<root>
<div id="n002">Dit eerste opschrift (zie II 1) betreft het geheele boek. Met <hi type="italic">Juda</hi> wordt ook <hi type="italic">Jerusalem</hi> als hoofdstad afzonderlijk vermeld; beide omvatten hier in hunne letterlijke en typische beteekenis het Rijk Gods van het Oude en het Nieuwe Verbond, waarmede de godspraken betreffende de heidensche volken eveneens in betrekking staan. Zie over de hier genoemde koningen de Inleiding. Dit eerste hoofdstuk is de voorrede tot het geheele boek; in drie strophen (v. 2-9, v. 10-20, v. 21-31) wordt de algemeene inhoud der volgende profetieën - schuld, straf en verlossing - driemaal aangegeven.</div>
<div id="n003">Deze plechtige aanhef herinnert aan het lied van Moses Deut. XXXII 1. <hi type="italic">Hemelen</hi> en <hi type="italic">aarde</hi>, eenmaal getuigen van het verbond op Sinaï, zijn thans voor Gods rechterstoel getuigen van Israël's ondankbaarheid en zullen eenmaal werktuigen zijn van zijn wraakgericht.</div>
<div id="n004">Gods aangenomen <hi type="italic">kinderen</hi> waren de Israëlieten volgens Exod. IV 22, <hi type="italic">opgevoed</hi> door de Wet en de profeten, <hi type="italic">hoog verheven</hi> door vele weldaden en wonderen; <hi type="italic">zij hebben Mij versmaad</hi>, Hebr.: ‘zijn van Mij afvallig geworden’ vooral door afgoderij.</div>
<div id="n005">Wie zijn meester en weldoener was.</div>
<div id="n006"><hi type="italic">Natie</hi>, Hebr. goi, de gewone benaming der heidenen: een heidensch volk is het door roeping heilige Israël geworden, het heilige nakroost der heilige aartsvaders werd het <hi type="italic">verdorven zaad</hi> van boosdoeners. Den <hi type="italic">Heilige van Israël</hi> noemt Isaias bij voorkeur Jehova, dewijl hij in het visioen zijner roeping (VI 3) den Heer door de hemelingen driewerf <hi type="italic">heilig</hi> hoorde prijzen en zijne profetie inzonderheid strekt om de heiligheid op aarde in en door zijn volk te herstellen.</div>
<div id="n007">Het schuldige en reeds zwaar door God getuchtigde Israël is hier voorgesteld als een met wonden overdekt persoon, die nog voortdurend nieuwe slagen verdient. De beeldspraak wordt door Isaias, volgens zijne gewoonte in het volgende verklaard. - In de H. Liturgie zijn deze woorden toegepast op het door geeselslagen doorwonde lichaam van den lijdenden Verlosser.</div>
<div id="n008">Hebr.: ‘als een belegerde stad’, wel is waar niet ingenomen, maar te midden van het verwoeste land berooid en verlaten. Hierop ziet de vergelijking met het verlaten hutje, dat in den laten herfst in den eenzamen wijnberg of op het afgeoogste komkommerveld achterblijft. Jerusalem, om zijn voornaamsten heuvel <hi type="italic">Sion</hi> genaamd, heet, naar Oostersche spreekwijze, <hi type="italic">dochter</hi> des lands.</div>
<div id="n009">Hebr.: ‘een gering overblijfsel’, waaruit volgens Gods beloften de Messias en zijn Rijk zouden voortkomen. <hi type="italic">Heer der heerscharen</hi>, zie Osee XII 5.</div>
<div id="n010">Tweede strophe, waarin de schuld des volks weder op den voorgrond staat. Onverschrokken noemt de profeet Juda's <hi type="italic">vorsten</hi> of leidslieden en het gansche <hi type="italic">volk</hi> bedorven als <hi type="italic">Sodoma</hi> en <hi type="italic">Gomorrha</hi>, die om hunne bedorvenheid spreekwoordelijk waren.</div>
<div id="n011">Met afschuw verwerpt God hun louter uitwendigen eeredienst, waarmede zij hunne zonden voor God wilden bedekken en heiligheid huichelden. Dwaselijk wil men hieruit besluiten, dat destijds de wetten aangaande de offers niet bestonden; eer het tegendeel volgt er uit.</div>
<div id="n012">God spreekt met verachting van het tempelbezoek, dat die onboetvaardige zondaars op de hoogtijden volgens Exod. XXIII 17 of op andere dagen brachten. Het was voor Hem niets dan <hi type="italic">rondwandelen in de voorhoven</hi> of deze ‘plattreden’ (Hebr.).</div>
<div id="n013"><hi type="italic">Spijsoffer</hi>, Hebr. mincha, dat de Vulgaat veelal door <hi type="italic">sacrificium</hi> vertaalt, is de naam van het spijsoffer (vgl. Mal. I 11), dat met toevoeging van <hi type="italic">reukwerk</hi> of wierook op het altaar verbrand werd (Lev. II). Dat offeren echter was <hi type="italic">bedrog</hi>, daar het eene toewijding aan God huichelde, die niet werkelijk bestond. Daarom was dat <hi type="italic">reukwerk</hi> voor God als een gruwelijke stank.</div>
<div id="n014"><hi type="italic">Kalenden</hi>, d.i. de eerste dagen der nieuwe maan - in het Hebr. hetzelfde woord, dat in v. 13 met <hi type="italic">nieuwe maan</hi> vertaald is -, waren bij de Israëlieten geboden feestdagen, waarop bijzondere offers waren voorgeschreven, vgl. Num. XXVIII 11.</div>
<div id="n015">Het <hi type="italic">uitstrekken der handen</hi> bij het bidden is van oudsher gebruikelijk; het duidt aan, dat de biddende als gereed staat ter ontvangst der hemelsche gaven. <hi type="italic">Vol bloed</hi>, bezoedeld met onschuldig vergoten bloed, met allerlei onrecht en gewelddadigheid. Die zondige werken waren het bewijs, dat hunne lange en herhaalde mondgeboden niet voortkwamen uit een boetvaardig hart.</div>
<div id="n016">Vermaning tot bekeering onder het beeld van <hi type="italic">wassching</hi> enz. <hi type="italic">Gedachten</hi>, Hebr. ‘daden’.</div>
<div id="n017"><hi type="italic">Klaagt Mij aan</hi>, als Ik u dan niet verhoor; Hebr: ‘laten wij met elkander richten’. Hoe schittert hier Gods barmhartigheid en de kracht zijner ontfermende liefde! - Voor <hi type="italic">karmozijn</hi> en <hi type="italic">vermiljoen</hi> heeft de grondtekst tweemaal <hi type="italic">karmozijn</hi>, een roode verfstof (zinspeling op het <hi type="italic">bloed</hi> in v. 15). Vgl. Exod. XXV noot 2.</div>
<div id="n018">God stelt in hunne keuze zegen of straf; vgl. Deut. XXX 15, 19.</div>
<div id="n019">Derde strophe, die, evenals de eerste (v. 2) en tweede (v. 10) aanvangt met de bedorvenheid van Juda. <hi type="italic">Boeleerster:</hi> Israël, door het Sinaïtisch verbond de bruid des Heeren, had geestelijk overspel bedreven door afgoden in plaats van Jehova aan te hangen; zie Osee I noot 2. Zij was voorheen, onder David, Asa, Josaphat enz., <hi type="italic">de</hi> aan God <hi type="italic">trouwe stad</hi>, waarin alles volgens den maatstaf van het <hi type="italic">recht</hi> geschiedde, zoodat <hi type="italic">gerechtigheid,</hi> d.i. heiligheid, daar eene vaste woonplaats had, en <hi type="italic">nu!</hi></div>
<div id="n020"><hi type="italic">Zilver</hi> en <hi type="italic">wijn,</hi> de adel des volks, de overheid. Zij was ontaard tot <hi type="italic">schuim</hi>, de onreine bestanddeelen van gesmolten edel metaal, en tot van zijne kracht beroofden <hi type="italic">wijn.</hi> Dit verklaart Isaias naar zijne gewoonte in het volgende vers.</div>
<div id="n021">Plechtig klinkt hier de volle titel van Israël's God, <hi type="italic">sterk</hi> in het zegenen en in het straffen. <hi type="italic">Troosten</hi> is op menschelijke wijze van God gezegd, want 's menschen natuur vindt in wraak troost en voldoening.</div>
<div id="n022"><hi type="italic">Tin</hi> beteekent hier hetzelfde als <hi type="italic">schuim</hi> (zie noot 19). Het gericht over Juda zal eene loutering zijn ten ondergang voor de boozen, ten heil voor de goeden.</div>
<div id="n023">De zin is: Ik zal u weder <hi type="italic">rechters</hi> en <hi type="italic">raadslieden</hi> geven zooals Moses, Josue, Samuel, David enz. waren. <hi type="italic">Daarna</hi> enz., zie noot 18. Deze voorspelling ging reeds in vervulling onder Zorobabel, Esdras enz., vooral echter in het Rijk van den Messias.</div>
<div id="n024">Verlossing zal er zijn voor Sion, maar slechts door <hi type="italic">gericht</hi> of <hi type="italic">gerechtigheid</hi>, d.i. door middel van Gods strafgerichten, die het betere deel tot inkeer zullen brengen.</div>
<div id="n025">Aan de verstokte zondaars zal het gericht ten ondergang strekken.</div>
<div id="n026">Hebr.: ‘om de terpentijn-’ of liever ‘eikeboomen, waarin gij uw behagen schept’: onder die boomen of in aan de afgoden toegewijde bosschen en hoven pleegden zij in navolging der heidensche naburen afgoderij (vgl. IV Reg. XVI 4; Mich. V 13). <hi type="italic">Te schande</hi> en <hi type="italic">schaamrood</hi>, als de prangende nood hen van de onmacht en de ijdelheid hunner afgoden op gevoelige wijze zal overtuigen.</div>
<div id="n027">M.a.w. wanneer het aanstaande wraakgericht u van alles zal berooven en aldus gelijk maken aan de door den vijand verwoeste heilige boomen en gewijde hoven.</div>
<div id="n028"><hi type="italic">Uw werk</hi>, d.i. uwe zondige daden, zal zijn als <hi type="italic">een vuurvonk</hi>, welke op uwe <hi type="italic">sterkte</hi>, d.i. uwe vestingwerken, rijkdommen enz., als op <hi type="italic">hennepdraden</hi> zal nedervallen en een onbluschbaren brand veroorzaken.</div>
<div id="n029">Dit opschrift (zie I 1) betreft alleen de hier volgende <hi type="italic">eerste reeks</hi> profetieën (II-V), welke zeer waarschijnlijk zijn uitgesproken gedurende de regeering van Joatham. Onder dien vorst genoot Juda welvaart, ten gevolge van den langdurigen vrede, en vergat het, zooals gewoonlijk, God in allerlei uitspattingen en misdrijven. De reeks begint (II 2-5) en eindigt (IV 2-6) met het verheerlijkte Sion. Tusschen deze twee lichtpunten plaatst de profeet den donkeren achtergrond van zedelijke en godsdienstige verdorvenheid, welke om wraak ten hemel riep. Dit tafereel wordt ten slotte (V) samengevat in het lied van den wijngaard.</div>
<div id="n030">Zie de aanteekeningen op Mich. IV 1-3, waar deze profetie van Sion's verheerlijking bijna woordelijk gevonden wordt. Waarschijnlijk heeft Isaias ze ontleend aan zijnen tijdgenoot Micheas, bij wien zij nauwer in het redeverband sluit.</div>
<div id="n031">Welaan, mijn volk, dat tot een zoo heerlijke toekomst zijt voorbestemd, laat ons door getrouwheid aan de wet en aan de openbaring <hi type="italic">(het licht)</hi> des Heeren ons daartoe voorbereiden. Want (v. 6, volg.) thans zijt gij die toekomst geheel en al onwaardig.</div>
<div id="n032">De profeet wendt zich tot God. <hi type="italic">Want verworpen</hi>, d.i. Gij staat gereed uw volk te verwerpen, omdat zij vol zijn van misdaden <hi type="italic">gelijk weleer</hi> in de woestijn, Hebr. ‘omdat zij vervuld zijn van het Oosten’, d.i. van Oostersch bijgeloof; deze lezing past goed bij het volgende: <hi type="italic">en wichelaars hebben gelijk de Philistijnen</hi> in het Westen. <hi type="italic">Vreemde kinderen</hi> enz., d.i. met uitlandsche volken verbonden sluiten, meer op hen dan op Jehova vertrouwend en zich blootstellend aan het gevaar van afgoderij.</div>
<div id="n033">Het opeenhoopen van schatten en het vermenigvuldigen van strijdrossen en wagens was verboden in Deut. XVII 16, 17; het geschiedde, omdat het geloof in en het vertrouwen op Jehova verdwenen waren: vgl. Ps. XIX 8; XLIII 4-7; Mich. V 10.</div>
<div id="n034"><hi type="italic">De mensch</hi>, Gods evenbeeld, <hi type="italic">de man</hi>, geboren om te heerschen, werpt zich neer voor stomme beelden, voor zijn eigen maaksel. <hi type="italic">Vergeef het niet</hi>, d.i. laat het niet ongewroken, eene ontboezeming van Isaias' ijver voor Gods eer.</div>
<div id="n035">De profeet ziet het wraakgericht <hi type="italic">(de verschrikking) des Heeren</hi> naderen en roept den zondaars toe, zich zoo mogelijk te verschuilen.</div>
<div id="n036"><hi type="italic">Te dien dage</hi>, wanneer Gods heerlijkheid zich zal openbaren in het den zondigen mensch vernederende strafgericht.</div>
<div id="n037">Een wraakdag, waarop alle menschelijke trotschheid zal vernederd worden; die hoovaardij wordt geschilderd in de volgende opsomming van al wat in de natuur hoog en verheven en sterk is.</div>
<div id="n038">Groote zeeschepen, zooals die, welke naar Tartessus in Spanje voeren. Zie Jon. I 3; Ps. XLVII noot 8.</div>
<div id="n039">Op den wraakdag zullen zij de ijdelheid hunner afgoden inzien en ze van spijt en schaamte wegwerpen. Die afgoden noemt de profeet spottend <hi type="italic">mollen</hi> enz.; wellicht geleken sommige afgoden daarop of aanbad men in Juda deze of dergelijke dieren in navolging van Egypte en Phenicië. Vgl. Ezech. VIII 10.</div>
<div id="n040"><hi type="italic">Laat af</hi> uw vertrouwen te stellen op den nietigen mensch, wiens leven afhangt van een vluchtigen adem, dien God elk oogenblik kan afsnijden. <hi type="italic">Want verheven</hi> enz. is spottend gezegd; beter wellicht vragenderwijze: Is hij waardig zoo hoog te worden geacht? Dit vers, dat in de Septuagint ontbreekt, werd door den H. Hiëronymus en anderen van den Messias verstaan: Laat af Hem te kwellen en te dooden, want al is Hij mensch, Hij is ook de verheven God. Zijn adem in zijne neusgaten is dan naar Hebr. opvatting het uiterlijk blijk van zijnen toorn tegen zijne haters.</div>
<div id="n041"><hi type="italic">Want</hi> geeft reden, waarom het vertrouwen op menschelijke steunsels ijdel is (II 22). Deze bedreiging paste vooral in die tijden van welvaart onder Joatham. <hi type="italic">Den machtige en sterke</hi>, Hebr.: ‘staf en steun’, d.i. alles wat tot steun des levens dient. Gebrek aan <hi type="italic">brood</hi> en <hi type="italic">water</hi>, aan de noodzakelijkste levensbehoeften zal er zijn, b.v. bij de belegering van Jerusalem door de Assyriërs, later door de Chaldeërs; vgl. Thren. II 12, 20.</div>
<div id="n042">De profeet somt dooreen allen op, die naar de schatting des volks in oorlog of vrede aan het gemeenebest ten steun zijn. <hi type="italic">Bouwmeesters</hi> werden door de Chaldeëers medegevoerd IV Reg. XXIV 14; Jer. XXIV 1. <hi type="italic">Den bedrevene</hi> enz., d.i. sluwe waarzeggers en bezweerders.</div>
<div id="n043"><hi type="italic">Knapen</hi> niet zoozeer om hun leeftijd, als wel om hunne kortzichtigheid; zoodanige gebieders, die de ondergang zijn van den staat; vgl. Eccles. X 16.</div>
<div id="n044">Door onderlinge verdeeldheid, burgeroorlog, oproer en verachting van het gezag zal het gemeenebest onvermijdelijk ten gronde gaan.</div>
<div id="n045">Een sprekend voorbeeld, hoe arm aan bezittingen en begaafdheden Juda zal worden <hi type="italic">te dien dage,</hi> d.i. op den wraakdag des Heeren: wie nog een <hi type="italic">kleed</hi> heeft, wordt aanzienlijk geacht en bekwaam om het roer van den diep vervallen staat (daarom een <hi type="italic">puinhoop</hi> geheeten) in handen te nemen. <hi type="italic">Den huisgenoot zijns vaders</hi>, d.i. nog bij zijn vader inwonende, Hebr. ‘in het huis zijns vaders’, waar broeders, die een eigen huisgezin hebben, bijeenkomen. <hi type="italic">Ik ben geen heelmeester</hi> (een nieuw beeld) om de diepe wonden van het maatschappelijk lichaam te genezen.</div>
<div id="n046">Met recht sprak gene van een puinhoop, <hi type="italic">want</hi> enz. <hi type="italic">De oogen</hi> enz., want Jehova woonde in hun midden.</div>
<div id="n047">Indien zij in hunne onbeschaamdheid vragen, waarom die straf over hen komt, <hi type="italic">zal het voorkomen van hun gelaat</hi>, waarop hunne zonden te lezen staan, hun <hi type="italic">antwoorden.</hi> Zie over hunne onbeschaamdheid <hi type="italic">als Sodoma</hi> Gen. XIX 5, 9. <hi type="italic">Want met onheilen</hi> enz., Hebr.: ‘want zij berokkenen zich zelven onheil’, door Gods wraak over zich af te trekken.</div>
<div id="n048"><hi type="italic">De dwingelanden</hi> zijn hier de slechte leidslieden van Juda, aan wie de profeet (v. 12-15) hunne straf aankondigt. Vol medelijden met het mishandelde volk noemt hij het tweemaal <hi type="italic">mijn volk. Vrouwen</hi> spanden met hunne mannen samen. <hi type="italic">Die u gelukkig noemen</hi>, zijn de valsche profeten. <hi type="italic">Het pad</hi> van Gods geboden, waarop gij <hi type="italic">uwe schreden</hi> moest zetten, <hi type="italic">wroeten zij om</hi>, d.i. maken het onbegaanbaar; alzoo voeren zij het volk op dwaalwegen.</div>
<div id="n049">M.a.w. de rechter aller volken zal ook de rechter zijn dier schuldige leidslieden.</div>
<div id="n050"><hi type="italic">Want gij</hi>, gesteld tot bewakers van mijnen <hi type="italic">wijngaard</hi>, d.i. van het uitverkoren volk (Ps. LXXIX 9), gij hebt dien <hi type="italic">afgeweid</hi>, Hebr. ‘vernield’.</div>
<div id="n051">Aankondiging van het gericht over de vrouwen van Jerusalem om haren hoogmoed, hare wulpschheid en weelde.</div>
<div id="n052">Uit behaagzucht <hi type="italic">rinkelen zij</hi> met de voetringen, die zij <hi type="italic">trippelend</hi> tegen elkander stooten. Voetringen van goud of zilver worden nog heden gedragen door dansende vrouwen in het Oosten.</div>
<div id="n053">De pronkzucht en de weelde dier aanzienlijke vrouwen wordt thans geschilderd door de opsomming harer sieraden, waarvan zij zich op den wraakdag des Heeren willens of onwillens zullen ontdoen. De vertaling en verklaring dier sieraden loopt ver uit elkander, daar de gebruiken der Hebreërs in dit opzicht slechts bij gissing bekend zijn.</div>
<div id="n054">Sieraden in den vorm van <hi type="italic">maantjes</hi> droeg men aan den hals; ze werden dikwerf uit bijgeloof als voorbehoedmiddelen gebezigd; zie Judic. VIII 21, 26.</div>
<div id="n055">Welke aan genoemde voetringen waren vastgemaakt en ze onderling verbonden; hiermede rinkelend trippelden zij voort enz., zooals in v. 16 gezegd is.</div>
<div id="n056"><hi type="italic">De strik</hi> der gevangenschap; <hi type="italic">kaalheid</hi> ten gevolge van vijandelijke mishandeling. <hi type="italic">Boetezak</hi>, zie Joël I noot 14.</div>
<div id="n057">Als arme weduwen zullen zij achterblijven.</div>
<div id="n058">Bedoeld is Sion, de moeder dier weduwen, die met haar treuren zal. Hare <hi type="italic">poorten,</hi> waar die aanzienlijke mannen vergaderden, zullen weeklagen.</div>
<div id="n059">Dit vers behoort bij het vorige hoofdstuk. In de ontvolkte stad zal het gebrek aan mannen (III 25, 26) zoo groot zijn, dat <hi type="italic">zeven</hi>, d.i. vele, <hi type="italic">vrouwen</hi> zich te gelijk zullen opdringen aan eenen man, om <hi type="italic">zijnen naam</hi> te dragen, d.i. met hem te huwen. Zij willen afstand doen van haar recht op voeding en kleeding (vgl. Exod. XXI 10), om den <hi type="italic">smaad</hi> te ontgaan, van ongehuwd te blijven.</div>
<div id="n060">De profeet richt thans den blik in de verre toekomst. Hij stelt den luister en de heerlijkheid des Heeren in scherpe tegenstelling met den diep vernederden menschelijken trots (vgl. II 11, 17). Die vernedering zal het betere deel van Israël opwekken tot boete, welke de weg is tot verlossing (I 27). Deze echter zal eerst volle werkelijkheid worden door het optreden van den Messias, wiens <hi type="italic">dag</hi> of verschijning hier voorspeld wordt. Hem geeft Isaias hier den eigennaam van <hi type="italic">spruit des Heeren</hi> (zie Jer. XXIII 5; XXXIII 15; Zach. III 8; VI 12), omdat de Heer den Messias als een <hi type="italic">spruit</hi> zal doen opschieten uit den wortel van Jesse, zie XI 1; Hij wordt de spruit <hi type="italic">des Heeren</hi> geheeten om zijne innige betrekking tot den Heer (want Hij is de waarachtige Zoon van God). Verder wordt Hij de <hi type="italic">vrucht des lands</hi> genoemd, omdat Hij naar zijn menschelijke natuur uit den grond van het heilige land, uit het zaad van David zal opspruiten. Na en door het volbrachte werk der verlossing zal Hij <hi type="italic">in luister</hi> enz. zijn en zijne heerlijkheid mededeelen aan het door Hem verloste volk; dit laatste zegt de grondtekst duidelijker: ‘en de vrucht des lands zal ten sieraad en ten pronk zijn voor wie van Israël ontkomen zijn’. Deze heeten in het volgende vers de overblijfselen van <hi type="italic">Sion</hi> en <hi type="italic">Jerusalem</hi>, te weten ‘naar de verkiezing der genade’ Rom. XI 5.</div>
<div id="n061"><hi type="italic">Heilig,</hi> d.i. Gode toegewijd en geheiligd door de rechtvaardigmaking <hi type="italic">Jerusalem</hi> is het Rijk van den Messias; als burger dier stad wordt men <hi type="italic">opgeschreven</hi> door het H. Doopsel <hi type="italic">ten</hi> eeuwigen <hi type="italic">leven.</hi></div>
<div id="n062"><hi type="italic">De bloedvlekken</hi>, zie I 15. <hi type="italic">Door den geest des gerichts</hi>, want door <hi type="italic">het gericht</hi>, waarin <hi type="italic">de geest</hi> Gods werkzaam is, zal Jerusalem worden gereinigd, zie I noot 23; door den <hi type="italic">vuurgloed</hi> zal het schuim van het edele metaal worden afgescheiden. Het strafgericht over de tegenwoordige zonden van Jerusalem's burgers, inzonderheid van de vrouwen, <hi type="italic">(de dochteren van Sion)</hi> is de noodzakelijke voorbereiding en de weg tot de geestelijke verlossing van Israël.</div>
<div id="n063"><hi type="italic">Waar hij wordt aangeroepen</hi>, Hebr.: ‘en over zijne (Sion's) verzamelingen’, d.i. over alle volken, die, volgens II 2-4, naar Sion bijeenkomen ter vereering van God. De profeet zinspeelt op de wonderbare kolom, die Israël geleidde door de woestijn (Exod. XIII 21): <hi type="italic">des daags een wolk en rook</hi>, d.i. een wolk uit rook bestaande, en des nachts een <hi type="italic">vlammend vuur.</hi> Dat zinnebeeld van Gods tegenwoordigheid, dat de verbondstent bedekte (Num. IX 15) en op de vleugels der Cherubijnen boven de ark rustte, <hi type="italic">zal de Heer scheppen,</hi> door zijne almacht uitbreiden <hi type="italic">over alle plaats van den berg Sion</hi>, die hier (vgl. II 2, 3) het Rijk Gods van het Nieuwe Verbond beteekent. Dat zinnebeeld werd inderdaad volle werkelijkheid door de tegenwoordigheid van het menschgeworden Woord in het allerheiligste Sacrament op alle plaats der wereld.</div>
<div id="n064"><hi type="italic">Want</hi>, eene nadere verklaring dier beschermende tegenwoordigheid des Heeren. <hi type="italic">Over de gansche heerlijkheid</hi>, d.i. over het geheele Rijk, waarin Gods heerlijkheid zich openbaart, <hi type="italic">zal beschutting zijn</hi>, te weten <hi type="italic">een tent,</hi> die beschutting geeft en eene schuilplaats biedt. <hi type="italic">Hitte</hi> en <hi type="italic">onweder</hi> beteekenen de vijandelijke aanvallen, die het Rijk Gods en zijne burgers hebben te verduren.</div>
<div id="n065">Het <hi type="italic">lied op den wijngaard</hi> doet de beschuldiging der vorige hoofdstukken nog beter uitkomen: tegenover Gods weldaden stelt het de ondankbaarheid des volks. Het lied, dat de profeet zingt <hi type="italic">voor zijnen welbeminde</hi> noemt hij naar het Hebr. tevens <hi type="italic">een lied</hi> ‘van mijnen <hi type="italic">welbeminde</hi>’, in zoover het den vriend van den profeet met betrekking tot diens wijngaard tot onderwerp heeft. Die vriend is de eigenaar van den wijngaard, is ‘de Heer der heerscharen’ v. 7, in de Vulgaat <hi type="italic">verwant</hi> geheeten, omdat, gelijk de H. Hiëronymus wil, de profeet, als nakomeling van Jacob, met den Messias verwant is. <hi type="italic">De wijngaard</hi> is ‘het huis van Israël’ v. 7; de zorg, aan den wijngaard besteed (v. 2), beteekent Gods liefdebewijzen jegens zijn uitverkoren volk.</div>
<div id="n066"><hi type="italic">Op een hoorn,</hi> den zonnigen top van een heuvel, die <hi type="italic">zoon der olie</hi> of ‘van het vette’ (Hebr.) heet om zijne vettigheid of vruchtbaarheid. Volgens Hebreeuwsch spraakgebruik wordt het woord <hi type="italic">zoon</hi> veelvuldig gebruikt om allerlei betrekking tusschen twee personen of zaken aan te duiden.</div>
<div id="n067">Hij <hi type="italic">omheinde</hi> ter beschutting, Hebr. ‘bespitte’; <hi type="italic">beplantte</hi> ‘met Sorek’ (Hebr.), den edelsten wijnstok, zie Gen. XLIX 11. Een <hi type="italic">toren</hi>, een steenen wachthuis, ter bewaking en ter berging der gereedschappen. <hi type="italic">Hieuw hij uit</hi> in den rotsachtigen grond.</div>
<div id="n068">De schuldigen zelven mogen rechters zijn in hun eigen zaak, want de uitspraak ligt voor de hand.</div>
<div id="n069">De zin is: Of waarom, daar Ik verwachtte, dat hij enz., bracht hij wilde druiven voort? M.a.w. Wat is toch de reden, dat hij mijne billijke verwachting teleurstelde?</div>
<div id="n070">De <hi type="italic">wijngaard</hi> is het geheele volk, de beste wijnstok daarin is <hi type="italic">Juda</hi>, omdat daar de tempel was en de troon van David, waaraan God de belofte van den Messias had verbonden; zie Gen. XLIX 10; II Reg. VII 12-16.</div>
<div id="n071"><hi type="italic">Geschrei</hi> van verdrukte weduwen en weezen.</div>
<div id="n072">Welke de wilde druiven zijn, die Juda, de uitgelezen wijnstok, heeft voortgebracht, verklaart de profeet in het hier volgende zesmaal herhaalde <hi type="italic">wee</hi> tegen zes klassen van boosdoeners. Volgens Lev. XXV 23, volg. mochten <hi type="italic">akkers</hi>, wellicht ook <hi type="italic">huizen</hi>, niet voor immer vervreemd worden.</div>
<div id="n073">De profeet hoort deze bedreiging uit Gods mond duidelijk in zijne ooren klinken. Hebr.: ‘In mijne ooren (openbaarde - zie XXII 14) de Heer der Heerscharen’: <hi type="italic">Voorwaar</hi>, eigenlijk: ‘zoo niet’...., ben Ik geen God. Het is een verkort eedsformulier.</div>
<div id="n074"><hi type="italic">Want:</hi> de onvruchtbaarheid van het door God vervloekte land zal de reden zijn, waarom de huizen door hunne bewoners verlaten worden. Een <hi type="italic">juk</hi> is de uitgestrektheid bouwland, die met een juk of koppel ossen op een dag kon beploegd worden. Een <hi type="italic">kruikje</hi>, Hebr.: ‘een bath’, een maat voor natte waren van denzelfden inhoud als de epha voor droge waren, volgens velen ongeveer 39 liter. <hi type="italic">Dertig maten,</hi> Hebr.: ‘een chomer’, tien epha's.</div>
<div id="n075">Hebr.: <hi type="italic">sjekar</hi>, beteekent elken uit vruchten, honig of gerst bereiden drank.</div>
<div id="n076">Het <hi type="italic">werk des Heeren of de werken zijner handen</hi>, d.i. al wat God voor Israël gedaan heeft en nog doet, ook de waarschuwende teekenen zijner komende wraak.</div>
<div id="n077"><hi type="italic">Geen kennis</hi> van God en godsdienst; hun hart was door zingenot verstompt. De profeet ziet in den geest de ballingschap met hare ellende <hi type="italic">(honger</hi> en <hi type="italic">dorst)</hi> reeds begonnen. <hi type="italic">Zijne menigte</hi> is het mindere volk in tegenstelling met de <hi type="italic">edelen</hi> of hoogere standen.</div>
<div id="n078">De onderwereld wordt hier voorgesteld als een onverzadigbaar monster, dat die onverzadigbare vraat- en drankzuchtigen, adel en volk, zal inzwelgen; door de <hi type="italic">ziel</hi> wordt de keel beteekend; vgl. Hab. II 5. Krachtiger is het tweede halfvers naar het Hebr.: ‘en daarin zal nederdalen haar (Sion's) pronk en haar gejoel en haar geschater en al wie jubelt in haar’.</div>
<div id="n079">Door het <hi type="italic">gericht</hi> of zijne straffende <hi type="italic">gerechtigheid</hi> zal God <hi type="italic">geheiligd</hi>, d.i. als heilig, als hater der zonden erkend en geprezen worden. Vgl. II 11, 17.</div>
<div id="n080">Waar thans dichtbevolkte steden en paleizen staan, zal na het strafgericht een wildernis zijn, zoodat aldaar <hi type="italic">lammeren naar hunne wijze</hi>, d.i. bij troepen rondtrekkende, <hi type="italic">zullen weiden; vreemdelingen</hi> zullen die verlaten streken bebouwen en de vruchten des lands genieten.</div>
<div id="n081">Hebr.: ‘en als met wagenstrengen de zonde’. Dit <hi type="italic">wee</hi> is gericht tegen hen, die met het woord van den profeet den spot dreven (zie v. 19). Om hunne goddelooze gezindheid waren zij als met <hi type="italic">koorden der ijdelheid.</hi> d.i. der goddeloosheid, aan de zonde vastgebonden en <hi type="italic">de zonde</hi> zelve was hun als <hi type="italic">een wagenstreng</hi>, waaraan zij als trekdieren gebonden waren; een treffend beeld van de slavernij der zonde.</div>
<div id="n082">In hun ongeloof tarten zij den Heer, hun spoedig het komende wraakgericht, ‘het <hi type="italic">werk</hi> des Heeren’ v. 12, te toonen, <hi type="italic">den raadslag des Heiligen van Israël</hi>, zooals Isaias die raadsbesluiten des Heeren placht te noemen, door ondervinding te doen kennen.</div>
<div id="n083">De hoogste graad van zedelijke verdorvenheid is de vervalsching der begrippen van zedelijk <hi type="italic">goed</hi> en <hi type="italic">kwaad</hi>, welke hier overdrachtelijk om beider werking <hi type="italic">licht</hi> en <hi type="italic">duisternis,</hi> om beider gevolgen <hi type="italic">zoet</hi> en <hi type="italic">bitter</hi> worden geheeten.</div>
<div id="n084">Die hun heldenmoed toonen in het mengen van dranken (zie noot 11) met prikkelende kruiden!</div>
<div id="n085">Israël, hier gedacht als een boom, zal met <hi type="italic">wortel</hi> en <hi type="italic">uitspruitsel</hi> of takken verbrand worden tot asch, welke door den wind zal verstrooid worden.</div>
<div id="n086"><hi type="italic">De bergen sidderden</hi> van den slag van 's Heeren hand. Bedoeld wordt een of andere geweldige nederlaag, b.v. in den oorlog met Syrië en Israël (vgl. II Par. XXVIII 5, 6). Want daarop wijst <hi type="italic">hunne lijken.</hi></div>
<div id="n087">Wat Gods hand, ter wraak nog uitgestrekt (v. 25), zal werken, schildert de profeet in het hier volgende tafereel (v. 26-30), dat al de komende godsgerichten over Juda en zijne algeheele verwerping omvat. Een <hi type="italic">banier</hi>, een vaandel of vlag op eene hoogte (b.v. op Sion) geplant, zal aan de van verre aanrukkende vijanden de richting toonen. God zal met een wenk zijner almacht <hi type="italic">hem</hi> (den hier gedachten vijand) als <hi type="italic">toefluiten</hi>, gelijk de bijenhouder zijne bijen lokt (zie VII 18). Die vijand komt tot grootere verschrikking <hi type="italic">van de uiteinden der aarde</hi>, uit onbekende, verre landen; want niet meer zullen alleen naburige vijanden, gelijk tot dusverre, Gods volk tuchtigen. Hoe schrikwekkend die legerscharen zullen zijn, toont de volgende schildering van een onvermoeid, goed uitgerust, sterk gewapend leger.</div>
<div id="n088">Eene voortreffelijke eigenschap van het paard, noodzakelijk voor het krijgsros van dien tijd, toen de hoeven nog niet met ijzer beslagen werden.</div>
<div id="n089"><hi type="italic">Over hem</hi>, d.i. over Juda, zal de vijand losbreken als de alles vernielende oceaan.</div>
<div id="n090"><hi type="italic">Wij</hi>, de profeet rekent zich, om het in visioen aanschouwde, onder de ooggetuigen dier rampen. Geen straal van licht schemert in den stikdonkeren nacht van ellende door de <hi type="italic">donkerheid</hi>, welke <hi type="italic">daarover</hi>, d.i. over Juda, is gekomen. Het is het eindvonnis der verwerping over de weerspannige Synagoog.</div>
<div id="n091">Dit profetisch gezicht, waarin Isaias tot zijne bediening geroepen en gewijd werd, moest volgens de tijdsorde aan het begin van de profetieën geplaatst zijn. Isaias koos echter deze rangschikking, waarschijnlijk omdat hij zijn geschrift niet goedschiks kon aanvangen met de in dit gezicht hem geopenbaarde en hier medegedeelde <hi type="italic">hardnekkigheid</hi> van zijn volk. Thans, na de voorafgaande profetieën, bevreemdt deze aankondiging niet meer; zij is bovendien hier noodzakelijk tot beter begrip der volgende profetieën onder den goddeloozen Achaz Evenals Moses, Jeremias en Ezechiël werd ook Isaias bij zijne roeping bevoorrecht met een plechtige verschijning van God, die hem zijne zending en hare gevolgen openbaarde. <hi type="italic">In het jaar</hi> enz., waarschijnlijk 735 v.Chr. <hi type="italic">Wat daar beneden was</hi>, d.i. beneden den troon, of liever, wat de grondtekst te kennen geeft, de lange sleep van Gods koninklijken mantel hing af en <hi type="italic">vulde</hi> den vloer van <hi type="italic">den</hi> hemelschen <hi type="italic">tempel</hi> (Mich. I 2, 3; Ps. XXVIII 9), zoover het oog van den profeet reikte; hierdoor werd beteekend, dat Jehova de Koning is van het heelal en zijne heerlijkheid alles vervult.</div>
<div id="n092"><hi type="italic">Serafijnen</hi>, hemelsche geesten, <hi type="italic">stonden</hi> of zweefden in staande houding <hi type="italic">boven</hi> en rondom <hi type="italic">den</hi> om Gods verheven majesteit <hi type="italic">hoogen troon,</hi> als dienaren van den hemelschen koning. <hi type="italic">Zes vleugelen</hi> had elke serafijn. Zij bedekten, volgens Hiëronymus opvatting, <hi type="italic">Gods</hi> aangezicht enz., doch beter, overeenkomstig de Septuagint en andere oude vertalingen, ieder <hi type="italic">zijn</hi> eigen <hi type="italic">aangezicht en voeten</hi> uit eerbied voor Gods majesteit, zooals de Oostersche hovelingen doen in tegenwoordigheid van hun vorst; vgl. Ezech. I 11. Met <hi type="italic">aangezicht</hi> en <hi type="italic">voeten</hi> verschenen zij in menschelijke gedaante; daarbij hadden zij <hi type="italic">vleugelen,</hi> als geesten, gereed om Gods bevelen gezwind te volvoeren. - Serafijnen komen elders in de H. Schrift niet voor; zij zijn een afzonderlijk engelenkoor. Hun naam schijnt afgeleid van <hi type="italic">seraph</hi>, <hi type="italic">branden</hi>, omdat zij, als van heilig vuur doorgloeide wezens, in Gods onmiddellijke nabijheid zijn.</div>
<div id="n093">Met daverende donderstem (v. 4) prijzen zij beurtelings in koren Gods <hi type="italic">heiligheid</hi>, welke, onaantastbaar voor al wat onrein is, de zonde haat en wreekt, en Gods <hi type="italic">heerlijkheid</hi>, die in al de schepselen, vooral later in het menschgeworden Woord en zijn mystisch lichaam, de H. Kerk, uitschittert, zie Joan. XII 41. Volgens vele HH. Vaders ligt in het driewerf <hi type="italic">heilig</hi> het geheim der H. Drievuldigheid verscholen.</div>
<div id="n094">Hebr.: ‘De grondvesten’ of posten ‘der bovendrempels’ van de hemelsche tempelpoort (vgl. Amos IX 1), waarvoor Isaias stond, <hi type="italic">daverden;</hi> zoo overweldigend was het geschal <hi type="italic">des roependen</hi> (een verzamelwoord), d.i. der zingende Serafijnen (zie v. 3). <hi type="italic">Het</hi> hemelsche <hi type="italic">huis</hi> of de tempel <hi type="italic">werd gevuld met rook</hi>, die opsteeg van het reukoffer-altaar (v. 6); rook is het gewone zinnebeeld van Gods tegenwoordigheid. Vgl. III Reg. VIII 10.</div>
<div id="n095">Isaias <hi type="italic">sprak</hi>, volgens den grondtekst: ‘Wee mij! ik verga...., want den Koning’ enz. Hij vreest te sterven, omdat hij God gezien had; vgl. Gen. XXXII 30; Exod. XX 19; XXXIII 20. Bij dat zien van den heiligen God werd hij zich bovendien zijne onwaardigheid meer bewust. De zin van den Vulgaattekst is: Wee mij, omdat ik mijne stem niet mocht vereenigen met den lofzang der reine geesten; daarom noemt hij zich in zijne nederigheid <hi type="italic">onrein van lippen</hi> enz., eene dichterlijke zegswijze om zijne zonden te belijden. De zin is: Ik, zondaar, die te midden van een zondig volk woon, ik heb den Heer aanschouwd, hoewel mijne onwaardigheid mij uit zijne tegenwoordigheid moest verdrijven.</div>
<div id="n096">Evenals de priester in den aardschen tempel, neemt de Serafijn van het hemelsche reukaltaar <hi type="italic">met eene tang een steen.</hi> Want op met houtskolen gloeiend gemaakte steenen brandde men in den aardschen tempel reukwerk. <hi type="italic">Vuur</hi> was het wettelijk reinigingsmiddel (vgl. Num. XXXI 23); vuur <hi type="italic">van het altaar</hi> wijst op de betrekking tusschen offerande en reiniging. De engel reinigt met een gloeienden steen <hi type="italic">de lippen</hi>, omdat deze het orgaan zijn, waarmede Isaias als profeet het woord Gods zal verkondigen.</div>
<div id="n097"><hi type="italic">Wie zal voor Ons</hi> (van onzentwege) <hi type="italic">gaan</hi> om ons werk in onzen naam te volvoeren? Dit <hi type="italic">Ons</hi> wijst op de drie personen der Heilige Drievuldigheid. Vgl. Gen. I 26.</div>
<div id="n098">God geeft aan Isaias zijne zending met de daarmede verbonden hulpmiddelen <hi type="italic">(ga)</hi> en gelast hem het treurig gevolg zijner prediking, de verstoktheid van zijn volk, te verkondigen: <hi type="italic">Hoort</hi> al hoorende, d.i. duidelijk en zonder ophouden zult gijlieden de prediking van het woord Gods uit mijnen mond hooren en niet willen <hi type="italic">verstaan</hi> en ter harte nemen. Voortdurend zal ik u <hi type="italic">het gezicht</hi>, de openbaring Gods, voor oogen houden, maar gij zult er geen acht op slaan.</div>
<div id="n099"><hi type="italic">Verblind</hi> of liever (Hebr.) ‘maak stomp’ of ongevoelig door uwe prediking. Dit middel, dat uit zijn aard en volgens Gods liefderijke bedoeling hunne harten moest vermurwen en verlichten, zal, om de bedorvenheid van hun hart, hunne meerdere verstoktheid in het kwaad, te gelijk zonde en straf, ten gevolge hebben; als straf, en wel de zwaarste waarmede God in dit leven den zondaar kan treffen, was zij door God gewild; daarom zegt Hij <hi type="italic">opdat</hi> enz. Zie Exod. IV noot 16.</div>
<div id="n100"><hi type="italic">Tot hoe lang</hi> zal die verstoktheid van Israël duren? De profeet weet, dat in Abraham's zaad eens alle volken zullen gezegend worden en het dus niet voor altijd kan omkomen. Gods antwoord voorspelt de ballingschap en de verlatenheid des lands.</div>
<div id="n101"><hi type="italic">En is daarin</hi>, in dit land, <hi type="italic">nog een tiende</hi> deel des volks na de geleden rampen overig, ook dit zal <hi type="italic">zich wenden</hi>, d.i. wederom <hi type="italic">tot een schouwtooneel</hi> van rampen worden, evenals genoemde boomen, <hi type="italic">die</hi> hunne verdorde <hi type="italic">takken</hi> ten bewijze van hunnen dood bladerloos <hi type="italic">uitspreiden. Wat er blijft staan</hi> is de worteltronk, waarin nog leven blijft, <hi type="italic">heilig zaad</hi>, waaruit met den Messias Gods uitverkoren volk zal opschieten. Zie XI 1. Deze blijde belofte der verlossing gaat thans meer uitdrukkelijk verkondigd worden.</div>
<div id="n102">De hoofdstukken VII-XII, <hi type="italic">de tweede reeks</hi>, worden het boek <hi type="italic">van Emmanuel</hi> geheeten, omdat Emmanuel, de Messias, het middelpunt is, waarom zich al deze profetieën bewegen. Syrië en Israël zullen door God worden gestraft, omdat zij zich vergrepen hebben aan den troon en het geslacht van David, waaruit Emmanuel zal geboren worden; het door hen bedreigde Juda, dat onder Achaz de hulp van Jehova versmaad en den steun der Assyriërs had ingeroepen, zal door de Assyriërs gestraft worden, die het land van Emmanuel zullen overstroomen, maar op hunne beurt zullen omkomen door en om wille van Emmanuel.</div>
<div id="n103">De koning van Syrië, Rasin, wilde een dam opwerpen tegen de immer verder voortdringende Assyriërs, en poogde daarom de volken in en om Palestina in eenen bond te vereenigen. Israël trad toe, maar het sinds Ozias machtig geworden Juda weigerde, daar de godvreezende Joatham dat bondgenootschap terecht in strijd achtte met den wil van Jehova. Hierom beraamde Rasin, in vereeniging met Phaceë van Israël, het plan, Juda te onderwerpen en op den troon van David eenen schijnkoning te plaatsen, die als een werktuig in hunne handen de aan Juda schatplichtige volken (Edom, Moab, Philistea enz.) tot dien bond zou doen toetreden (vgl. IV Reg. XV 37). Zoodra de zwakke, van Jehova afvallige Achaz den troon van Juda had bestegen, trokken Israël en Syrië afzonderlijk op Juda los en brachten het gevoelige nederlagen toe IV Reg. XVI 6; ook de aan Juda cijnsplichtige volken kwamen in opstand II Par. XXVIII 17, 18. Tot overmaat van ramp vereenigden daarop Phaceë en Rasin hunne krachten, om Juda ten val te brengen. Toen geschiedde wat hier verder verhaald wordt. <hi type="italic">Zij konden Jerusalem niet bemachtigen,</hi> omdat de door Achaz te hulp geroepen Assyriërs hen dwongen het beleg voor Jerusalem op te breken; door deze bemerking loopt Isaias zijn verhaal vooruit, want in v. 2 zijn de belegeraars eerst in aantocht.</div>
<div id="n104"><hi type="italic">Aan het huis van David,</hi> tegen hetwelk de aanslag dier koningen vooral gericht was, boodschapte men: Het leger van <hi type="italic">Syrië</hi> heeft zich gelegerd in <hi type="italic">Ephraïm</hi> of Israël (zie Osee IV 17), om in vereeniging met dit rijk tegen Juda op te trekken. <hi type="italic">Zijn</hi> ongeloovig, van Jehova afvallig <hi type="italic">hart beefde</hi>, omdat menschelijkerwijze geen redding mogelijk scheen.</div>
<div id="n105">Hebr.: ‘gij en Sjear Jasjoeb, uw zoon’. Deze naam, die beteekent: de overblijfselen zullen zich bekeeren, voorspelde op geheimnisvolle wijze aan de vromen redding, aan de groote meerderheid den ondergang. De <hi type="italic">Oppervijver</hi>, waarschijnlijk dezelfde, die later Birket el Mamilla genoemd is, noordwestelijk van Jerusalem, voorzag langs eene onderaardsche leiding de stad van water. Zie XXII 9, waarom de koning zich daar bevond: waarschijnlijk wilde hij maatregelen nemen om ook gedurende het beleg de stad water te verschaffen.</div>
<div id="n106">Achaz moet <hi type="italic">rustig zijn</hi>, d.i. zich niet noodeloos roeren om de hulp der Assyriërs te bekomen, of om andere met Jehova's raad strijdende plannen te beramen (vgl. IV Reg. XVI 7; II Par. XXVIII 16); want die beide koningen zijn als <hi type="italic">einden rookend brandhout,</hi> die wel last veroorzaken, maar niet gevaarlijk zijn. Verachtelijk klinkt dat herhaalde <hi type="italic">zoon van Romelias</hi>, die een indringer was van geringe afkomst.</div>
<div id="n107">Zij willen Juda <hi type="italic">afscheuren</hi> van het huis van David en het naar zich toehalen. <hi type="italic">De zoon van Tabeël</hi> is overigens (evenals Tabeël zelf) onbekend, wellicht was hij een Syrisch legeroverste. Bemerk, hoe de profeet, door God voorgelicht, hunne geheime plannen blootlegt.</div>
<div id="n108">Hun plan zal niet gelukken want niet om het huis van David te verdelgen, maar alleen om Juda te tuchtigen, had God hun volmacht geschonken.</div>
<div id="n109">Damascus zal de hoofdstad blijven van Syrië alleen en Rasin zal als koning over Syrië en niet over Juda heerschen. <hi type="italic">En nog vijf en zestig</hi> enz.: dit werd vervuld, toen Asarhaddon vreemde volksplantingen in Ephraïm of Israël deed wonen; vgl. IV Reg. XVII 24; I Esdr. IV 2. Waarschijnlijk behooren deze laatste woorden te staan achter v. 9<hi type="italic">a</hi>, waar van Ephraïm hetzelfde herhaald wordt als hier van Syrië gezegd is.</div>
<div id="n110"><hi type="italic">Niet blijven</hi>, d.i. niet standhouden. Van hun geloof aan Gods woord is hun heil afhankelijk; bijgevolg dreigt het gevaar niet van Rasin of Phaceë, maar van hun ongeloof, van hun afval van Jehova.</div>
<div id="n111">Een wonderteeken, welk dan ook, ter bevestiging van Gods belofte in v. 7.</div>
<div id="n112">De booswicht huichelt eerbied voor God; doch zijn zondig geweten was beducht voor eene openbaring van Gods almacht in een wonderteeken; bovendien zou het vragen van zulk een teeken hem verbonden hebben om aan zijne afgoden te verzaken en den steun der Assyriërs niet in te roepen. <hi type="italic">Den Heer beproeven</hi> is zijne macht zonder voldoende reden op de proef stellen; zie Deut. VI 16.</div>
<div id="n113"><hi type="italic">En hij</hi>, Isaias, <hi type="italic">zeide.</hi> Achaz en zijn huis, het koninklijk geslacht van David, zijn niet slechts aan Isaias, maar ook aan Jehova <hi type="italic">tot last,</hi> want hun halsstarrig ongeloof is een voortdurende uitdaging van Gods lankmoedigheid. Bemerk, dat de profeet zich thans richt tot het huis van David.</div>
<div id="n114"><hi type="italic">Daarom</hi>, omdat Achaz weigert een wonderteeken te vragen, <hi type="italic">zal de Heer zelf</hi> zulk een teeken bepalen, en niet meer aan Achaz alleen, doch aan <hi type="italic">ulieden</hi>, d.i. aan het thans met den ondergang bedreigde huis van David, <hi type="italic">een teeken,</hi> zooals aan Achaz was voorgesteld, een bovennatuurlijk wonderteeken <hi type="italic">geven</hi>, ten bewijze dat het huis van David thans niet zal worden uitgeroeid. Het teeken is de bovennatuurlijke geboorte van den Messias, de Spruit uit den wortel Jesse (XI 1), d.i. uit het geslacht, van David; want <hi type="italic">de Maagd zal,</hi> maagd blijvend, <hi type="italic">ontvangen en eenen Zoon baren.</hi> Die Zoon is volgens de uitspraak van den H. Geest Matth. I 23 de Zaligmaker der wereld, geboren uit de H. Maagd Maria. Ook volgens den samenhang der profetie kan niemand anders dan de Messias bedoeld zijn, gelijk uit het vervolg voortdurend klaarblijkelijker wordt. Zie VIII 8-10; IX 6 enz. <hi type="italic">De Maagd</hi> (Hebr. en Septuag. met het bepalend lidwoord) is derhalve de allerheiligste Moeder Gods, die sedert de belofte van het paradijs hier voor het eerst uitdrukkelijk genoemd wordt. <hi type="italic">Zijn naam zal genoemd worden Emmanuel</hi> (Hebr.: ‘zij zal zijnen naam noemen’ enz.): iemands naam noemen beteekent naar Hebr. spraakgebruik, dat de hoedanigheid door dien naam uitgedrukt aan dien persoon zal eigen zijn; zoo is de Zaligmaker der wereld, Jesus Christus, waarlijk <hi type="italic">Emmanuel</hi>, dat <hi type="italic">God met ons</hi> beteekent, want door het geheim der menschwording is zijne Godheid met de menschelijke natuur in éénen persoon vereenigd en werd God met de menschen verzoend.</div>
<div id="n115">De vertaling <hi type="italic">al weet hij</hi> v. 15 drukt de opvatting uit van den H. Hiëronymus: Ofschoon Emmanuel de goddelijke wijsheid bezit en de volmaakte kennis heeft van goed en kwaad, zal hij toch in zijne kinderjaren naar de wijze der kinderen met boter en honig gevoed worden. Doch <hi type="italic">boter</hi> (Hebr.: ‘geronnen melk’, nog heden in het Oosten het voedsel van herdersvolken) <hi type="italic">en honig</hi> van wilde bijen eten is volgens v. 20-22 het teeken van het reeds voltrokken godsgericht over het van zijne inwoners verlaten land, waarin voor de rondtrekkende kudden gras in overvloed gevonden wordt. Vervolgens kan het Hebr. ledaʽto (Vulg. <hi type="italic">ut sciat</hi>) of als doelaanwijzend <hi type="italic">opdat hij wete</hi> of wel als tijdbepalend <hi type="italic">wanneer hij weet</hi> genomen worden. Volgens de eerste beteekenis wordt van Emmanuel gezegd, dat hij in het land Israël armelijk zal opgroeien; want vóór zijne geboorte zal het land verwoest en het huis van David kroon en schepter verloren hebben v. 16; dat armoedig leven nu moet Emmanuel leiden, <hi type="italic">opdat hij wete</hi> - wat Achaz toonde niet te weten - <hi type="italic">het kwaad te verwerpen</hi> enz., m.a.w. opdat hij in zich zelven ondervinde met welke zwarigheden de beoefening der deugd is verbonden; immers ‘alhoewel hij de Zoon van God was, <hi type="italic">leerde Hij</hi>, uit hetgeen hij leed, <hi type="italic">de gehoorzaamheid</hi>’ Hebr. V 8. - Anderen nemen die uitdrukking als tijdbepalend. Volgens hen ziet de profeet Emmanuel in den geest thans reeds geboren worden en stelt hij zijne geboorte als uitgangspunt om den tijd der weldra volgende gebeurtenissen te bepalen: in den tijd waarop het kind <hi type="italic">het kwaad weet te verwerpen</hi> enz., d.i. tot de jaren der onderscheiding van goed en kwaad zal zijn gekomen (vgl. Deut. I 39; Jon. IV 11), <hi type="italic">zal het boter en honig eten</hi>, d.i. een armoedig leven leiden; want nog <hi type="italic">eer</hi> die tijd zal zijn gekomen, zal <hi type="italic">het land</hi> van Israël, <hi type="italic">dat gij</hi>, o Achaz, <hi type="italic">verfoeit om wille</hi> der <hi type="italic">beide koningen</hi>, die zich daar gelegerd hebben (v. 2), door vijanden verwoest en van zijne inwoners verlaten zijn. In dit verwoeste land van Israël ziet de profeet den kleinen Emmanuel armelijk opgroeien, zooals inderdaad te Nazareth van Galilea geschied is.</div>
<div id="n116">Aankondiging van het strafgericht over Juda tot straf van Achaz' ongeloof. Hebr.: ‘Brengen zal de Heer... den koning van Assur’, met nadruk aan het einde van het vers. Hem, wiens hulp Achaz thans inriep, zal Jehova zenden om hunnen afval te straffen. Zie II Par. XXVIII 20, 21.</div>
<div id="n117">Het tusschen Assyrië en Egypte gelegen Juda zal herhaaldelijk het strijdveld worden der om de opperheerschappij kampende wereldrijken. Assyrië was aan <hi type="italic">bijen</hi> even rijk als het moerassige Egypte geplaagd werd door <hi type="italic">vliegen.</hi> De Heer zal hen <hi type="italic">toefluiten</hi> (zie V 26), opdat zij komen en zich verzamelen; want op een wenk van den Almachtige zullen die volken beurtelings Juda komen tuchtigen. In v. 19 gaat de beeldspraak voort en schildert de profeet hoe die machtige vijanden het geheele land in al zijne deelen zullen bemachtigen en bezetten.</div>
<div id="n118">Juda, als een persoon voorgesteld, zal van zijne <hi type="italic">haren</hi>, het zinnebeeld der mannelijke kracht, beroofd en onteerd, d.i. leeggeplunderd en ontvolkt worden. Het <hi type="italic">haar der voeten</hi> is een Hebr. uitdrukking voor het schaamhaar; zie XXXVI 12. Het <hi type="italic">scheermes</hi>, de koning van Assyrie met zijne legermacht, heet <hi type="italic">gehuurd</hi>, omdat Achaz Assur's hulp voor geld gekocht had. De <hi type="italic">stroom</hi> is de Euphraat.</div>
<div id="n119">Eigenlijk: ‘eene koe (het jong) van runderen’. De profeet schildert den toestand des lands na de verwoesting en de wegvoering der bevolking.</div>
<div id="n120">Het weinige vee, dat is overgebleven, vindt in het ontvolkte en onbebouwde land voedsel in overvloed, en zal derhalve melk en boter geven meer dan genoeg om de weinige achterblijvende huisgezinnen te voeden.</div>
<div id="n121">Kostbare, edele wijnstokken.</div>
<div id="n122">Om te jagen op het wild, dat in die wildernis welig tiert.</div>
<div id="n123">De zin is: Wat betreft de voorheen zorgvuldig bebouwde wijnbergen, daar laat men, bij gebrek aan volk, het onkruid welig opschieten, en groot en klein vee grazen.</div>
<div id="n124"><hi type="italic">Met menschen-stift,</hi> d.i. met eene gewone schrijfstift en in gewoon, voor ieder leesbaar schrift, vgl. Hab. II 2. Op wie en door wie buit zal gemaakt worden, wordt verklaard in v. 4.</div>
<div id="n125">Deze aanzienlijke mannen uit den priester- en den leekenstand moesten kunnen getuigen, dat Isaias die voorspelling vóór hare vervulling had opgeteekend.</div>
<div id="n126">Bemerk het verschil tusschen dit teeken en dat van VII 14, waar alléén van de Maagd sprake was, die als zoodanig ontvangen en baren zou. <hi type="italic">Profetes</hi> was de volksnaam van de vrouw van een profeet; daarenboven ging Isaias' vrouw als moeder werkelijk deelnemen aan de bediening van den profeet.</div>
<div id="n127">De naam van zijn zoon bestaat in het Hebreeuwsch volmaakt uit dezelfde woorden, welke de profeet in v. 1 moest opschrijven. Die naam was dus profetisch, eene voorspelling van hetgeen aan Israël en Syrië ging geschieden.</div>
<div id="n128">Hebr.: ‘eer de knaap kan roepen: Abbi! en Ammi!’, wat binnen de twee jaren kon geschieden. De <hi type="italic">kracht</hi>, d.i. de rijkdommen; vgl. IV Reg. XV 29; XVI 9. In de spijkerschrift-oorkonden gewagen de Assyriërs van den rijken buit op Syrië en Israël behaald.</div>
<div id="n129"><hi type="italic">Dit volk</hi> van het Tienstammenrijk. <hi type="italic">Siloë</hi> is eene beek, die tusschen Sion en Moria, den koninklijken heuvel en den tempelberg, ontspringt; zijne stil vlietende wateren staan in tegenstelling met de geweldige wateren van den Euphraat (v. 7) en zijn een zinnebeeld van het in vertrouwen op Jehova rustige en veilige rijk van David. Hiervan was het Tienstammenrijk afvallig geworden; het steunde liever op het verbond met den Syriër Rasin en op den indringer Phaceë.</div>
<div id="n130"><hi type="italic">De geweldige en vele wateren van den stroom,</hi> den Euphraat, beteekenen, volgens Isaias' verklaring, <hi type="italic">den koning</hi> of het rijk <hi type="italic">der Assyriërs</hi>, dat, tegen God weerspannig, door geweld heerscht en onderdrukt. Eerst zal <hi type="italic">zijne heerlijkheid,</hi> zijn trotsch krijgsleger, Israël als een geweldige vloed overstroomen, maar vervolgens ook het afvallig Juda bedekken. <hi type="italic">Tot aan den hals</hi> zullen hem (Juda, als persoon gedacht) die wateren reiken; maar wanneer <hi type="italic">de vleugelen</hi>, d.i. de zijden of de beide uiteinden van den stroom, reeds gansch Juda in zijn volle breedte zullen overdekken, als derhalve de nood tot het uiterste is gestegen, zal de Heer verlossend optreden. In dit vertrouwen richt Isaias zich eensklaps tot <hi type="italic">Emmanuel</hi>, op wien dit vertrouwen gegrond is; want Juda, elders ‘het land des Heeren’ (XIV 2; vgl. XIV 25; XXXVI 18, 20) genaamd, is <hi type="italic">uw land, o Emmanuel.</hi></div>
<div id="n131">De naam van Emmanuel (v. 8), om en door wien Juda gered, Assur zal verslagen worden, ontsteekt den profeet in heilige geestdrift, die zich in dit zegelied (v. 9, 10) ontboezemt. <hi type="italic">Alle volken van verre</hi> moeten weten, dat elke aanval tegen het Rijk Gods op de nederlaag der aanvallers uitloopt. Spottend met het machtsvertoon der volken wekt de profeet hen op ten strijde en drie malen klinkt zegevierend: <hi type="italic">wordt overwonnen!</hi> Vrij mogen zij met al hun vernuft plannen beramen en bespreken, het zal niet baten, <hi type="italic">want met ons</hi> is <hi type="italic">God,</hi> Hebr. ki immanoe El, d.i. om wille van Emmanuel, die de wereld zal overwinnen! - Hoe duidelijk is het dus, dat Emmanuel VII 14 de naam is van den Messias!</div>
<div id="n132"><hi type="italic">Want,</hi> ter bevestiging dat in den Heer alleen Juda's heil is gelegen, <hi type="italic">sprak de Heer tot mij</hi> en door mij tot de vromen van Juda. <hi type="italic">Met krachtige hand,</hi> d.i. met een machtigen invloed op verstand en wil. <hi type="italic">De weg van dit volk</hi> is zijn ongeloof aan het woord van Jehova en, wat hieruit volgt, zijn bange vrees voor Syrië en Israël, zijn vertrouwen op den steun der Assyriërs.</div>
<div id="n133">M.a.w. beschouwt den aanval van Syrië en Israël als eene verdiende straf van God, en niet als eene <hi type="italic">samenzwering</hi> tegen David's huis, gelijk het ongeloovige volk doet, dat van niets anders spreekt dan van samenzwering.</div>
<div id="n134">Niet wat het volk vreest (v. 12), te weten de krijgsmacht dier vijanden, maar <hi type="italic">den Heer</hi> en zijne door de zonde onteerde en zich wrekende heiligheid moet gij vreezen.</div>
<div id="n135">Hebr.: ‘tot heiligdom’, d.i. tot een heilig toevluchtsoord; vgl. Ps. XC.</div>
<div id="n136">Gods strafgerichten, die den zondaren in <hi type="italic">de beide huizen</hi>, Juda en Ephraïm, tot bekeering moesten strekken, zullen hun om hun ongeloof en hunne hardnekkigheid oorzaak zijn van dieperen val. De <hi type="italic">bewoners van Jerusalem</hi> worden afzonderlijk vermeld als meer bevoorrecht. - Hetzelfde gevolg had later de prediking van den Messias voor het ongeloovige Jodendom.</div>
<div id="n137">God gelast den profeet <hi type="italic">het getuigenis,</hi> d.i. het woord van v. 11-15, als in een bundel <hi type="italic">samen</hi> te <hi type="italic">binden</hi> en <hi type="italic">de wet,</hi> of liever (wat het Hebr. thora ook beteekent) de onderwijzing of de profetische openbaring in het hart van Gods getrouwe <hi type="italic">leerlingen</hi> (zie LIV 13) door zijn onderricht als te <hi type="italic">verzegelen</hi>, opdat het in hunne harten zorgvuldig bewaard en overwogen worde en in den tijd der vervulling tot bewijs strekke van de waarachtigheid der voorzegging.</div>
<div id="n138">De profeet stelt zich den vromen ten toonbeeld van geduldig vertrouwen op den Heer, die <hi type="italic">zijn aangezicht verbergt,</hi> d.i. zijne gunst voor een tijd onttrekt aan zijn weerspannig volk.</div>
<div id="n139">Tot bevestiging van dit vertrouwen (v. 17) wijst de profeet op zich zelven en zijne kinderen. Want de Heer heeft Isaias zelven door zijnen naam (die ‘heil van Jehova’ beteekent) en nog meer door zijne bediening, alsook Isaias' kinderen door hunne profetische namen (zie v. 3 en VII 3) tot een wonderbaar teeken gesteld, dat de tijdelijke en geestelijke verlossing van Israël voorspelt. Hij, die <hi type="italic">op Sion</hi>, wakend over zijn volk, <hi type="italic">woont,</hi> de almachtige God, zal het vervullen.</div>
<div id="n140"><hi type="italic">Wanneer zij</hi>, de afvalligen in Juda (zie II 6), <hi type="italic">ulieden</hi>, de leerlingen des Heeren (v. 16), willen verleiden om uit angst voor de dreigende rampen, naar de wijze der afgodendienaars, tot <hi type="italic">de bezweerders</hi> van geesten en tot <hi type="italic">de</hi> heidensche <hi type="italic">waarzeggers</hi> te gaan, antwoordt dan, dat, volgens de uitspraak van de rede zelve, Israël <hi type="italic">zijn eigen God</hi> en geen vreemde goden moet raadplegen. Want dwaasheid is het <hi type="italic">voor de levenden de dooden</hi> te ondervragen. Spottend met die tooverkunsten zegt de profeet: <hi type="italic">die murmelen</hi>, d.i. geheimzinnig, halfluid spreken.</div>
<div id="n141"><hi type="italic">Ter wet</hi> enz., dit zij de leuze van Gods leerlingen! Zie noot 14. Wie zijn gedrag niet inricht naar <hi type="italic">de wet</hi> en <hi type="italic">het getuigenis</hi>, d.i. naar Gods openbaring, door den profeet medegedeeld, die behoort tot het getal dier ongeloovigen, voor wie <hi type="italic">geen morgenlicht</hi> op den nacht van jammeren volgen zal.</div>
<div id="n142">Eene dichterlijke schildering van den hopeloozen nacht van jammer en ellende, waarin de ongeloovigen door Gods wraakgericht zullen blijven verkeeren.</div>
<div id="n143">Hebr.: ‘Nochtans niet in duisternis zal blijven wat in jammer was’. Eene belofte van verlossing, welke in innig verband staat met IX 1.</div>
<div id="n144">Terwijl de nacht van jammer blijft drukken op de verachters van Gods woord (VIII 20-22), zal daarentegen de morgen van verlossing aanlichten voor de geloovigen, vooral dáár, waar de smaad en de ellende het zwaarst gevoeld werden, in het stamgebied van <hi type="italic">Zabulon</hi> en van <hi type="italic">Nephthali;</hi> ditzelfde land heet in het tweede verslid <hi type="italic">de weg aan zee</hi>, omdat het gelegen was aan de zee, d.i. aan den oever van het meer Genesareth. Het volgende <hi type="italic">trans Jordanem</hi> kan zoowel den westelijken als den oostelijken Jordaanoever aanduiden; hier beteekent het niet, naar de meest gebruikelijke spreekwijze, het aan de oostzijde gelegen Perea, maar den westelijken kant, gelijk het bijgevoegde <hi type="italic">Galilea der heidenen</hi> duidelijk maakt. Want dit laatste is de naam van het noordelijk deel dierzelfde landstreek, aldus geheeten (vgl. Jos. XII 23), omdat zij door velen uit de aangrenzende heidenen bevolkt was (in plaats van den genitief <hi type="italic">Galilaeae</hi>, leest men beter, evenals bij Matth. IV 15, <hi type="italic">Galilaea</hi>, een bijstellenden nominatief). Die landstreek is <hi type="italic">in den eersten tijd</hi>, d.i., om de volgende tegenstelling met den <hi type="italic">laatsten tijd</hi>, in het tijdperk vóór den Messias, <hi type="italic">gering geacht</hi>, d.i. veracht en vernederd; want zij stond meer bloot aan de invallen der noordelijke vijanden, werd door Teglatphalasar ontvolkt (IV Reg. XV 29) en was om de daar wonende heidenen en om andere redenen door de overige Israëlieten veracht. Doch in het tijdperk van den Messias, zal die landstreek boven andere in hoog aanzien komen. Hoe dit geschieden zal, wordt gezegd in v. 2.</div>
<div id="n145"><hi type="italic">In de schaduw</hi>, die <hi type="italic">de dood</hi> van zich afwerpt, m.a.w. in de dikste duisternis van allerlei jammer, van onwetendheid en zonde. Dat <hi type="italic">groot licht</hi> is Emmanuel, wiens geboorte in v. 6 bezongen wordt, die, ‘het licht der volken is’ (XLII 6; vgl. Joan. VIII 12) en inzonderheid in Galilea het licht zijner prediking deed schijnen; zie de vervulling Matth. IV 14-16.</div>
<div id="n146">De zin is: Voorheen hebt Gij, o God, het volk van Galilea wel talrijk gemaakt, maar niet gelukkig, integendeel. Doch door de komst van den Messias <hi type="italic">verblijden zij zich</hi> enz. Naar de Hebr. kantlezing, door het gezag van de Grieksche, de Syrische en de Chaldeeuwsche vertaling aanbevolen, - zonder het ontkennende <hi type="italic">niet</hi>: ‘Vermeerderd hebt Gij het volk en de blijdschap verhoogd’, d.i. door de prediking van den Messias zal aldaar het getal zijner leerlingen vermeerderd en hunne vreugde over de blijde verlossing verhoogd worden. Deze vreugde wordt dan door twee vergelijkingen verklaard.</div>
<div id="n147"><hi type="italic">Het juk van zijnen last</hi>, d.i. het lastige, zware juk, <hi type="italic">de roede</hi>, waarmede de dwingeland het volk de <hi type="italic">schouders</hi> geeselde, en <hi type="italic">den staf</hi>, waarmede de verdrukker zijn schrikbewind voerde, heeft de Heer wonderbaar, plotseling verbroken <hi type="italic">als ten dage</hi> enz., zie Judic. VII, VIII. Die overwinning op <hi type="italic">Madian</hi> behaalde Gedeon zonder eenig natuurlijk hulpmiddel, alléén door Gods wonderdadige macht, de lichtende fakkel in de hand en de bazuin aan den mond: zoo zal ook de Verlosser der wereld alleen door bovennatuurlijke kracht met de lichtende fakkel en de bazuin des Evangelies den Satan overwinnen.</div>
<div id="n148">De zegepraal op die verdrukkers zal volledig zijn, de buit zal hun ontnomen, de laatste sporen hunner overheersching zullen verbrand worden. Door wien die zegepraal zal worden bevochten, verklaart de profeet in v. 6.</div>
<div id="n149">Dit <hi type="italic">Kindeken</hi>, dat over al de vijanden zal zegepralen (vgl. VIII 9, 10), is de Messias, wiens <hi type="italic">geboorte</hi> de profeet, in zijn levendig geloof aan de vervulling dier blijde belofte, als reeds tegenwoordig bezingt. <hi type="italic">De heerschappij</hi> van het aan David beloofde eeuwigdurende koningschap (vgl. II Reg. VII 12-16; Ps. LXXXVIII 38) <hi type="italic">is op zijnen schouder gelegd;</hi> want op den schouder droeg men het zinnebeeld der koninklijke macht, den koninklijken staf en mantel. De vijf of zes volgende namen verklaren (zie VII 14), wie en wat dat Kind wezen zal: <hi type="italic">Wonderbare</hi> om het bovennatuurlijke van zijne geboorte en van zijn werk (vgl. Judic. XIII 18). <hi type="italic">Raadgever</hi> door zijne goddelijke wijsheid en hemelsche leer. <hi type="italic">God, Sterke</hi> of, gelijk X 21, ‘sterke God’, want dit Kind is waarachtig God, die zijne sterkte toont in zijn zegepraal aan het kruis. <hi type="italic">Vader</hi>, om zijne vaderlijke liefde en zorg voor de zijnen, <hi type="italic">der toekomende eeuw</hi>, de eeuw van den Messias; Hebr.: ‘eeuwige Vader’, die te allen tijde zich Vader betoont. <hi type="italic">Vorst,</hi> die den <hi type="italic">vrede</hi> herstelt tusschen God en den mensch en tusschen de menschen onderling, en in <hi type="italic">vrede</hi>, niet door wapengeweld, zal heerschen als de tweede Salomon.</div>
<div id="n150"><hi type="italic">Vermeerderen</hi> enz., vgl. Ps. LXXI 11. <hi type="italic">Op David's troon,</hi> zie de vervulling Luc. I 32. <hi type="italic">Recht en gerechtigheid</hi> zijn de eigenschappen van zijn bestuur en de steunpilaren van zijn Rijk, zie Ps. LXXI 2, 4, 7. <hi type="italic">De ijver</hi>, d.i. Gods ijverzuchtige liefde voor zijn volk; vgl. Soph. I 18.</div>
<div id="n151">Met dit vers begint een nieuw onderdeel van het Emmanuel-boek, waarin de ter wraak uitgestrekte hand des Heeren zich richt tegen geheel Israël, inzonderheid tegen het Tienstammenrijk. In vier strophen, die telkens met een refrein sluiten, schildert de profeet het zedenbederf en het komende wraakgericht (IX 8 - X 4). - <hi type="italic">Een woord,</hi> door de bediening van Isaias <hi type="italic">gezonden over Jacob</hi>, het geheele uitverkoren volk, <hi type="italic">is gevallen</hi> op datzelfde volk, <hi type="italic">Israël</hi>, dat om zijne schuld de verdervende kracht van Gods dreigend woord zal ondervinden.</div>
<div id="n152"><hi type="italic">Weten</hi> door ondervinding <hi type="italic">zal het geheel het volk,</hi> inzonderheid <hi type="italic">Ephraïm</hi>, het Tienstammenrijk.</div>
<div id="n153">De Assyriërs hadden de steden van het noordelijk rijk met hare gebouwen en het land met zijn geboomte reeds deerlijk gehavend (IV Reg. XV 29); maar in trotschen overmoed achtten zij zich ruimschoots in staat die schade rijkelijk te herstellen. <hi type="italic">Wilde vijgeboomen</hi> leveren een minder goede houtsoort dan de harde <hi type="italic">ceders.</hi></div>
<div id="n154">Hier spreekt weder de profeet. <hi type="italic">De vijanden van Rasin,</hi> den Syriër (VII 1), waren de Assyriërs (vgl. IV Reg. XVI 9). <hi type="italic">Over hem,</hi> d.i. over Ephraïm (v. 9).</div>
<div id="n155">De Assyriërs zullen Syrië en Philistea, ook volgens het Assyrisch spijkerschrift de bondgenooten van Israël, eerst aangrijpen en daarna ook <hi type="italic">Israël met vollen mond,</hi> d.i. met vraatzucht als wilde dieren, <hi type="italic">verslinden,</hi> m.a.w. zijn rijkdom plunderen, zijn volksbestaan vernielen.</div>
<div id="n156">De tuchtiging bereikte haar doel niet; om Israël's hardnekkigheid te buigen waren strengere straffen nootzakelijk. <hi type="italic">Den Heer zoeken</hi> is zich met een boetvaardig hart tot Hem wenden, vgl. Ps. XXXIII 5.</div>
<div id="n157">Hebr.: ‘palmtak en bies’, wat hetzelfde beteekent als het voorafgaande <hi type="italic">kop</hi> en <hi type="italic">staart</hi>, zie v. 15. Vgl. XIX 15.</div>
<div id="n158">Zij heeten de <hi type="italic">staart</hi>, daar zij zich keeren naar iederen wind en vleiend om gunst en belooning bedelen, gelijk de kwispelstaartende hond.</div>
<div id="n159">Die <hi type="italic">verleiders</hi> zijn de valsche profeten. In het Hebr. meer algemeen: ‘de volksleiders zijn verleiders geworden en de geleiden worden verdwaalden’.</div>
<div id="n160">Noch de blijdschap, die de aanblik van krachtige jongelingen gewoonlijk veroorzaakt, noch het <hi type="italic">medelijden,</hi> dat het lot van weezen en weduwen pleegt op te wekken, zal den vertoornden God tot eene mildere straf, tot verschooning bewegen, dewijl allen door en door bedorven zijn.</div>
<div id="n161">De <hi type="italic">goddeloosheid</hi> van Israël is oorzaak van zijn ondergang; als zoodanig wordt zij vergeleken met een geweldigen brand, die alles, de lage <hi type="italic">distelen</hi> en <hi type="italic">doornen,</hi> de hooge <hi type="italic">wouden</hi>, in vlammen en rook doet opgaan.</div>
<div id="n162">Hier is Gods gramschap de vlam, die <hi type="italic">land</hi> en <hi type="italic">volk</hi> verteert.</div>
<div id="n163">Eindelijk zullen zij door burgeroorlog en broedertwist elkander verscheuren.</div>
<div id="n164"><hi type="italic">Van zijn eigen arm,</hi> d.i. van zijnen broederstam, die hem als zijn eigen arm moest verdedigen: <hi type="italic">Manasse</hi> en <hi type="italic">Ephraïm</hi> waren broeders, zonen van Joseph. Waarschijnlijk ziet dit op de samenzweringen en koningsmoorden in Israël te dien tijde, zie IV Reg. XV 30. <hi type="italic">Tegen</hi> het uitverkoren <hi type="italic">Juda</hi>, den koninklijken stam, zijn zij het eens.</div>
<div id="n165">In deze laatste strophe (vgl. IX noot 8) slingert de profeet het <hi type="italic">wee</hi> tegen de door God gestelde overheid, die, in plaats van recht te doen, het onrecht bezegelde en daaraan een schijn van recht gaf door <hi type="italic">onrechtvaardige wetten</hi> te maken; vgl. I 21-23; V 23.</div>
<div id="n166">Bedoeld is de komst der Assyriërs; zie V 26.</div>
<div id="n167"><hi type="italic">Waar zult gij uwe heerlijkheid</hi>, de wederrechtelijk verzamelde rijkdommen, <hi type="italic">laten?</hi> Zij zullen u niet baten om aan den ondergang te ontkomen. Naar het Hebr. is de zin: er zal niets overblijven, dan dat men zich kromt onder gekluisterden (die wegens hunne kluisters niet recht staan of gaan kunnen) en onder verslagenen neervalt.</div>
<div id="n168">Waarom over <hi type="italic">Assur</hi>, Gods tuchtroede ter kastijding van Juda, het <hi type="italic">wee</hi> wordt uitgesproken, verklaart v. 7.</div>
<div id="n169">Het uitverkoren volk heet hier eene <hi type="italic">bedrieglijke natie</hi>, omdat het God bedrogen en zijne beloften jegens Hem geschonden had. Daarom <hi type="italic">zendt</hi> de Heer Assur: de vrije daden en beschikkingen van volken en menschen maakt God aan zijne plannen dienstbaar.</div>
<div id="n170">Assur wilde Juda niet alleen, overeenkomstig Gods wil, tuchtigen, maar het, gelijk andere volken, uitroeien Want de Assyriërs hadden de gewoonte om de weinigen van een volksstam, die na hunne vernielende oorlogen nog waren overgebleven, in hun onmetelijk rijk te verstrooien en in de verwonnen landstreken vreemde, aan hen verknochte bewoners te brengen.</div>
<div id="n171">De koning van Assur had tal van koningen tot zijne <hi type="italic">vorsten</hi> of vazallen gemaakt en noemde zich derhalve groot-koning (sarru rabbu) of koning der koningen (sar sarrani)</div>
<div id="n172">De Assyrische koning, die hier spreekt, noemt de voornaamste steden, door hem of zijne voorgangers ten onder gebracht. <hi type="italic">Charcamis,</hi> niet het Circesium der Grieken en Romeinen aan de samenvloeiing van den Chaboras en den Euphraat, maar het in de Assyrische oorkonden genoemde Gargamis, de hoofdstad van het land Chatti, op den rechteroever van den Euphraat, door Teglathphalasar ingenomen en in 717 door Sargon vernietigd. <hi type="italic">Calano</hi>, waarschijnlijk de hoofdstad van het land Patin, tusschen den Afrin en den Orontes, in het spijkerschrift Kunulua of Kinalia geheeten, was door Teglathphalasar omstreeks 740 bij Assyrië ingelijfd. <hi type="italic">Emath</hi>, eene voorname stad in het aan Syrië ondergeschikte land Emath (Jer. XXXIX 5), aan den Orontes, later Epiphania, heden weder Hamah geheeten. In hare nabijheid lag de eveneens vroeger aanzienlijke stad <hi type="italic">Arphad,</hi> heden het onbeduidende Tell-Erfâd, ten noorden van Aleppo. Dezelfde Teglathphalasar had <hi type="italic">Damascus</hi>, de hoofdstad van het Damasceensch Syrië (II Reg. VIII 6), en <hi type="italic">Samaria</hi>, de hoofdstad van Israël, getuchtigd. Ook in zijne opschriften roemt hij op de hier genoemde veroveringen.</div>
<div id="n173">Even gemakkelijk zal ik de beelden der goden <hi type="italic">uit Jerusalem</hi> enz. bemachtigen. <hi type="italic">Rijken der afgoden</hi> noemt hij de aan hem thans onderworpen staten, wier goden voor den god Assur hadden moeten onderdoen. Hebr.: ‘Gelijk mijne hand de rijken der afgoden heeft bemachtigd, welker godenbeelden voortreffelijker waren dan die van Jerusalem en Samaria - zal ik niet’ enz. v. 11.</div>
<div id="n174">Assur stelt Jehova op ééne lijn met de goden der overige rijken; die godslastering zal de God van Israël wreken en zijne oppermacht toonen. Het antwoord op die overmoedige taal volgt in v. 12.</div>
<div id="n175"><hi type="italic">Al zijne werken</hi>, d.i. de tuchtiging van Sion en Jerusalem door Assur. <hi type="italic">Aan de vrucht</hi>, te weten zijne verwaandheid, die zich openbaart in de godlasterende woorden van v. 10, 11, <hi type="italic">en aan de praal</hi> of het praalvertoon van dien trotschaard, wiens hoogmoed zich verraadt in zijne oogen. Assur's pralende hoogmoed wordt v. 13, 14 nogmaals met zijne eigen woorden geschilderd.</div>
<div id="n176">Op die godtergende taal antwoordt de profeet in v. 15.</div>
<div id="n177">Hebr.: ‘als zwaaide een staf dengene die hem opheft, als hief een stok dengene op, die geen bout is’. De vergelijkingen toonen, hoe dwaas het pochen is van Assur tegen Jehova, in wiens hand hij slechts een werktuig is ter tuchtiging.</div>
<div id="n178"><hi type="italic">De Opperheer</hi> enz.: tegenover het met zijne macht pralende Assur staat de volle titel van Jehova's heerlijkheid. De <hi type="italic">vetgemesten</hi>, d.i. de machtige legerhoofden, zal God doen wegkwijnen en Assur's <hi type="italic">heerlijkheid,</hi> zijn beroemd leger, geheel en plotseling, als door een geweldigen <hi type="italic">brand</hi>, vernietigen. Sennacherib's val vóór Jerusalem kon niet treffender geschilderd worden; zie XXXVII 36.</div>
<div id="n179">Jehova, <hi type="italic">het licht van Israël</hi> (vgl. Ps. XXVI 1), die voor zijn volk de bron is van alle goed, die, als <hi type="italic">de Heilige,</hi> zijn eer niet ongewroken kan laten verguizen, zal voor het godlasterend Assur een verslindend <hi type="italic">vuur</hi> (Deut. IX 3) zijn en een <hi type="italic">vlam,</hi> die Assur's grootheid even gemakkelijk als <hi type="italic">distelen en doornen</hi> zal verslinden.</div>
<div id="n180">Assur door zijn machtig leger als een geweldig <hi type="italic">woud</hi> zal (een nieuw beeld) <hi type="italic">van de ziel tot het vleesch</hi>, d.i. geheel en al, vergaan. <hi type="italic">Karmel</hi> is hier geen eigennaam, doch beteekent in het algemeen een boschrijk oord of boomgaard.</div>
<div id="n181">De profeet gaat het heilzaam gevolg der tuchtiging voor Gods volk verklaren.</div>
<div id="n182"><hi type="italic">Het overblijfsel</hi>, dat bij den ondergang der groote menigte ontkomen is aan de slagen van Assur. <hi type="italic">Op dengene</hi>, <hi type="italic">die hen slaat,</hi> d.i. op Assur, wiens hulp tot eigen ongeluk was ingeroepen.</div>
<div id="n183">Met nadruk herhaalt de profeet, zinspelende op den profetischen naam van zijn ouderen zoon (VII 3), dat de <hi type="italic">overblijfselen,</hi> maar ook dezen alleen zullen gespaard blijven en zich zullen <hi type="italic">bekeeren</hi> tot den in IX 6 genoemden <hi type="italic">sterken God</hi>, tot Emmanuel. Dit betuigt hij zoo nadrukkelijk, omdat velen, steunende op Gods belofte van een talrijk nakroost (Gen. XXII 17; XXXII 12), in den waan verkeerden, dat de vleeschelijke afstamming van den gezegenden Abraham aan Israël straffeloosheid verzekerde.</div>
<div id="n184"><hi type="italic">De verdelging</hi> der groote meerderheid, <hi type="italic">die</hi> door het goddelijk raadsbesluit <hi type="italic">beschikt is</hi> en door Gods wraakgericht <hi type="italic">binnen gansch</hi> Juda zal worden voltrokken, is voor de overblijfselen de weg ter bekeering en zal aldus <hi type="italic">gerechtigheid</hi> in overvloed <hi type="italic">doen toestroomen.</hi> Want volgens I 27 moet Israël door Gods strafgerichten komen tot zijne verlossing, welke door den Messias zal voltooid worden. Het <hi type="italic">abbreviare</hi> van den Vulgaattekst is letterlijke vertaling van het Hebr. woord, dat in zijne eerste beteekenis <hi type="italic">scherp afsnijden</hi> of <hi type="italic">afkorten</hi>, en verder <hi type="italic">vaststellen</hi> of <hi type="italic">beschikken</hi> beduidt.</div>
<div id="n185">Het woord is gericht tot het getrouwe volk Gods. <hi type="italic">Mijn volk</hi>, <hi type="italic">bewoner van Sion:</hi> een dubbele reden om op Jehova te vertrouwen bij het Assyrisch wraakgericht. Zwaar zal de tuchtiging zijn <hi type="italic">naar de wijze van Egypte</hi>, d.i. evenals hunne vaderen in Egypte geslagen werden; maar evenals toen zal ook thans de tuchtiging door eene wonderdadige verlossing gevolgd worden ten spijt en ten ondergang der onderdrukkers (v. 25).</div>
<div id="n186">Den <hi type="italic">geesel,</hi> waarmede God <hi type="italic">Madian</hi> sloeg (zie IX 4), en <hi type="italic">den staf</hi>, waarmede Hij door Moses' hand het leger van Egypte in <hi type="italic">de zee</hi> bedolf, zal de Heer <hi type="italic">verheffen</hi> tegen Assur; m.a.w. God zal de oude wonderdaden ter verlossing van zijn volk en ter verdelging van diens vijanden vernieuwen.</div>
<div id="n187">Het beeld is ontleend aan trekossen, welker juk <hi type="italic">bederft</hi>, d.i. berst, <hi type="italic">ter oorzake van de olie</hi> of het vet, d.i. wegens de vetheid van hun nek. Zoo krachtig zal het volk des Heeren worden, dat het der vijanden juk zonder moeite zal afwerpen.</div>
<div id="n188">Assur's krijgstocht tegen Juda (v. 28-32) en zijn plotselijke val vóór Jerusalem (v. 33-34) wordt thans op levendige wijze geschilderd. Te <hi type="italic">Ajath</hi> of Aï (Gen. XII 8), oostelijk van Bethel, betreedt Assur uit het noordelijke rijk Israël het grondgebied van Juda; van daar trekt het ontzaglijke leger zoo op Jerusalem los, dat het zich tevens uitspreidt over de omstreken en de plaatsen ten oosten en ten westen der hoofdstad aangrijpt. <hi type="italic">Magron</hi> op den weg tusschen Ajath en <hi type="italic">Machmas;</hi> hier laat Assur <hi type="italic">zijnen veldtros achter,</hi> omdat de weg moeilijker wordt en door een bergpas leidt.</div>
<div id="n189">Hebr.: ‘Zij zijn den bergpas doorgetrokken’, die van Machmas naar <hi type="italic">Gaba</hi> voert; vgl. I Reg. XIV 4, 5. Den volgenden morgen trekken zij westelijk, voorbij het vervaarde <hi type="italic">Rama</hi>, in de richting van <hi type="italic">Gabaäth Saül's</hi>, dat men veelal met het tegenwoordige Tell el-Fûl, eene het Benjaminietische gebied bestrijkende hoogte, vereenzelvigt.</div>
<div id="n190"><hi type="italic">Geef acht</hi> op den aanrukkenden vijand. <hi type="italic">Anathoth</hi>, het tegenwoordige Anâta, drie vierde uurs noordelijk van Jerusalem (Jer. I 1).</div>
<div id="n191"><hi type="italic">Hebt</hi> den <hi type="italic">moed</hi> om u althans door de vlucht te redden. De hier genoemde plaatsen lagen vermoedelijk ten noorden van Jerusalem.</div>
<div id="n192">Waarschijnlijk eene hoogte ten noorden van Jerusalem, van waar hij op de stad neerzag. Vgl. I Reg. XXI 1.</div>
<div id="n193">De korte, afgebroken stijl wordt hier plotseling breed en statig. Het is alsof de profeet de gerustheid wil uitdrukken, waarmede net heilige en door Gods beloften veilige Sion den heiligschennenden aanslag van Assur afwacht.</div>
<div id="n194"><hi type="italic">Het kruikje</hi> enz., m.a.w. even gemakkelijk zal de Almachtige dat trotsche leger vernietigen; eene zinspeling op Gedeon Judic. VII. Naar het Hebr.: ‘Zie, de Opperheer... zal de takken afhouwen met geweld, en de rijzige stammen zullen... en de Libanon valt door een Machtige’; het leger van Assur wordt evenals v. 18 vergeleken met een machtig woud, dat door God zal worden neergehouwen. Zie de vervulling XXXVII 36.</div>
<div id="n195">In treffende tegenstelling met het neergevelde trotsche cederwoud, een beeld van het groote wereldrijk, verschijnt hier <hi type="italic">een rijsje uit den wortel van Jesse</hi>, Hebr.: ‘uit den stronk van Isaï’, uit dien overgebleven worteltronk van VI 13, m.a.w. uit het diep vernederde en vergeten huis van David, den zoon van Jesse of Isaï (I Reg. XVI 1, 3). Het rijsje is, evenals de spruit des Heeren van IV 2, de Messias, die als <hi type="italic">een bloem zal opstijgen</hi> uit het in vergetelheid verborgen koninklijk geslacht. Hebr.: ‘en een scheut uit zijne wortels zal vrucht dragen’ na eerst tot een hoogen boom te zijn opgegroeid, een beeld van het in den aanvang geringe, maar zich in oneindige vruchtbaarheid uitbreidende Messias-rijk. Door het rijsje verstaat de H. Hiëronymus de H. Maagd Maria en door de bloem Jesus Christus. Daar echter beide, rijsje en bloem, <hi type="italic">uit den wortel</hi> opschieten, wordt, volgens den H. Cyrillus en vele anderen, door beide benamingen de Messias aangeduid.</div>
<div id="n196"><hi type="italic">De geest des Heeren</hi> zal blijvend <hi type="italic">op Hem rusten</hi> in het zevental, d.i. in de gansche volheid van Gods bijzondere gaven, die hier naar hunne waardigheid worden opgenoemd. De gave der <hi type="italic">wijsheid</hi> verkwikt door de zekere kennis der dingen, welke in het licht van God naar hunne waarde geschat worden. De gave des <hi type="italic">verstands</hi> geeft licht om te onderscheiden en voorzichtig te handelen. De gave des <hi type="italic">raads</hi> helpt om in twijfel volgens God te beslissen. De gave der <hi type="italic">sterkte</hi> geeft bovennatuurlijke kracht om voor deugd en gerechtigheid ook de zwaarste offers te brengen. De gave der <hi type="italic">wetenschap</hi> doet kennen, welke goede werken in gegeven omstandigheden Gode welgevallig en den mensch tot heil zijn. De gave der <hi type="italic">godsvrucht</hi> spoort den wil aan tot innige liefde voor God, welke zich openbaart in goede werken ter eere Gods en tot welzijn van den evenmensch. De <hi type="italic">vreeze des Heeren</hi> doet elke zonde vermijden, omdat deze God als rechtvaardigen rechter en als goeden vader beleedigt en bedroeft. In den grondtekst luidt het slot van v. 2 en het begin van v. 3: ‘de geest der wetenschap en der vreeze des Heeren, en zijn welbehagen zal hij hebben aan de vreeze des Heeren’. Daar worden dus zes gaven opgenoemd, doch de godsvrucht is in de vreeze des Heeren opgesloten.</div>
<div id="n197">Die volheid der gaven van den H. Geest maakt den Messias tot een rechtvaardig bestuurder en rechter, die zich niet, gelijk de kortzichtige mensch, laat leiden door uiterlijken schijn, noch afhangt van de getuigenis van anderen. Zie de vervulling Joan. II 24; IV 18; VI 65; Luc. VII 40 enz.</div>
<div id="n198">Hebr.: ‘voor de weerloozen’. Eene tegenstelling met de onrechtvaardige rechters van dien tijd, vgl. I 23; V 23; X 2. Zie Matth. V 3; XI 5, hoe de Zaligmaker de armen en zachtmoedigen zalig prijst, aan de armen bij voorkeur het Evangelie verkondigt.</div>
<div id="n199"><hi type="italic">De roede van zijnen mond</hi> is zijn werkdadig strafvonnis over de aarde der goddeloozen (vgl. Apoc. I 16); wegens den geest der sterkte, die in Hem woont, is <hi type="italic">de adem zijner lippen</hi> krachtig om <hi type="italic">den goddelooze</hi> (een verzamelwoord) te dooden. Deze tegen Christus strijdende helsche macht zal in den Antichrist haar hoogste ontwikkeling bereiken: vgl. II Thess. II 8.</div>
<div id="n200">De eigenschappen, gerechtigheid en trouw (vgl. Ps. XXXV 6, 7), zijn Hem eigen als <hi type="italic">een gordel of bindriem</hi>, zoo ten sieraad als ter sterkte.</div>
<div id="n201">Eene dichterlijke schildering (v. 6-9) van den vrede in het Rijk van den Messias, waardoor de vloek, die de bezielde en onbezielde schepselen der aarde om de zonde des menschen getroffen heeft, zal worden opgeheven. Zoolang de strijd tegen de zonde voortduurt, en ‘de goddelooze niet gedood is met den adem zijner lippen’ v. 4, is de volle en algeheele verwezenlijking van dien paradijs-vrede niet aanwezig; eerst moet de Messias over al zijne vijanden zegevieren. <hi type="italic">Op geheel mijn heiligen berg</hi>, d.i. in de gansche uitgestrektheid van mijn Rijk, dat door Sion wordt afgebeeld. De oorzaak en de bron van dien vrede <hi type="italic">(want)</hi> is <hi type="italic">de kennis des Heeren</hi>, d.i. het werkend geloof, dat zich eenmaal over de geheele aarde zal uitbreiden, gelijk de wateren den bodem der zee bedekken. - Verkeerd is het met de oude en de nieuwe Chiliasten deze dichterlijke schildering in eigenlijken zin te verstaan. Als beeldspraak kan zij toegepast worden op menschen en volkeren, die door het christelijk geloof hunne wreedheid en ruwheid afleggen en als van wilde dieren in lammeren herschapen worden.</div>
<div id="n202"><hi type="italic">Te dien dage</hi>, wanneer de aarde zal vervuld worden van de kennis des Heeren, <hi type="italic">zal de wortel van Jesse</hi>, d.i. de daaruit opgeschoten tak (v. 1), de Messias, verheerlijkt worden, daar Hij, gelijk <hi type="italic">de banier</hi> de legerscharen, alle volken om zich zal vereenigen. Terwijl de bekeerde heidenen hier op aarde tot Hem als tot hunnen koning en God <hi type="italic">bidden</hi>, zal ‘zijne rustplaats’ (Hebr.) in den hemel, waar Hij na volbrachten arbeid gezeten is aan de rechterhand zijns Vaders, <hi type="italic">heerlijk zijn.</hi> De H. Hiëronymus verstond dit van het verheerlijkte <hi type="italic">graf</hi> van den Zaligmaker (vgl. LIII 9), hoewel hij Deut. XII 9; III Reg. VIII 56; I Par. XXVIII 2; Ps. CXXXI 8; Isai. LXVI 1 hetzelfde Hebr. woord door <hi type="italic">rustplaats</hi> of <hi type="italic">verblijf</hi> vertaalde. Inderdaad zijn deze woorden van toepassing op het graf van Christus, dat, in en door zijne verheerlijking heerlijk geworden, immer het voorwerp van vereering blijft.</div>
<div id="n203">Wanneer de aarde reeds vervuld is van de kennis des Heeren en ‘de volheid der heidenen’ zal zijn ingegaan in het Rijk van den Messias, ‘zal ook gansch Israël zalig worden’ Rom. XI 26. Deze geestelijke verlossing van Israël wordt hier, om de verwerping van Israël als eene inbezitneming, en v. 12, om de verstrooiing van Israël in de ballingschap, als eene bijeenverzameling voorgesteld. Gelijk bij de eerste verlossing uit Egypte, <hi type="italic">zal de Heer weder zijne</hi> machtige <hi type="italic">hand</hi> ter bevrijding <hi type="italic">uitstrekken</hi> om Israël als zijn eigendom (Exod. XIX 5) <hi type="italic">in bezit te nemen;</hi> maar het zal nu slechts <hi type="italic">een overblijfsel</hi> zijn, want het VI 12 aangekondigde vonnis over het weerspannige Israël zal dan zijn voltrokken. Onder de landen der toen grootendeels nog toekomstige ballingschap noemt de profeet <hi type="italic">Assyrië</hi>, waarheen reeds vele van het Tienstammenrijk waren weggevoerd, <hi type="italic">Egypte</hi> met <hi type="italic">Phetros</hi>, d.i. Opper-Egypte; <hi type="italic">AElam</hi>, zie XXI 2; <hi type="italic">Sennaär</hi>, het eigenlijke Babylonië Gen. X 10; <hi type="italic">Emath</hi>, zie X 9; de <hi type="italic">eilanden der zee</hi>, d.i. de Phenicische en Klein-Aziatische kusten met de Grieksche eilanden, zie Joël III 6.</div>
<div id="n204">Die <hi type="italic">banier</hi> (zie v. 10), de Messias met zijne duidelijke kenmerken, is voor Israël eene voortdurende uitnoodiging om tot hem terug te keeren. Zie Rom. XI 13-15.</div>
<div id="n205">Door den Messias zal geheel Israël in één Rijk van geloof en liefde worden vereenigd; dit zegt de profeet, zijne tijdgenooten zijdelings waarschuwend tegen de rampzalige vijandschap en ijverzucht, welke toen <hi type="italic">Ephraïm</hi> en <hi type="italic">Juda</hi> tegen elkander in het harnas joegen. Vgl Zach IX 10, 13; X 6, 7.</div>
<div id="n206">Met vereende krachten zullen zij hunne vroegere onderdrukkers aanvallen en ten onder brengen; vgl. Abd. v. 17. Als arenden zullen zij vliegen naar hunne prooi en zich neerzetten <hi type="italic">op de schouders der Philistijnen</hi>, eene zinspeling op de aardrijkskundige benaming van dat zeewaarts hellende kustland, zie Jos. XV 11. <hi type="italic">De zonen van het Oosten</hi> zijn de in het zuidoosten wonende, roofzuchtige Arabische stammen; vgl. Judic. VI 3. <hi type="italic">Idumea</hi> en <hi type="italic">Moab</hi>, die bittere vijanden, welke vroegere oorlogen niet tot volledige onderwerping konden brengen, zullen dan ‘een greep hunner handen’ (Hebr.) worden, en de door Moses (Deut. XXIII 3) van het volk des Heeren uitgesloten <hi type="italic">Ammonieten</hi> zullen aan hetzelve <hi type="italic">onderdanig zijn.</hi> In geestelijken zin begon de vervulling dezer profetie bij de prediking der Apostelen, die de heidenen tot onderdanen maakte van het geestelijke Israël. Vooral aan het einde der dagen zal de bekeering van het vleeschelijke Israël tot herleving, tot verheerlijking en uitbreiding strekken van het Rijk Gods. Zie Rom. XI 12, 15.</div>
<div id="n207"><hi type="italic">De zeetong van Egypte</hi> is de in de Roode Zee uitstroomende golf, die Egypte scheidt van het Sinaïtische schiereiland. De <hi type="italic">stroom</hi> is de Euphraat, die zal uitdrogen door <hi type="italic">de kracht van zijnen adem</hi>, waardoor de brandende zuidoostenwind bedoeld is. M.a.w. God zal door de kracht zijner genade alle beletselen overwinnen, welke Israël's intrede in de Kerk van Christus in den weg staan, en even wonderdadig zal deze geestelijke verlossing zijn, als de bevrijding uit Egypte. Vgl. Zach. X 10, 11.</div>
<div id="n208"><hi type="italic">Ten dage</hi> der verlossing. Gelijk Israël na de bevrijding uit Egypte een danklied zong (Exod. XV), zoo zingt Isaias aan het slot van het Emmanuelboek een danklied voor de geestelijke verlossing van zijn volk door den Messias. In twee strophen (v. 1-3; 4-6) spreken beurtelings de verlosten (v. 1-2; v. 4-5) en de dichter (v. 3 en v. 6).</div>
<div id="n209">Vgl. Ps. XI 6; Exod. XV noot 3.</div>
<div id="n210">Vooral in het Oosten zijn de koele <hi type="italic">wateren uit de bronnen</hi> het welsprekende beeld van verkwikking, vruchtbaarheid en allen zegen. De hoofdbron, waaruit ons als in een overvloed <hi type="italic">van</hi> vele <hi type="italic">wateren</hi> het heil (Hebr.: ‘uit de bronnen des heils’) toevloeit, is het doorstoken Hart des Zaligmakers. Het beeld herinnert aan den jubel, waarmede het dorstige volk in de woestijn het wonderbare water ontving. Zie Exod. XVII 6; Num. XX 11. Vgl. Joan. VII 37.</div>
<div id="n211">De <hi type="italic">uitvindingen</hi> der liefde van den Verlosser; Hebr.: ‘zijne daden’.</div>
<div id="n212">Hebr.: ‘bewoonster’, d.i. de bevolking <hi type="italic">van Sion. Groot is in uw midden</hi> door het werk der verlossing de <hi type="italic">Heilige van Israël.</hi></div>
<div id="n213">De derde reeks van Isaias' eerste boek (XIII-XXVII) bevat de profetieën tegen de heidensche volken, die, God weerstrevend, om wille van en door Emmanuel en zijn Rijk (volgens VIII 9, 10) zullen vernederd worden. Het gericht over <hi type="italic">Babylon</hi> staat voorop (XIII-XIV), dewijl het elke tegen God oproerige wereldmacht vertegenwoordigt (vgl. Apoc. XIV 8). <hi type="italic">Last</hi>, zie Nah. I 1. - <hi type="italic">Babylon</hi>, voorheen de machtigste stad van het Babylonisch-Assyrische rijk, had tijdens het optreden van Isaias (735-698) sinds lang zijn hoogen rang verloren en werd door Assyrië overvleugeld. In 731 was het door den Assyrischen koning Teglathphalasar ingenomen, doch terstond na den dood van Salmanassar (in 722) herwon het zijne onafhankelijkheid onder Merodach-Baladan, welke het behield tot 710, toen het weder in de macht viel van den Assyrischen koning Sargon. In de volgende twintig jaren beproefde Babylon herhaalde malen het juk van Assur af te schudden, totdat het in 689 de wraak van Sennacherib op vreeselijke wijze moest ondervinden. De stad werd ingenomen, geplunderd en uitgemoord, alle schatten werden geroofd, de tempels geschonden en de afgodsbeelden weggesleept. Eerst in 626 ontworstelde Babylon zich weer aan het juk van Assyrië, onder Nabopalassar, den vader van Nabuchodonosor; zie XIV noot 1. Isaias zag, door Gods geest voorgelicht, Babylon op het toppunt zijner macht, waartoe het onder dezen laatsten koning opklom (zie v. 19); hij voorspelt zijnen val door de Meden (v. 17) en de bevrijding van Juda uit de Babylonische ballingschap XIV 1, 2. Dit is de reden waarom de moderne critiek deze profetie aan Isaias ontzegt, ondanks het opschrift (XIII 1), zonder hetwelk de eerste 18 verzen haast onverstaanbaar zijn, ondanks de overeenkomst in taal en stijl met de overige profetieën van Isaias.</div>
<div id="n214">Volgens de Vulgaat kan men bij dat <hi type="italic">teeken op een donkeren berg</hi> denken aan een seinvuur, dat des nachts boven op dien berg ontstoken wordt; volgens het Hebr.: ‘een banier’, die op den top van ‘een kalen berg’ wordt geheschen om aan de legers der tegen Babylon door God samengeroepen volken de richting naar Babylon te toonen, zie V 26; XI 10, 12. Door dat teeken, door luid geroep, door wuiven met de hand worden zij derwaarts ontboden, ‘opdat zij binnentrekken in de vorstelijke poorten’ (Hebr.) der koninklijke stad Babylon.</div>
<div id="n215"><hi type="italic">Mijne gewijden</hi>, d.i. de door Mij uitverkorenen tot den heiligen krijg tegen mijne vijanden; <hi type="italic">mijne helden</hi>, geroepen ter volvoering van het werk <hi type="italic">mijner gramschap. Zij juichen over de heerlijkheid</hi>, die Mij, hunnen veldheer, door hunne wapenen zal te beurt vallen.</div>
<div id="n216">Vgl. Joël II 2. Van de <hi type="italic">bergen</hi> ten noordoosten van Babylon weerklinkt reeds <hi type="italic">het geschal</hi> der talrijke legerscharen, welke <hi type="italic">volkeren</hi> en <hi type="italic">koningen</hi> (Hebr. ‘koninkrijken’) omvatten.</div>
<div id="n217">Waar <hi type="italic">de hemel</hi> of het uitspansel de aarde schijnt te raken en zijn <hi type="italic">uiteinde</hi> te hebben.</div>
<div id="n218"><hi type="italic">De Heer</hi> komt ten gerichte en met Hem <hi type="italic">de werktuigen</hi> enz., d.i. zijne legerscharen, de uitvoerders zijner wraak, opdat Hij <hi type="italic">de gansche aarde</hi> enz.; hiermede gaat de profeet over tot de aankondiging van het algemeene wereldgericht, dat zich in de straf over Babylon en verder in de geschiedenis der eeuwen gedurig openbaart en door het laatste oordeel zal besloten worden (v. 6-13). Vgl. Joël II noot 12.</div>
<div id="n219">Zie Joël I 15.</div>
<div id="n220"><hi type="italic">Slap</hi>, door schrik voor den naderenden rechter verlamd. Het <hi type="italic">hart</hi>, de Hebr. benaming voor den zetel van verstand en wil, <hi type="italic">zal wegsmelten</hi>, d.i. alle doorzicht en wilskracht verliezen.</div>
<div id="n221"><hi type="italic">Verstomd aanstaren</hi>, van schrik en smart sprakeloos en radeloos; van pijn en koortsachtige gejaagdheid stijgt het bloed op en is <hi type="italic">hun aangezicht</hi> als ‘van vlammen’ (Hebr.).</div>
<div id="n222">Met de <hi type="italic">zondaren</hi> wordt ook de redelooze schepping, <hi type="italic">de aarde</hi>, door Gods wraak getroffen, evenals bij den zondvloed geschiedde.</div>
<div id="n223">In navolging van Joël II 2, 10 schildert Isaias den dag van Gods wraakgericht onder het beeld der duisternis. Hebr.: ‘Want de sterren des hemels en zijne Orion's’, d.i. zijne meest schitterende sterrenbeelden.</div>
<div id="n224"><hi type="italic">Kostelijker</hi>, d.i. zeldzamer, dan (Hebr.) ‘het fijngoud uit Ophir’ (zie Gen. X 29); zoo volkomen zal ‘de verwoesting’ (v. 6) zijn!</div>
<div id="n225">De profeet keert terug tot de schildering van den dag des Heeren over Babel. De uit alle oorden daar samengevloeide menigte van kooplieden enz. zal ijlings, <hi type="italic">als een vluchtend damhert</hi>, en ordeloos, als een verstrooide ‘kudde schapen’ (Hebr.), naar het vaderland heen vluchten. Want de val van Babel is aanstaande.</div>
<div id="n226"><hi type="italic">De Meden</hi> zullen de uitvoerders zijn van het wraakgericht. Onder deze benaming worden hier en Jer. LI 11, 28 de Arische bewoners van Iran, wellicht naar hun aanzienlijksten stam, samengevat; zij waren reeds ten tijde van Isaias een machtig en door Assyrië moeilijk te bedwingen volk; hoe meer de Assyrische heerschappij wegzonk, des te meer verhief zich de macht der Meden in het noorden. Later maakten zij, met de Perzen vereenigd, een einde aan het Babylonische wereldrijk. Die woeste en geharde barbaren achten <hi type="italic">zilver</hi> noch <hi type="italic">goud:</hi> zij zullen zich dus niet laten verbidden door het rijke Babylon. <hi type="italic">Met pijlen</hi>, want de boog was het hoofdwapen dier noordelijke volken. <hi type="italic">Kleinen</hi>, Hebr.: ‘jongelingen’.</div>
<div id="n227">Welke dieren der wildernis door de Hebr. benamingen bedoeld zijn, is verre van zeker. De nieuweren vertalen v. 21: ‘En legeren zullen daar jakhalzen, en hunne huizen zullen vol zijn van uilen, en wonen zullen daar de jonge struisen en woudgeesten daar ronddansen’ v. 22: ‘En huilen zullen daar hyena's in hunne burchten en jakhalzen in de paleizen van den wellust’. De H. Hiëronymus blijft zich in de vertaling der namen niet gelijk. <hi type="italic">Tsijim</hi>, hier door <hi type="italic">bestiae</hi>, XXXIV 14 door <hi type="italic">daemonia</hi>, Jer L 39 door <hi type="italic">dracones</hi> vertaald, beteekent in het algemeen woestijnbewoners, soms menschen, meestal dieren. <hi type="italic">Pilosi</hi>, <hi type="italic">woudgeesten</hi>, Hebr. seʽirim, Lev. XVII 7 en II Par. XI 15 door <hi type="italic">daemones</hi> vertaald, zijn waarschijnlijk bokachtige spookgestalten, welke, naar het volksbijgeloof, in woeste streken rondzwierven. <hi type="italic">Ijim</hi> in v. 22 door <hi type="italic">ululae</hi>, XXXIV 14 door <hi type="italic">onocentauri</hi>, Jer. L 39 door <hi type="italic">fauni ficarii</hi> vertaald, zijn vermoedelijk hyena's. <hi type="italic">Tannim</hi>, een soort van jakhalzen, is meestal door <hi type="italic">dracones</hi> vertaald, hier echter door <hi type="italic">sirenes</hi>, Thren. IV 3 door <hi type="italic">lamiae;</hi> deze twee laatste namen ontleende de H. Hiëronymus aan de mythologie. Vgl. Soph. II 14. - Eene dergelijke verwoesting trof Babylon niet op eenmaal bij de zegepraal der Medo-Perzen, maar langzamerhand en na verloop van eeuwen. Isaias ziet op profetische wijze in één gezichtspunt samengevat, wat in den loop der tijden immermeer in vervulling ging.</div>
<div id="n228">Deze woorden staan in het Hebr. aan het einde van hoofdstuk XIII. <hi type="italic">Zijn tijd</hi>, de tijd van Babylon, door God bepaald, zal weldra eindigen en <hi type="italic">zijne dagen</hi> enz., d.i. de duur van zijn bestaan zal niet lang zijn. Even spoedig als het Nieuw-Babylonische rijk onder Nabuchodonosor tot het toppunt van macht steeg, even spoedig daalde het na zijn dood; na een bestaan van zeventig jaren kwam het reeds ten val. Zie Jer. XXV 11, 12.</div>
<div id="n229">Het gericht over Babel is tevens eene daad van Gods ontfermende liefde voor het om zijne zonden verstooten volk, dat Hij weder tot zijn volk <hi type="italic">zal uitkiezen</hi> enz. Door de herstelling van Israël zal Hij het heil van den <hi type="italic">vreemdeling</hi>, d.i. van alle andere volken, voorbereiden. Vgl. Zach. VIII 20-23.</div>
<div id="n230">Hen <hi type="italic">nemen</hi> enz., d.i. helpen en vergezellen. Van die goede gezindheid der heidenen jegens de terugkeerende ballingen verhaalt I Esdr. I 2-11; VII 15, 16.</div>
<div id="n231">Israël zal door den Messias, den koning op David's troon, de gansche wereld beheerschen; de vroegere onderdrukkers zullen zijne <hi type="italic">knechten en dienstmaagden</hi>, onderdanen van het geestelijke Israël worden.</div>
<div id="n232"><hi type="italic">Spreuk</hi> of, gelijk het Hebr. woord geduid kan worden, <hi type="italic">spotlied.</hi> De val van Babylon, dat alle God weerstrevende macht vertegenwoordigt, strekt tot vreugde voor het verloste Israël.</div>
<div id="n233">Een jubelkreet van verademing na langdurige, harde verdrukking.</div>
<div id="n234">Met <hi type="italic">stok</hi> en <hi type="italic">roede</hi> had de Chaldeër, gelijk een harde meester zijne slaven, de volken in bedwang gehouden.</div>
<div id="n235">De gansche aarde, die na dien val vrij herademt, stemt in met den jubel der verlosten (v. 7-8).</div>
<div id="n236">Ook Habacuc (II 17) voorspelde, dat de Babyloniërs het geboomte van den Libanon zouden neervellen voor hunne trotsche bouwwerken. Door eene stoute persoonsverbeelding worden die boomen sprekend ingevoerd, jubelend over den val van dien geweldenaar.</div>
<div id="n237"><hi type="italic">De reuzen</hi>, Hebr. ‘raphaïm’, benaming van een meermalen vermeld reuzenvolk in Chanaän (Gen. XV 20; Deut. III 11; Jos. XII 9 enz.), hier echter de geesten van <hi type="italic">het doodenrijk.</hi> Zij, voormalige vorsten, <hi type="italic">staan op</hi> om spottend hulde te bewijzen aan Babel's gebieder. Vgl. Ezech. XXXI 17; XXXII 18, volg.</div>
<div id="n238">Hij, die in Babel de koning der koningen heette, is <hi type="italic">gelijk geworden</hi> aan de vroegere vorsten der aarde, een schim onder de schimmen, machteloos als zij.</div>
<div id="n239">De helder schijnende <hi type="italic">morgenster</hi>, ‘zoon des dageraads’ (Hebr.), is eene passende benaming voor het prachtlievende Babel en zijn luisterrijken koning, te meer omdat bij de Chaldeërs de sterrenkunde bijzonder beoefend werd, De Latijnsche benaming <hi type="italic">lucifer</hi> werd ingevolge deze plaats, de naam van den duivel, den aanvoerder in den strijd tegen God.</div>
<div id="n240">In vijf immer sterkere uitdrukkingen openbaart Babel's koning zijne tot waanzin stijgende hoovaardij; werkelijk maakte hij aanspraak op goddelijke vereering (vgl. Dan. III 14) en wilde hij <hi type="italic">ten hemel</hi> opstijgen, boven de afgodisch vereerde <hi type="italic">sterren</hi> zijnen troon verheffen. Door den <hi type="italic">berg der getuigenis</hi> verstaat de H. Hiëronymus Sion ‘aan de noordzijde’ (vgl. Ps. XLVII 3), waar God <hi type="italic">getuigenis</hi> gaf van zijnen wil en de steenen tafelen der <hi type="italic">getuigenis</hi> bewaard werden; daar wilde, volgens zijne verklaring, Babel's koning in plaats van Jehova aanbeden worden. Volgens den grondtekst wil hij ‘zetelen op den berg der bijeenkomst in het hooge noorden’, alwaar volgens de Babylonische fabelleer de goden op den berg Aralu hun verblijf hadden. Wat meer is, hij wil <hi type="italic">boven de wolken opstijgen</hi> en <hi type="italic">gelijk zijn aan den allerhoogsten</hi> God. Lucifer, de aanvoerder der gevallen engelen, legt deze godslasterende taal, die hij zelf eenmaal sprak, in den mond van zijnen trawant; maar evenals gene valt deze in den afgrond (v. 15).</div>
<div id="n241">De val van dien trotschaard wordt nu zinnebeeldig voorgesteld in de onteering van zijn lijk. De overige koningen rusten in hunne praalgraven, <hi type="italic">het huis</hi>, dat zij zich hebben gesticht.</div>
<div id="n242"><hi type="italic">Als een onnutte stronk</hi>, waaruit niets dan onvruchtbare waterloten opschieten. <hi type="italic">Overdekt</hi> met de lijken zijner op het slagveld liggende soldaten, die weldra allen gezamenlijk in een grooten kuil worden geworpen; doch ook dit zal aan het lijk van Babel's koning worden geweigerd; die trotschaard blijft op het slagveld liggen <hi type="italic">als een rotte prij.</hi></div>
<div id="n243"><hi type="italic">Met hen</hi>, met de gesneuvelden van v. 19. <hi type="italic">Niet genoemd:</hi> de vloek zal zijn gansch geslacht treffen, dat van de aarde voor immer zal verdwijnen.</div>
<div id="n244"><hi type="italic">Bereidt</hi>, het woord is gericht tot de overwinnaars. <hi type="italic">Niet vullen met steden</hi>, evenals hun stamvader Nemrod Gen. X 10; de Babyloniërs bouwden in de veroverde landen sterke vestingen. - Hier eindigt het lied op den val van Babel; zijn inhoud wordt v. 22, 23 kort samengevat.</div>
<div id="n245">De Heer zelf zal optreden als de verdelger van Babel, dat Hij geheel en al zal uitroeien en aan de vergetelheid prijsgeven en als <hi type="italic">wegvagen.</hi> De wateren van den Euphraat zullen zijne vroegere heerlijkheid in stinkende <hi type="italic">waterpoelen</hi> veranderen. Letterlijk werd dit vervuld; vóór de opgravingen van den nieuweren tijd was het onmogelijk iets te bemerken van de plaats, waar het groote Babylon gestaan had.</div>
<div id="n246">De profeet herhaalt (v. 24, 25) de in hoofdstuk X plechtig door God uitgesproken voorspelling betreffende den ondergang der Assyrische macht in het land van Juda (zie XXXVII 36); zij dient hier ter bevestiging der later te vervullen godspraak over Babel.</div>
<div id="n247">Want <hi type="italic">dit is het raadsbesluit des Heeren</hi>, dat elke macht <hi type="italic">over de gansche aarde</hi>, die zich tegen Hem verheft, ten ondergang gedoemd wordt. De algemeenheid der bewoordingen in dit slot der profetie over Babel geeft genoegzaam te kennen, dat dit rijk hier optreedt als vertegenwoordiger van alle tegen God weerspannige macht.</div>
<div id="n248"><hi type="italic">Deze last</hi>, d.i. deze onheilspellende godspraak tegen Philistea. Toen Juda onder Achaz door den Syrisch-Ephraïmietischen oorlog (zie VII noot 2) was uitgeput, hadden de Philistijnen het hun door Ozias weder opgelegde juk (II Par. XXVI 6) afgeworpen en zelfs Juda's gebied bezet (II Par. XXVIII 18, 19). In die omstandigheden richtte Isaias tegen hen in raadselachtige en zinnebeeldige taal deze duistere godspraak (v. 29-32).</div>
<div id="n249"><hi type="italic">Gezamenlijk</hi>, d.i. al de vijf vorstendommen van <hi type="italic">Philistea. De roede</hi>, <hi type="italic">die u sloeg</hi> onder David, Ozias, is thans <hi type="italic">versplinterd</hi>, m.a.w. het huis van David is onmachtig uwe aanvallen af te weren en u te onderwerpen. Doch <hi type="italic">verblijd u</hi> hierover niet te spoedig, <hi type="italic">want</hi> het huis van David zal weder zijne vroegere kracht herwinnen: <hi type="italic">uit der slange wortel</hi> enz. Tweeërlei beeld is hier vereenigd, één uit het plantenrijk en één uit het dierenrijk. Het huis van David, die weleer krachtige boom, ligt thans afgeknot, maar uit zijn wortel zal een spruit opschieten (zie XI 1); uit die <hi type="italic">slang</hi>, hetzelfde huis van David, zal <hi type="italic">de koningsslang voortkomen;</hi> bedoeld wordt waarschijnlijk de door Jehova geliefde en gesterkte koning Ezechias, die de Philistijnen verslaan zou (vgl. IV Reg. XVIII 8). <hi type="italic">En haar zaad is een vogelverslinder</hi>, Hebr.: ‘een gevleugelde saraph’, evenals Num. XXI 6 de naam van de vurige slang, hier nog gevaarlijker, daar zij gevleugeld gedacht wordt; m.a.w. een nog machtiger en tegen de vijanden van het Rijk Gods nog sterker koning zal uit het zaad der koningsslang voortkomen. Hiermede is volgens de Chaldeeuwsche paraphrase en niet weinige schriftverklaarders de Messias bedoeld, die uit den wortel van Jesse opspruiten en de aarde zal slaan met den staf van zijnen mond XI 4. Volgens anderen wordt door de koningsslang en de saraph <hi type="italic">(haar</hi>, d.i. der slange, <hi type="italic">zaad)</hi> een en dezelfde persoon bedoeld; deze is volgens den H. Hiëronymus en anderen de koning Ezechias; volgens den H. Cyrillus en sommige nieuweren de Assyrische koning, die in v. 31 als de vijand uit het noorden wordt aangeduid; door de versplinterde roede zou dan de dood van Teglathphalasar (in 727), Philistea's vijand, bedoeld zijn, door de koningsslang en de saraph koning Sargon, die in 720 en nogmaals in 711 (vgl. XX 1) de Philistijnen versloeg, of koning Sennacherib, die hen geheel ten onder bracht.</div>
<div id="n250">Eene tegenstelling tusschen de toekomst van Juda en van Philistea. De zonen van het thans vernederde Juda heeten <hi type="italic">de eerstgeborenen der armen</hi> (eene versterking der Hebr. uitdrukking <hi type="italic">zoon der armen</hi>, vgl. Job. XVIII 13), d.i. de armsten der armen; maar zij zullen <hi type="italic">weiden</hi> enz., d.i. in vrede en veiligheid zijn onder de zegenrijke regeering van Ezechias, de voorafbeelding van den Messias. Daarentegen <hi type="italic">uwen wortel</hi>, den tot den worteltronk afgeknotten boom van het Philistijnsche volk, <hi type="italic">uwe overblijfselen</hi>, d.i. wie aan de handen der vijanden zullen ontsnappen, zal Ik <hi type="italic">door den honger</hi> bij vijandelijke belegering doen omkomen.</div>
<div id="n251">Die <hi type="italic">rook uit het noorden</hi> beteekent het leger der Assyriërs, dat <hi type="italic">als een rook</hi> opdaagt, daar het op zijn zegetocht alles in vuur en vlam zet, dat (<hi type="italic">niemand</hi> enz.) als een goed geordend en slagvaardig leger (vgl. V 27) aanrukt en het <hi type="italic">gezamenlijk Philistea</hi> (zie noot 22) zal neerwerpen.</div>
<div id="n252"><hi type="italic">Aan de boden</hi> van Philistea, die naar Jerusalem zullen komen om met Juda een verdrag te sluiten tegen het voortrukkende Assyrië. In het antwoord, dat de profeet aan de overheid van Juda in den mond legt, waarschuwt hij tegen dergelijk verdrag, want niet op menschelijke hulp of heidensche machten maar op het door Jehova om wille der Messias-belofte bevestigde en beschermde <hi type="italic">Sion</hi> moeten <hi type="italic">de armen van zijn volk</hi> (zie noot 23) vertrouwen.</div>
<div id="n253"><hi type="italic">Moab</hi>, aan Israël door Lot verwant (Gen. XIX 37), ten oosten der Doode Zee, grensde aan het Overjordaansche gebied van het Tienstammenrijk, waaraan het schatplichtig bleef tot omstreeks het midden der negende eeuw. Toen verwierf het zijne onafhankelijkheid en breidde het ten koste van Israël de grenzen van zijn gebied uit boven de grensrivier, den Arnon; over die overwinningen, op Israël behaald, spreekt de Moabietische koning Mesa in het opschrift van zijn (in 1868 teruggevonden) zegezuil; vgl. IV Reg. I 1; III 4, 5. Wel werd Moab later door Jeroboam II weer onderworpen, doch slechts voor korten tijd; na diens dood en meer nog na den val van het Israëlietische rijk breidde Moab zijn gebied meer en meer ten noorden uit. Toen Moab's overmoed door deze overwinningen ten top was gestegen, richtte Isaias tegen hem deze godspraak.</div>
<div id="n254"><hi type="italic">Ar Moab</hi>, aan den Arnon, was de hoofdstad (vgl. Num. XXI 28); <hi type="italic">de Muur van Moab</hi> is vertaling van het Hebr. ‘Kir Moab’, eene sterke vesting in het zuiden. De profeet ziet beide in den geest reeds <hi type="italic">verwoest bij nacht</hi>, wanneer duisternis het tooneel dier verwoesting nog schrikwekkender maakt. <hi type="italic">Het is verstomd</hi> door de stilte des doods, Hebr. ‘vernietigd’.</div>
<div id="n255"><hi type="italic">Het</hi> koninklijk <hi type="italic">huis</hi> van Moab, volgens Hiëronymus' verklaring; Hebr.: Moab ‘gaat op naar den tempel’ <hi type="italic">en Dibon naar de hoogten</hi> of bamôth, waarop hunne afgodstempels gebouwd waren, <hi type="italic">om te weeklagen</hi>, d.i. door tranen hunne goden te vermurwen. <hi type="italic">Dibon</hi>, een stad ten noorden van den Arnon (Num. XXI 30; XXXII 3), behoorde vroeger tot het stamgebied van Gad en Ruben; later was het, volgens genoemde zegezuil, de zetelplaats van koning Mesa. <hi type="italic">Op Nabo</hi>, [eene op den berg van dien naam gelegen stad met heiligdom, vroeger Israëlietisch grondgebied (Num. XXXII 3), later door Mesa veroverd (in genoemd opschrift regel XIV)] <hi type="italic">en op Medaba</hi>, (oostelijk van Nabo op de hoogvlakte, in Mesa's tijd nog onder Israël) <hi type="italic">jammert</hi> het bedrukte <hi type="italic">Moab</hi>, ten teeken van rouw, met kaal geschoren hoofdhaar en baard; vgl. III 24; XXII 12; Jer. XLI 5; Mich. I 16.</div>
<div id="n256"><hi type="italic">Rouwgewaad</hi>, zie Joël I noot 14. <hi type="italic">Op zijne</hi> (Moab's) platte <hi type="italic">daken</hi>, waar men rouwbedrijf pleegde.</div>
<div id="n257"><hi type="italic">Hesebon</hi>, ten noordwesten van Medaba (Num. XXI 25-30) en <hi type="italic">Eleale</hi>, ten noordoosten van Hesebon, beide op de hoogvlakte in het vroegere Ruben; hun geschrei dringt door <hi type="italic">tot Jasa</hi> (Deut. II 32), meer zuidelijk, boven den Arnon, door Mesa op Israël veroverd.</div>
<div id="n258"><hi type="italic">Mijn hart:</hi> de profeet voelt diep medelijden met het in gezicht aanschouwde jammer. <hi type="italic">Zijne grendelen</hi>, de sterke vestingen, die het land voor den vijand afsloten, <hi type="italic">reiken tot aan Segor</hi> of Zoar (Gen. XIII 10), in het zuidwesten van Moab, eene stad bloeiend en welvarend als <hi type="italic">een driejarige vaars</hi> (vgl. Jer. XLVIII 34). Maar nu blijken die grendelen geen weerstand te bieden; <hi type="italic">want</hi> zij vluchten voor den vijand uit het noorden; <hi type="italic">het bergpad van Luïth</hi>, tusschen Ar Moab en Segor, is de weg, dien de vluchtelingen bestijgen om af te dalen <hi type="italic">op den weg van Oronaïm</hi> en zoo <hi type="italic">schreiend over de verwoesting</hi> des lands zuidwaarts te vluchten.</div>
<div id="n259"><hi type="italic">Want</hi> in het noorden is alles reeds verwoest: <hi type="italic">de wateren van Nemrim</hi>, de in het noorden van het toenmalige Moab, vroeger in Gad (Jos. XIII 27), gelegen rivier Beth Nimra, <hi type="italic">zijn uitgedroogd</hi>, dewijl de vijand hare bronnen had verstopt (IV Reg. III 25), en bijgevolg zijn de welige weilanden aan hare oevers een dorre woestijn geworden.</div>
<div id="n260">De Vulgaat geeft hier te midden der schildering van Moab's verwoesting de oorzaak van dat strafgericht, Moab's zondige werken. Hebr.: ‘Daarom wat nog overig is en wat men bewaard heeft, over de Wilgenbeek - de grensrivier tusschen Moab en Edom - voeren zij het’ om met de nog overige have in het zuidelijke Edom heen te vluchten.</div>
<div id="n261">Zij vluchten buiten hun land, omdat de jammeren zich over het geheele land uitstrekken; en derhalve weergalmt <hi type="italic">het geschrei</hi> rondom <hi type="italic">de grens</hi> daarvan; immers <hi type="italic">tot aan Gallim</hi>, waarschijnlijk den zuidelijken oever der Doode Zee, het meest zuidelijke punt, <hi type="italic">en tot aan den put Elim</hi>, Hebr. ‘Beer Elim’, in het noord-oosten van Moab (vgl. Num. XXI 16), weerklinkt het gejammer.</div>
<div id="n262"><hi type="italic">De wateren</hi> van den Arnon, in welks nabijheid <hi type="italic">Dibon</hi> gelegen was, zijn rood van het vergoten bloed. En toch nog meer jammeren zullen op de overgebleven <hi type="italic">vluchtelingen</hi> neerkomen, allerlei doodsgevaren, door den <hi type="italic">leeuw</hi> aangeduid.</div>
<div id="n263"><hi type="italic">Domine</hi>, <hi type="italic">Heer</hi> staat niet in de vertaling van den H. Hiëronymus. Volgens hem bidt de profeet God, om den Messias, <hi type="italic">het lam</hi>, dat wegneemt de zonden der wereld, den verlosser en als zoodanig <hi type="italic">den beheerscher der aarde</hi>, te zenden <hi type="italic">uit Petra der woestijn</hi>, van waar de Messias moest komen, in zooverre Ruth, de stammoeder van David en dus van den Messias, eene vrouw uit Moab was. Doch <hi type="italic">Petra</hi> (Hebr. <hi type="italic">Sela</hi>) lag niet in Moab, maar was de hoofdstad van het zuidelijk aangrenzende Edom (zie IV Reg. XIV 7). - Volgens het Hebr. vermaant de profeet de Moabieten, om ‘van Sela uit’, werwaarts zij (XV 7) gevlucht waren, of (indien <hi type="italic">Sela</hi>, dat <hi type="italic">rots</hi> beteekent, hier geen eigennaam is) ‘van het rotsgebergte der (Moabietische) woestijn’, waarin zij zich met hun vee verscholen hadden, ‘de lammeren van den landsheer’, d.i. de vroeger aan Israël, thans, naar men meent, aan Juda als schatting verplichte lammeren (welke nog onder Mesa door Moab aan Israël betaald werden IV Reg. III 4) te zenden, opdat zij door dat huldeblijk de gunst van David's koningshuis mochten verwerven en door onderwerping en aansluiting aan Sion, de bron van heil voor alle volken, redding mochten vinden. De lezing der Septuagint, welke de oorspronkelijke woordafdeeling in het eerste halfvers wellicht juister teruggeeft, past goed bij de bedreiging in XV 9 en bij het hier volgende v. 2: ‘Ik zal [hen] zenden (of heendrijven) als kruipend gedierte (d.i. ordeloos, zie Hab. I 14) over het land’ - en verder naar het Hebr. - ‘uit het rotsgebergte der woestijn (van Moab) naar den berg der dochter Sion’; m.a.w. als een ordelooze menigte zult gij uit uw land vluchten en uw heil zoeken bij Sion.</div>
<div id="n264">Om aan de in v. 3 volgende bede van Moab meer kracht te geven, beschrijft de profeet nog eerst in het kort Moab's ellende. Zijne <hi type="italic">dochteren</hi>, d.i. zijne weerlooze weduwen, ontvluchten huis en erf en verdringen zich <hi type="italic">bij het wad van den Arnon</hi> om over deze rivier zuidwaarts aan het bloedbad (vgl. XV 9) te ontkomen.</div>
<div id="n265">Smeekende hulpkreten van Moab's gezanten tot Sion. <hi type="italic">Houd raad</hi> om ons te helpen. De bijstand en de schuilplaats, welke Sion aan Moab moge verleenen, wordt dichterlijk een <hi type="italic">schaduw</hi>, donker als <hi type="italic">de nacht</hi>, geheeten, want daarin wil Moab zich verschuilen tegen de brandende stralen der middagzon, een beeld van de hitte der vijandelijke vervolging. Dit beeld wordt in 3<hi type="italic">b</hi> en 4<hi type="italic">a</hi> verklaard.</div>
<div id="n266">Niet zonder reden mag Moab zijn vertrouwen stellen op Sion, <hi type="italic">want verdwenen is het stof</hi>, d.i. het geweld van den verdrukker verdween als stof voor den wind; Hebr.: ‘gedaan is het met den verdrukker, de verwoesting neemt een einde, weg zijn de vertreders altermaal uit het land’. Hier spreekt weder de profeet en jubelt zegevierend over den val van den Assyrischen geweldenaar vóór Jerusalem; die plotselinge val zou voor Moab en de andere rondom Juda wonende volken eene les zijn, dat de Heer over Sion waakt en dat alléén in Sion heil te vinden is (vgl. II Par. XXXII 23). De reden hiervan is de aan Sion, aan David's troon, gegeven belofte van den Messias, welke in v. 5 herhaald wordt.</div>
<div id="n267">Op dien <hi type="italic">troon</hi> zal zetelen de in XI 2-5 beloofde Messias, door en om wien de vijanden van Sion zullen vernederd worden (zie VIII 10; IX 6; XI 1). Immers de woorden van den tekst zien duidelijk terug op de belofte van den Messias in II Reg. VII 12; I Par. XVII 12; Ps. LXXXVIII 5, 30, 38. <hi type="italic">In barmhartigheid</hi>, want de komst van den Messias is het werk van Gods ontfermende liefde en diens Rijk is een rijk van genade. <hi type="italic">In trouw</hi>, want daardoor zullen Gods beloften in vervulling gaan. <hi type="italic">In David's tent</hi> als koning, want de Messias is in hoogeren zin erfgenaam van David's troon. Vgl. verder XI 3, 5.</div>
<div id="n268"><hi type="italic">Zijn grammoedigheid</hi> ‘en zijn ijdel pralen’ (Hebr.), wat afhangt van <hi type="italic">wij hebben vernomen.</hi> Die hoovaardij moest eerst door strafgerichten worden vernederd, eer Moab van Sion uit redding mocht hopen.</div>
<div id="n269">Verkondigt aan de Moabieten, die zich trotsch verheffen op hunne van <hi type="italic">tichelsteen</hi> gebouwde vestingwerken, <hi type="italic">hunne plagen</hi>, d.i. den ondergang van hunnen trots. Hebr.: ‘over de druiven-’ of ‘rozijnenkoeken (vgl. Osee III 1) van Kir Hasereth (of Kir Heres v. 11; hetzelfde als Kir Moab XV 1) zullen zij weeklagen’, want de wijnbergen van Moab zullen verwoest worden (v. 8-10). - Nog heden zijn de omstreken van Kerak, het oude Kir Moab, om de druiventeelt beroemd.</div>
<div id="n270">Onder het beeld van den zich heinde en ver vertakkenden wijnstok van <hi type="italic">Sabama</hi>, ook Sibma of Sebam geheeten (Num. XXXII 3, 38), voorheen onder het stamgebied van Ruben Jos. XIII 9, niet ver van Hesebon (zie XV 4), schildert de profeet het druivenland Moab. Noordwaarts <hi type="italic">tot aan Jazer</hi> (ten westen van Rabbath Ammon), oostwaarts <hi type="italic">in de woestijn</hi> en westwaarts over <hi type="italic">de</hi> Doode <hi type="italic">Zee</hi> reikten de ranken en twijgen van den edelen wijnstok van <hi type="italic">Sabama</hi>, dien <hi type="italic">de gebieders der volken</hi>, de Assyriërs, thans hebben uitgerukt. Zijne ranken <hi type="italic">overschreden de zee</hi>, want ook aan den westelijken oever bij Engaddi waren van die voortreffelijke wijnbergen (Cant. I 13). Vgl. Jer. XLVIII 32.</div>
<div id="n271"><hi type="italic">Met Jazer's geween</hi>, d.i. met de inwoners dier stad weenen over de verwoesting der wijnbergen van Moab.</div>
<div id="n272"><hi type="italic">Hesebon</hi> en <hi type="italic">Eleale</hi>, zie XV noot 5. <hi type="italic">Het geroep der druiventreders</hi>, waarmede zij elkander aanvuren en de maat van het treden aangeven, beteekent hier overdrachtelijk en spottend den kreet der roofzuchtige vijanden. Vgl. Jer. XLVIII 33.</div>
<div id="n273"><hi type="italic">Karmel</hi> beteekent, evenals X 18, een gaard, hier met wijnstokken beplant.</div>
<div id="n274">Hebr.: ‘om Kir Heres’, zie noot 7. De profeet is diep ontroerd over hetgeen hij aangaande Moab in visioen aanschouwt.</div>
<div id="n275">Hebr.: ‘wanneer Moab zich vertoonen en zich vermoeien zal op zijne hoogten (zie XV noot 3) en naar zijne heiligdommen komt’ enz. Bij dat strafgericht over Moab zal de nietigheid zijner afgoden klaarblijkelijk worden.</div>
<div id="n276">Uit de tegenstelling <hi type="italic">eertijds</hi> en <hi type="italic">nu</hi> blijkt, dat deze godspraak over Moab, in hoofdzaak althans, reeds vroeger door God was geopenbaard; aan wien en wanneer, is onbekend; misschien aan Isaias zelf; zoo niet, dan heeft hij die oudere godspraak tot grondslag genomen voor zijne voorafgaande profetie. Ter bevestiging van deze wordt er bijgevoegd, dat hare vervulling beginnen zal bepaaldelijk <hi type="italic">binnen drie jaren</hi>, nauwkeurig afgemeten <hi type="italic">jaren van een huurling</hi>, die immers niet langer werkt, dan zijn huurtijd duurt. - Het gericht over Moab, dat in den loop van verscheiden eeuwen werd voltrokken, is hier door Isaias (zie XIII noot 15 aan het einde) in één gezichtspunt samengevat. De Moabieten, reeds door Assyrië, verder door Babylon, vervolgens door Perzië onderworpen, werden door den Machabeër Alexander Janneüs (90 v.Chr.) bij den Joodschen staat ingelijfd en kwamen in 105 n. Chr. onder Romeinsche heerschappij; van dien tijd af verdwijnt hun naam uit de geschiedenis.</div>
<div id="n277">Ofschoon deze profetie niet minder Israël, dan <hi type="italic">Damascus</hi>, de hoofdstad van Syrië, betreft, wordt dit laatste alleen genoemd, omdat in den Syrisch-Ephraïmietischen oorlog, toen waarschijnlijk deze <hi type="italic">last</hi> over Syrië en Israël werd uitgesproken, Damascus den toestand beheerschte. Zie VII 1-9. - De godspraak tegen Damascus werd vervuld door Teglathphalasar; hij zelf heeft die zegepraal in zijne spijkerschriftoorkonden opgeteekend. Ook hij was het, die Israël tuchtigde; zie IV Reg. XV 29; I Par. V 26.</div>
<div id="n278">Er waren in het Overjordaansche gebied twee steden Aroër, de eene oostelijk van Rabbath Ammon (Jos. XIII 25), de andere aan den Arnon (Jos. XII 2). Zij vertegenwoordigen dat geheele gebied en zijn gekozen wellicht, omdat in dien naam eenigszins klankspeling ligt op het Hebr. woord, dat <hi type="italic">ontblooting</hi> beteekent. Anderen zien in <hi type="italic">Aroër</hi> geen eigennaam, maar vertalen: ‘de steden der ontblooting’, d.i. de verwoeste steden van Syrië. In die van inwoners verlaten en verwoeste streek zullen de kudden grazen.</div>
<div id="n279"><hi type="italic">De steun van Ephraïm</hi> of Israël is Damascus. Uit VII 8, 9; VIII 7 blijkt, wat er van Israël's <hi type="italic">heerlijkheid</hi> worden zal.</div>
<div id="n280">Het tegendeel van X 27 zal dan geschieden. <hi type="italic">De heerlijkheid van Jacob</hi> of Israël, het Tienstammenrijk, is zijn talrijke bevolking, zijn leger enz., aanstonds met een nieuw beeld <hi type="italic">de vetheid van zijn vleesch</hi> geheeten.</div>
<div id="n281">Het zal met Israël gaan als met een afgeoogst graanveld, welks achterblijvende aren zorgvuldig worden opgeraapt. <hi type="italic">Het dal Raphaïm</hi>, zuidwestelijk van Jerusalem (Jos. XV 8), was rijk aan korenvelden.</div>
<div id="n282"><hi type="italic">Aan hem</hi>, d.i. aan Jacob. Gelijk bij den wijnoogst enkele trossen en gelijk bij het afslaan der olijven enkele vruchten overblijven, zoo zal het met Israël gaan. Men pleegt de voor de pers bestemde olijven nog eer ze geheel rijp zijn met stokken af te slaan. Hebr.: ‘En overblijven zullen aan hem slechts nalezingen als bij het knuppelen van den olijfboom’.</div>
<div id="n283">De vrucht der strafgerichten voor de overblijfselen van het voorheen afgodische Israël is hunne bekeering tot den waren God. <hi type="italic">Tot bosschen</hi> enz., Hebr. ‘tot de asjerim’, zie Mich. V noot 15, ‘en de zonnezuilen’, zinnebeelden van den zonnegod Baäl.</div>
<div id="n284"><hi type="italic">Te dien dage</hi> van het komende wraakgericht. <hi type="italic">De steden zijner sterkte</hi>, d.i. de versterkte steden, waarop Israël met verzaking van Jehova's steun vertrouwen stelde. <hi type="italic">Als de ploegen</hi> enz.... <hi type="italic">verlaten werden</hi>, toen de zonen van Israël onder aanvoering van Josue Chanaän veroverden en de bewoners heenvloden voor hunne zegevierende wapenen; volgens de Septuagint leest men beter: ‘gelijk de Amorrheërs en de Heveërs ze verlieten <hi type="italic">voor het aangezicht</hi>’ enz. Hetzelfde strafgericht derhalve, dat de afgodische Chanaänieten had getroffen, hangt nu het afvallige Israël boven het hoofd.</div>
<div id="n285">De profeet schildert op wat wijze zij van hunnen God waren afgevallen. Door verbonden met heidensche volken, door vereering hunner afgoden meenden zij <hi type="italic">een duurzaam</hi>, Hebr.: ‘liefelijk’ <hi type="italic">plantsoen</hi> aan te leggen; door invoering van heidensche zeden en gebruiken <hi type="italic">zaaiden zij</hi> in het land Gods <hi type="italic">vreemd gewas.</hi> Maar het was een <hi type="italic">wilde wijngaard</hi>, niet Israël's edele wijnstok. Dat vreemde zaad <hi type="italic">bloeide</hi> reeds vroeg, m.a.w. in den beginne liet het zich aanzien, dat Israël op die wijze tot welvaart zou komen; maar toen men dacht de vruchten daarvan te zullen plukken, <hi type="italic">werd de oogst weggenomen</hi> en bleef er niets dan <hi type="italic">felle smart</hi> ten gevolge der slagen van Gods tuchtroede.</div>
<div id="n286">Assyrië is bestemd Damascus en Israël te tuchtigen. Deze uit hoofdstuk VII reeds bekende gedachte is de schakel tusschen v. 12-14 en het voorafgaande. Eensklaps, gelijk X 5, richt de profeet zich tot de Assyriërs; in korte trekken schildert hij het aanrukken der talrijke Assyrische legerscharen, bestaande uit <hi type="italic">vele</hi> aan Assur onderworpen <hi type="italic">volken.</hi> Dat aanrukkend leger is gelijk aan het bruisen en het loeien der opgezweepte golven van den alles overstroomenden oceaan. Zie VIII 7, 8.</div>
<div id="n287">God <hi type="italic">zal hem</hi>, dien uit vele volksstammen bestaanden vijand, <hi type="italic">bestraffen.</hi> Hoe nietig de menschelijke kracht is, ook in haar hoogste ontwikkeling, tegenover het bestraffende machtwoord des Heeren, spreekt duidelijk uit de twee vergelijkingen.</div>
<div id="n288">Zie de letterlijke vervulling XXXVII 36 in de plotselinge verdelging der schrikaanjagende Assyriërs vóór Jerusalem.</div>
<div id="n289">Dat godsgericht zal aan Assur voltrokken worden, omdat het tegen Juda zijne opdracht te buiten ging, en zoodanig zal het lot zijn van alle vijanden van Gods volk.</div>
<div id="n290">Deze godspraak hangt innig samen met het onmiddellijk voorafgaande zegelied over Assur's val (XVII 12-14). De profeet stelt aanschouwelijk voor, dat door dien val Jehova tot in de verste landen zal verheerlijkt worden. - Ethiopië, meer bepaald Nubië, Hebr. ‘Kusch’, had sinds ettelijke jaren zijn gebied noordwaarts over Boven-Egypte uitgebreid en zich in Pathros blijvend gevestigd, terwijl in Beneden-Egypte inlandsche vorsten onderling om den voorrang streden. Ook daar poogde Ethiopië in wedstrijd met Assyrië zijn gezag te vestigen; het wilde zelfs tot in Azië voortdringen, waar het met zijnen mededinger in botsing zou komen; vgl. XXXVII 9. - Dit <hi type="italic">wee</hi> over Ethiopië is niet dreigend, maar medelijdend met den benarden toestand des lands, dat in opschudding was om het zegevierend voortrukken der Assyriërs. <hi type="italic">Het land van gonzende vleugelen</hi> heet Ethiopië, waarschijnlijk om de zwermen insecten, welke dáár, evenals in Egypte (zie VII 18), inheemsch zijn; wellicht is het tevens eene zinspeling op de vlugge en talrijke legerscharen van dat strijdlustige volk. Van Palestina uit <hi type="italic">ligt het aan gene zijde der stroomen</hi>, den Nijl, den Astaspus en den Astaboras.</div>
<div id="n291">Op hunne lichte booten varen zij den Nijl af, hier en elders (XIX 5; Nah. III 8) <hi type="italic">zee</hi> genaamd. Die <hi type="italic">gezanten</hi> waren waarschijnlijk van de Delta uit naar Jerusalem gekomen, om een verbond tegen Assur te sluiten; dáár roept hun de profeet de volgende boodschap voor hun vaderland toe. <hi type="italic">Booten van papierriet</hi>, zie Exod. II noot 3.</div>
<div id="n292">Het volk van Ethiopië heet <hi type="italic">geschokt</hi> door de tijding van de aankomst der Assyriërs, <hi type="italic">verscheurd</hi>, d.i. door oorlogslasten geteisterd; <hi type="italic">achter hetwelk</hi>, volgens de toenmalige kennis van Afrika's binnenlanden, <hi type="italic">geen ander</hi> volk <hi type="italic">is</hi>, want de volken ten zuiden van Egypte droegen den algemeenen naam van Ethiopiërs. Het was <hi type="italic">een verwachtend</hi>, d.i. een in bange verwachting verkeerend, en door oorlogslasten als <hi type="italic">vertreden volk.</hi> In den grondtekst worden zij beschreven als een volk hoog van gestalte, glad of glanzend van huidskleur, dat wijd en zijd ontzag inboezemt en door wreede dwingelandij volken vertreedt. Maar al dat machtsvertoon is ijdel voor den almachtigen God, die zonder hen met één slag Assyrië zal verslaan.</div>
<div id="n293">Het <hi type="italic">hijschen der banier</hi> enz. is het teeken dat de groote strijd des Heeren gaat gestreden worden.</div>
<div id="n294"><hi type="italic">Ik zal rusten</hi>, d.i. in onverstoorbare kalmte en schijnbaar werkeloos, <hi type="italic">uit mijne woonplaats toezien</hi> naar de krijgsverrichtingen der Assyriërs en hunne plannen begunstigen, ten einde hen te bereiden tot den oogst mijner goddelijke wraak, gelijk de heldere middagzon en de vruchtbare dauw den oogst doen rijpen.</div>
<div id="n295">Door de koesterende stralen der zon en door den dauw <hi type="italic">stond hij</hi>, de wijnstok - een beeld van het door God gedurende eenigen tijd begunstigde Assyrië - <hi type="italic">geheel in bloei</hi> en ontwikkelde hij zelfs vruchten, maar het zal <hi type="italic">een onrijpe vrucht</hi> blijven. Want op den tijd, door God bepaald, zal hij eensklaps met ranken en wortel verdelgd en uitgeroeid worden.</div>
<div id="n296">Een schrikkelijk bloedbad zal de Heer onder de Assyriërs aanrichten en de onbegraven lijken zullen het aas zijn van ‘de gieren der bergen’ (Hebr.) en van verscheurende dieren. Eene aanschouwelijke voorstelling der honderd vijf en tachtig duizend lijken van XXXVII 36.</div>
<div id="n297">Dit zal de vrucht zijn dier heerlijke openbaring van Gods almacht. Ethiopië, dat evenals in v. 2 geteekend wordt, zal den Heer <hi type="italic">op Sion</hi> huldigen en met offergaven komen naar de plaats, waar Hij zijnen <hi type="italic">naam</hi>, d.i. zijne heerlijkheid, openbaart; vgl. Soph. III 10. Zie het begin der vervulling II Par. XXXII 23; ten volle ging dit in vervulling door den Messias, door wien <hi type="italic">Sion</hi> het geestelijk middelpunt werd aller volken.</div>
<div id="n298">Deze godspraak betreft Beneden-Egypte (zie XVIII noot 1). De <hi type="italic">wolken</hi> zijn, in de dichterlijke beeldspraak der Hebreërs, de wagen, waarmede God ter aarde afdaalt; een <hi type="italic">lichte</hi> wolk is het zinnebeeld zijner snelle, spoedige komst ter openbaring zijner straffende gerechtigheid aan het land en aan zijne goden, gelijk eertijds (Exod. XII 12). <hi type="italic">Het hart</hi> der Egyptenaren, zie XIII noot 8, zal van angst en schrik <hi type="italic">versmelten.</hi></div>
<div id="n299">Beneden-Egypte was destijds in verschillende kleine rijken verbrokkeld, die Tanis, Memphis, Saïs enz. tot hoofdsteden hadden. God zal ze overleveren aan onderlinge tweespalt, waardoor zij de gemakkelijke prooi worden beurtelings van Ethiopië en van Assyrië.</div>
<div id="n300"><hi type="italic">De geest</hi> of het verstandelijk vermogen ‘zal worden uitgeput’ (Hebr.), m.a.w. het om zijne wijsheid beroemde Egypte zal radeloos worden.</div>
<div id="n301">Het in vele onafhankelijke rijkjes gesplitste Egypte zal zich weder moeten buigen onder het harde juk van éénen Pharao. Dit geschiedde onder den Ethiopischen dwingeland Tharaca, die, naar de Egyptische opschriften, over Boven-Egypte regeerde van 690 tot 664, nog meer echter onder Psammetich I, die met behulp van Grieksche huursoldaten over geheel Egypte heerschte van 664 tot 610.</div>
<div id="n302">De <hi type="italic">zee</hi>, aanstonds de <hi type="italic">stroom</hi> geheeten, is (zie XVIII 2) de Nijl, door de jaarlijksche overstroomingen de bron van Egypte's vruchtbaarheid. Blijven die Nijlvloeden uit, dan wordt het anders vruchtbare Egypte eene dorre woestenij.</div>
<div id="n303">Hebr.: ‘de kanalen van Egypte’, waarin het Nijlwater over het land verdeeld werd. Zie Exod. VII noot 8.</div>
<div id="n304">Ook de nijverheid van Egypte verdwijnt bij het ophouden der geregelde Nijlvloeden. Vooreerst de visscherij op den anders vischrijken Nijl. Vgl. Num. XI 5.</div>
<div id="n305">Een andere bron van welvaart was de teelt van vlas en boomwol.</div>
<div id="n306">Vul aan uit v. 9: ‘zullen te schande worden’. <hi type="italic">Poelen</hi> liet men bij hoogen Nijlstand volloopen en bij het vallen van den Nijl ledigloopen, om de achterblijvende visschen te vangen. De nieuweren vertalen veelal het Hebr.: ‘En de zuilen (de grooten en machtigen) zijn verbrijzeld en die voor loon arbeiden (Septuag. en Syr.: “die gerstebier bereiden”) zielsbedroefd’.</div>
<div id="n307">Ook Egypte's beroemde wijsheid (vgl. III Reg. IV 30) zal te schande worden. <hi type="italic">Tanis</hi> of Zoan (Egyptisch: Taän) in Beneden-Egypte, de hoofdstad der Hyksos en van vele latere koningen, was ook toen de zetel van eenen Pharao (zie voor dezen titel Gen. XII noot 11), die zich de opvolger der aloude koningen noemde, maar slechts een schaduw hunner vroegere macht bezat; zijne staatsdienaren hadden even weinig van de oudtijds beroemde wijsheid der Egyptische vorsten geërfd, al roemden zij op koninklijke afkomst en erfelijke wijsheid.</div>
<div id="n308"><hi type="italic">Memphis</hi>, Hebr. Noph (Egyptisch: Men-nofer, de goede stad) was de hoofdstad van Beneden-Egypte, ten zuiden van het tegenwoordige Kairo. Egypte heet <hi type="italic">de hoeksteen</hi>, d.i. de steun en het sieraad, der onderworpen volksstammen. Hebr.: ‘bedrogen hebben Egypte die de hoeksteen (d.i. de steunpilaren) zijn zijner kasten’ of familiestammen, uit welke het oude rijk zich gevormd had en in welke het nu weder gesplitst was.</div>
<div id="n309"><hi type="italic">Eenen geest van zwijmeling</hi>, d.i. eenen zwijmeldrank. Die wijze priesters en staatslieden zijn als het vat, waaruit die vloekdrank aan <hi type="italic">Egypte</hi>, d.i. aan de Egyptenaren, wordt toegediend; het volk is derhalve het offer dier misleiding en <hi type="italic">zwijmelt</hi> ten gevolge van dien drank als dronken en ‘tuimelt in zijn braaksel’ (Hebr.); m.a.w. het dwaas bestuur dier overheden strekt aan land en volk ten schandelijken ondergang.</div>
<div id="n310">Allen, groot en klein, zijn van geestkracht en doorzicht verstoken, zoodat niets, geen enkel werk den eenen tot gebieder, den anderen tot onderdaan stempelt, gelijk het in eene geregelde maatschappij behoort. Hebr. ‘En geen werk is er in Egypte, dat kop en staart, palmtak en bies volvoeren’; zie IX 14, 15.</div>
<div id="n311"><hi type="italic">Te dien dage</hi>, wanneer die slagen <hi type="italic">van 's Heeren hand</hi> op Egypte zullen neerkomen, zullen de mannen van schrik en angst aan <hi type="italic">vrouwen</hi> gelijk zijn.</div>
<div id="n312">Alleen reeds de gedachte aan <hi type="italic">het land Juda</hi> zal de Egyptenaren vervullen met schrik, want de straffende hand van Juda's God, van Jehova, hebben zij reeds gevoeld, en nog vreezen zij voor hetgeen Gods raadsbesluit verder tegen hen heeft bepaald; vgl. Exod. XIV 25.</div>
<div id="n313"><hi type="italic">Te dien dage</hi> zal Egypte, door de heilzame vreeze Gods bezield, zich tot Jehova, den God van Israël, bekeeren. Dit zal geschieden door den Messias; want ook hier vat de profeet in één gezichtspunt samen, wat door eeuwen is gescheiden. <hi type="italic">De taal van Chanaän</hi>, het Hebreeuwsch, de heilige taal van het volk Gods, <hi type="italic">spreken</hi>, beteekent hier de denkwijze, het geloof van het volk Gods aannemen, want de taal is de uitdrukking der gedachten; vgl. Soph. III 9. Dat geloof in Israël's God zullen zij belijden door <hi type="italic">bij den Heer</hi> te <hi type="italic">zweren.</hi> Het getal <hi type="italic">vijf</hi>, zie Gen. XLIII noot 13, wijst op een onbepaald, misschien klein getal (vgl. Lev. XXVI 8; I Reg. XXI 3; Isai. XXX 17). Eéne dier tot Jehova bekeerde steden zal den naam dragen van een der oudste en beroemdste steden van het oude Egypte <hi type="italic">(Zonnestad</hi> of Heliopolis Gen. XLI 45); zij zal zijn, wat haar naam uitdrukt (vgl. VII 14), <hi type="italic">een zonnestad</hi>, d.i. door den glans harer heiligheid als een zon stralen. De Septuagint leest: ‘stad der gerechtigheid’; de Massoretische lezing: ‘stad der verwoesting’ is waarschijnlijk bedorven.</div>
<div id="n314">Dat <hi type="italic">altaar des Heeren</hi> in Egypte zegt duidelijk, dat de Mosaïsche eeredienst, aan den tempel van Jerusalem uitsluitend verbonden, dan zal zijn opgeheven door het. Nieuwe Verbond Hiermede is niet in strijd, dat in v. 21 sprake is van <hi type="italic">slachtoffers</hi> en <hi type="italic">offergaven</hi>, d.i. van bloedige en onbloedige offers, want de profeet stelt het Offer der Nieuwe Wet op Oud-Testamentische wijze voor. De <hi type="italic">gedenkzuil</hi> zinspeelt op de pronknaalden of obelisken in het oude Egypte; alsdan zal er eene, aan Egypte's <hi type="italic">grens</hi> opgericht, <hi type="italic">ten getuigenis</hi> zijn, dat het land aan Jehova is toegewijd.</div>
<div id="n315">De profeet vat het gezegde in v. 16-21 in het kort samen: door het gericht komt Egypte tot het heil, dat door de verlossing van den Messias zal voltooid worden.</div>
<div id="n316">Hebr.: ‘Egypte met Assur zal (Jehova) dienen’. <hi type="italic">Egypte</hi> en <hi type="italic">Assur</hi>, destijds onderling de verwoedste vijanden, die het tusschen beiden gelegen Juda beurtelings onderdrukten, de vertegenwoordigers van Gods vijanden onder het Oude Verbond, zijn hier de vertegenwoordigers der tot het Christendom bekeerde heidensche volken, welke door den band van geloof en liefde in het ééne Rijk Gods zullen vereenigd worden.</div>
<div id="n317">Israël, tot dan toe alléén het volk Gods, zal <hi type="italic">te dien dage</hi> dit voorrecht deelen met Egypte en Assur, d.i. met de heidensche volken. Want Israël zal dan door den Messias <hi type="italic">een zegen</hi> zijn op <hi type="italic">de aarde</hi> (vgl. Gen. XII 2, 3).</div>
<div id="n318">Den drievoudigen zegen, dien de hoogepriester over Israël uitsprak (Num. VI 24, volg.), zal God uitspreken over Egypte, Assur en Israël, d.i. over alle volken der aarde; ook Egypte wordt <hi type="italic">mijn volk</hi> (vgl. Osee II 1): <hi type="italic">mijner handen werk</hi>, het werk der verlossing, is ook voor den Assyriër, Hebr.: ‘is de Assyriër’ als mijn verloste; en Israël is dan Gods <hi type="italic">erfdeel</hi>, zijn uitverkoren land en volk (Deut. IV 20) in hoogeren zin.</div>
<div id="n319"><hi type="italic">De Tharthan</hi> is geen eigennaam, maar de benaming van den Assyrischen opperbevelhebber, in het Assyr. tur-ta-nu. De beroemde Assyrische koning <hi type="italic">Sargon</hi>, de veroveraar van Samaria (in 721, vgl. IV Reg. XVIII 9, 10), had in 720 de Philistijnen met de Egyptenaren onder hunnen koning Schabak bij Raphia verslagen en Gaza ingenomen. Daarop hadden Ethiopië en Egypte met de Pheniciërs, de Philistijnen enz. een verbond gesloten tegen Assur; om deze reden <hi type="italic">zond Sargon</hi> (de plusquamperfecta der Vulgaat zijn minder juist; het Hebr. vertaalt men: ‘toen hem.... zond en hij.... streed en het innam’) zijnen Tharthan, die in 711 <hi type="italic">Azotus</hi>, een voorname Philistijnsche stad op de heirbaan van Assyrië naar Egypte, veroverde, Ethiopië-Egypte nogmaals vernederde en noodzaakte, om den koning van Azotus met zijne onderdanen, die daarheen gevlucht waren, uit te leveren. Dit leeren ons de in spijkerschrift bewaarde oorkonden, welke in bijzonderheden de geschiedenis verhalen van Sargon, die vroeger alleen uit Isaias bekend was.</div>
<div id="n320"><hi type="italic">Te dien tijde</hi>, d.i. omstreeks dien tijd; want uit v. 3 blijkt, dat Isaias dit bevel <hi type="italic">Ga</hi> enz. <hi type="italic">drie jaren</hi> vóór de vernedering van Ethiopië-Egypte ontvangen had. De tijdsopgave in v. 1 <hi type="italic">in het jaar</hi> ziet op het woord des Heeren in v. 3, de eigenlijke godspraak, welke de in v. 2 voorafgaande zinnebeeldige handeling, de eenige, die van Isaias verhaald wordt, verklaart en tijdens de belegering van Azotus of kort te voren schijnt uitgesproken. <hi type="italic">Het rouwgewaad</hi> is hier de profeten-mantel, een uit haar of ruwe stof geweven mantel, zooals ook Elias droeg. Zie Apoc. VI 12. <hi type="italic">Naakt</hi>, d.i. zonder bovenkleed (vgl. Joan. XXI 7; Marc. XIV 52), om de van have en kleederen beroofde krijgsgevangenen voor te stellen.</div>
<div id="n321"><hi type="italic">Naakt.... drie jaren lang</hi>, niet aanhoudend, maar zoo dikwijls hij in dien tijd als <hi type="italic">dienstknecht</hi> van Jehova, als profeet optrad. Na verloop dier drie jaren moest hij namens God de beteekenis dier zinnebeeldige handeling openlijk verkondigen, ten einde zijn volk, dat van Ethiopië-Egypte steun verwachtte en hierdoor van Jehova afvallig werd, tot betere gevoelens te brengen. Zie v. 5, 6.</div>
<div id="n322"><hi type="italic">Zij</hi>, die van Juda, <hi type="italic">zullen vreezen</hi> voor de macht van Assyrië <hi type="italic">en zich schamen</hi> over hun vertrouwen op den steun van <hi type="italic">Ethiopië</hi> en over hun <hi type="italic">roemen</hi> op <hi type="italic">Egypte</hi>'s vriendschap.</div>
<div id="n323"><hi type="italic">Insula</hi> beteekent hier het <hi type="italic">kustland</hi> aan de Middellandsche Zee, Palestina, Philistea, Phenicië; zie XXIII 2. <hi type="italic">Hoe zullen wij</hi> aan de macht van Assyrië <hi type="italic">kunnen ontkomen?</hi></div>
<div id="n324"><hi type="italic">De woestijn der zee</hi> beteekent, blijkens v. 9, Babylon aan den Euphraat, evenals de Nijl XIX 5 <hi type="italic">zee</hi> geheeten, te meer omdat de vele wateren van dien stroom (vgl. Jer. LI 13), vóór den aanleg der dijken, de lage vlakte van Zuid-Babylonië (bij de Assyriërs <hi type="italic">Zeeland</hi> mât tiâmtiv geheeten) aan eene zee gelijk maakten (Herod. 1, 184). Het bloeiende Babylon zou eenmaal een <hi type="italic">woestijn</hi> worden.</div>
<div id="n325">Het onbepaalde verhoogt het schrikwekkende der aankondiging. Bedoeld is het leger der strijdvaardige AElamieten en Meden (v. 2); hunne komst wordt vergeleken met de in Juda zoo gevreesde <hi type="italic">dwarrelwinden</hi> uit de woestijn van Arabië.</div>
<div id="n326"><hi type="italic">Gruwzaam</hi>, want de profeet <hi type="italic">ziet</hi> de gruwelen en het geweld der Chaldeeuwsche overheersching. Doch daar klinkt reeds het bevel van God, die aan het <hi type="italic">zuchten</hi> der volken om <hi type="italic">den trouwelooze</hi> en <hi type="italic">den verwoester</hi>, d.i. om Babylon, een einde wil maken. <hi type="italic">AElam</hi>, zie Gen. X 22, van turanischen oorsprong, een krijgshaftig volk, was, evenals <hi type="italic">de Meden</hi> (zie XIII 17), toen nog van Assyrië, later van Babylonië, afhankelijk. De Arische Perzen blijven hier achter de vanouds bekende rijken, AElam en Medië, nog verscholen.</div>
<div id="n327">Het schrikwekkende gezicht van Babylon's val doet het medelijdend hart van den profeet (vgl. XV 5) in hooge mate ontstellen; de gelijkenis eener barende ziet op de bange verwachting van hetgeen nog komen zal. Het om zijn rijkdom en pracht <hi type="italic">dierbare Babylon</hi> (de profeet spreekt naar zijn medelijdend gevoel, of, volgens anderen, van het standpunt der bewoners van de veroordeelde stad) is mij, in zijn plotselingen ondergang, tot een voorwerp van verbazing. Doch in den grondtekst en in de Septuagint wordt <hi type="italic">Babylon</hi> niet genoemd; Hebr.: ‘mijn dierbaar schemeruur (het verkwikkende uur der rust) is mij tot schrik geworden’ om de bange verwachting van nog akeliger gezichten. De Septuagint leest wellicht beter: ‘mijne ziel is in schrik geraakt’. Treffend is de tegenstelling tusschen zijn eigen ontsteltenis en de zorgeloosheid van het brassende Babel in v. 5.</div>
<div id="n328">De profeet schildert zijn gezicht aanschouwelijk en levendig. Babel's koning geeft bevel den feestdisch te bereiden, terwijl de vijand in aantocht is; het is hem genoeg, indien slechts de wachten goed toezien. Intusschen eten en drinken zij lustig! Daar klinkt de stem der wachters: Te wapen, de vijand is in de stad; <hi type="italic">grijpt</hi>, Hebr.: ‘zalft’ <hi type="italic">het schild!</hi> Dit deed men opdat de pijlen op het blanke en gladde schild zouden afschampen. De geschiedenis zegt, dat inderdaad Babylon feest vierde, toen het door Cyrus werd ingenomen. Zie Jer. LI 39, 57; vooral Dan V.</div>
<div id="n329">Een nieuw profetisch gezicht, dat het voorafgaande verklaart <hi type="italic">(want).</hi> De <hi type="italic">wachter</hi>, dien Isaias moet uitzetten, is hij zelf in zijne hoedanigheid van profeet, hier <hi type="italic">wachter</hi> geheeten, omdat het voorwerp van zijn gezicht een vijandelijk leger is.</div>
<div id="n330">De H. Hiëronymus verklaart als volgt: ‘de profeet zag een tweespan komen en eenen berijder daarop, en een ezel en een kameel voor den wagen gespannen’ Naar den grondtekst is waarschijnlijk de zin: de wachter zag in de verte ‘een leger’ aankomen tegen Babylon; weldra onderscheidde hij ‘ruiters paarsgewijze’, daarachter ‘een trein van ezels en een trein van kameelen’, welke lastdieren de krijgers en de krijgsbehoeften uit verre streken aanvoerden. Treffend juist wordt hier het leger der Medo-Perzen verzinnebeeld; paarden, ezels en kameelen behoorden werkelijk tot den legertros der Meden en AElamieten, zooals later tot dien der Perzen; zie XXII 6; Herod. 1, 80; 4, 129.</div>
<div id="n331">De wachter riep: <hi type="italic">Een leeuw</hi> is in aantocht! een alarmkreet aan het herdersleven ontleend; zie XV 9.</div>
<div id="n332">Lang en aanhoudend blijft de wachter uitzien, wat dat onafzienbare leger zal verrichten.</div>
<div id="n333">Zie v. 7. Volgens den grondtekst ziet hij nu datzelfde leger (zie noot 7) in zijne nabijheid voorbijtrekken.</div>
<div id="n334"><hi type="italic">Hij</hi>, de wachter, <hi type="italic">antwoordde</hi>, d.i. gaf bescheid aan God, door wien hij op wacht gesteld was, en boodschapte den val van Babylon, het werk van dat ontzaglijke leger.</div>
<div id="n335">De voorafgaande voorspelling van Babel's val werd door den profeet aan zijn volk geboodschapt om het te troosten; medelijdend noemt hij het <hi type="italic">mijne dorsching</hi> of, wat hetzelfde beteekent, <hi type="italic">kinderen van mijn dorschvloer</hi>, omdat het op last van God als graan op den dorschvloer door Babel zou gedorscht worden.</div>
<div id="n336"><hi type="italic">Seïr</hi> is een bergland ten zuiden van de Doode Zee, bewoond door de Edomieten (Gen. XXXII 3; XXXIII 14); <hi type="italic">Duma</hi>, dat Gen. XXV 14 de naam is van een der zonen van Ismaël, schijnt hier zinnebeeldig gebruikt om Edom te beteekenen; het beteekent <hi type="italic">doodsche stilte</hi> en is dus onheilspellend.</div>
<div id="n337">Uit zijn gebergte Seïr richt Edom zich tot Sion, en wel tot den daar door Jehova gestelden <hi type="italic">wachter</hi>, Isaias, om van hem, die aan Edom zijne rampen voorspeld had, te vernemen, hoe ver <hi type="italic">de nacht</hi> van rampspoed, waarin Edom zich thans bevond, reeds gevorderd was, en wanneer de morgen van verlossing zou aanlichten.</div>
<div id="n338">Een raadselachtig antwoord. Waarschijnlijk is de zin: <hi type="italic">de morgen</hi> der verlossing komt voor sommigen, voor anderen blijft <hi type="italic">de nacht</hi> voortduren. <hi type="italic">Zoo gij vraagt</hi> en u tot Jehova wilt wenden, <hi type="italic">vraagt</hi> met aandrang; zoodra gij aldus gestemd zijt, <hi type="italic">keert dan weder</hi> tot Sion, <hi type="italic">komt</hi> tot Jehova. Volgens anderen: <hi type="italic">de morgen</hi> is aangebroken voor anderen, maar voor Edom is het nog <hi type="italic">nacht.</hi> Wanneer die zal ophouden, is nog niet geopenbaard. Een ander maal mogen zij terugkeeren en opnieuw vragen; nu echter is er geen ander antwoord te geven.</div>
<div id="n339">In den grondtekst is het woord gericht tot de ‘karavanen der Dedanieten’, een handeldrijvenden Arabischen volksstam (uit Cetura Gen. XXV 3). Isaias ziet in den geest die karavanen, die veel te lijden hadden van de plunderende Assyriërs bij hunne krijgstochten tegen Egypte en Philistea, <hi type="italic">des avonds</hi> de groote karavaanswegen ontwijken en <hi type="italic">in het woud</hi> zich verschuilen.</div>
<div id="n340">Hebr.: ‘in Thema’, een Ismaëlietischen stam (Gen. XXV 15) in Noord-Arabië, aan de grenzen der Syrische woestijn; de profeet bidt hen, die vluchtende karavanen te laven en te spijzen.</div>
<div id="n341">Hoe goed gewapend ook, waren toch die karavanen tegen vijanden als de Assyriërs niet bestand.</div>
<div id="n342">Evenals in XVI 14 bepaalt Isaias den tijd, waarop dat godsgericht met de vernedering van <hi type="italic">Cedar</hi>, een Ismaëlietischen stam (Gen. XXV 13), een aanvang zal nemen; want dat dit slechts een begin zal zijn van Gods bezoeking, blijkt uit Jer. XLIX 28, volg. <hi type="italic">Cedar's heerlijkheid</hi> was de onafhankelijkheid zijner <hi type="italic">dappere boogschutters</hi> (v. 17), zijn rijkdom aan vee enz. Sargon, Sennacherib enz. roemen in hunne spijkerschriftoorkonden, dat zij de Arabische stammen onderworpen hebben.</div>
<div id="n343"><hi type="italic">Het dal</hi> is het door hoogere bergen omgeven Jerusalem (Ps. CXXIV 2; vgl. Jer. XXI 13), hier dal <hi type="italic">des gezichts</hi> (Septuag.: ‘van Sion’) geheeten, als de zetelplaats der goddelijke openbaring, alwaar ook de profeet op geheimvolle wijze in de toekomst schouwt en thans zijn onheilspellende profetie <hi type="italic">(last)</hi> richt tot zijn eigen volk, dat, afvallig van Jehova, aan de heidenen was gelijk geworden en daarom verdiend had, te midden der godspraken over de heidenen bestraft te worden. - Deze profetie is hoogstwaarschijnlijk uitgesproken onder koning Ezechias, ten tijde van Sennacherib's inval in Juda (in 701) en wel bij den aanvang van dien krijgstocht; zie IV Reg. XVIII 13; II Par. XXXII 1, volg. De Assyriërs hadden reeds de meeste steden van Juda ingenomen en waren, zonder nog Jerusalem aan te tasten, tot in het zuidwesten voortgetrokken, waar zij het sterke Lachis belegerden. Terwijl men in de hoofdstad vol bange vrees allerlei voorzorgsmaatregelen nam, zonder echter aan God te denken (v. 9-11), zond Ezechias uit Jerusalem gezanten tot Sennacherib met belofte van onderwerping en met een aanzienlijke som gouds om de belegering van Jerusalem af te koopen. Zoo verhaalt IV Reg. XVIII 14-16; doch tusschen deze en de daar volgende verzen moet eene langere of kortere tijdsruimte liggen, gedurende welke een gansche omkeer binnen Jerusalem plaats had. Want in stede van kruipende onderdanigheid en bange vrees vertoont zich in het verdere verhaal fierheid en vertrouwen op God. Deze omkeer, zonder welken Jerusalem in de handen van Assur zou gevallen zijn, zie v. 5, was waarschijnlijk het gevolg van deze profetische toespraak.</div>
<div id="n344"><hi type="italic">Op de</hi> platte <hi type="italic">daken</hi> ging men naar het schouwspel zien, dat de drukte van den krijg aanbood.</div>
<div id="n345">In plaats van <hi type="italic">zwaar geboeid</hi> (Vulg. en Septuag.) heeft de grondtekst volgens vele nieuweren: ‘zonder boog lieten zij zich boeien’, d.i. zonder slag of stoot zijn zij overwonnen. Zonder ernstigen tegenstand te bieden (vgl. IV Reg. XVIII 13) hadden zich hunne te veld staande troepen met hunne legerhoofden door de Assyriërs laten gevangen nemen en ombrengen of waren schandelijk op de vlucht gegaan. Om Jerusalem tot inkeer te brengen, herinnert de profeet aan die vernederingen, die zijne burgers in hunne lichtzinnigheid reeds vergeten waren.</div>
<div id="n346">d.i. der dochter, welke mijn volk is. Zie I 8.</div>
<div id="n347">Een wraakdag dreigt vanwege den almachtigen God, waarop de vijand <hi type="italic">de muren</hi> der stad zal <hi type="italic">ondergraven</hi> en doen instorten, en zich dreigend zal verheffen <hi type="italic">tegen den berg</hi> Sion; want hiertegen zouden zich de vijandelijke wapenen bij voorkeur richten. Hebr.: ‘ondergravend den muur, zoodat het geschrei (weerklinkt) tot het (omringende) gebergte’.</div>
<div id="n348">De destijds aan Assyrië, althans gedeeltelijk, onderworpen en in deszelfs leger dienende <hi type="italic">AElamieten</hi>, geoefende boogschutters (zie XXI noot 3). In vredestijd versierde <hi type="italic">het schild den muur.</hi> Naar het Hebr. waarschijnlijk: ‘En AElam.... (en kwam) met eenen tros van voetknechten, van ruiterij (vgl. XXI 7, 9), en Kir (zie Am. I noot 13) heeft het schild ontbloot’, d.i. uit het lederen omhulsel getrokken.</div>
<div id="n349"><hi type="italic">Het ontblooten</hi> van het <hi type="italic">dekkleed</hi> of den sluier, beteekent volgens velen Juda's diepe vernedering, daar aan een Oostersche maagd geen grootere smaad kan worden aangedaan, dan dat men met geweld haren sluier afrukt, vgl. XLVII 2 (Hebr.) Volgens anderen is een dekkleed of een band over de oogen (vgl. XXV 7) bedoeld, die Juda belette zijn gevaarlijken toestand in te zien. En waarop wierp het toen eerst zijne blikken? Op den Heer? Neen; maar op <hi type="italic">het wapentuig van het huis des wouds</hi>, d.i. van het uit cederhout van Libanon's wouden gebouwde wapenmagazijn, of dit goed voorzien was. Vgl. III Reg. VII 2; X 17.</div>
<div id="n350"><hi type="italic">Van David's stad</hi>, het oudste en meest versterkte deel van Jerusalem. Uit den <hi type="italic">beneden-vijver</hi> werd het water afgeleid en binnen de stad <hi type="italic">verzameld</hi>, opdat het den belegeraars niet van dienst zou zijn. Want waarschijnlijk lag deze vijver, evenals die van VII 3, buiten de stadsmuren; volgens velen is de tegenwoordige Sultans-vijver, volgens anderen de vijver Siloah bedoeld.</div>
<div id="n351"><hi type="italic">Hebt gij geteld</hi> om te berekenen hoeveel mondvoorraad er noodig is tegen de aanstaande belegering; of, volgens anderen, om te zien, welke huizen men kan ontberen, ten einde de afbraak daarvan te benuttigen ter versterking van de stadsmuren.</div>
<div id="n352"><hi type="italic">Een kom</hi>, om het water van den ouden vijver daarin af te leiden; <hi type="italic">tusschen beide muren</hi> wijst waarschijnlijk een stadswijk aan (IV Reg. XXV 4; Jer. XXXIX 4) nabij de bron Siloë (II Esdr. III 15), in het zuidoosten en binnen de stad.</div>
<div id="n353">Hoe beschamend is deze tegenstelling tusschen de zorg om zich tot tegenweer uit te rusten en het vergeten van God, die toch dien vijand tot straf hunner zonden lang te voren besteld had!</div>
<div id="n354"><hi type="italic">Roept</hi> door zijne profeten tot boetvaardigheid, die zich in de hier genoemde teekenen van rouw moest openbaren. Zie III 24.</div>
<div id="n355">Het dreigende gevaar had alleen dit gevolg, dat men nog eens volop ging genieten. Die goddelooze lichtzinnigheid was het bewijs van hun hardnekkig gemoed; daarom zal de Heer die onboetvaardigen met den dood straffen.</div>
<div id="n356"><hi type="italic">Sobna</hi> was, naar de meening van den H. Hiëronymus, opperpriester van het huis Gods, doch volgens het Hebr. opperhofmeester over het koninklijk huis, zie III Reg. IV 6; XVIII 3; vooral II Par. XXVI 21. Hoe gewichtiger echter zijn ambt was, des te verderfelijker was zijn voorbeeld. De profeet geeft met vrijmoedigheid tegen hem deze godspraak, de eenige, die in dit boek tegen een enkel persoon gericht is.</div>
<div id="n357">De zin is: Wat verbeeldt gij u wel te zijn? Wat hebt gij u, alsof gij nimmer uit uw ambt kondet ontzet worden, een praalgraf gesticht <hi type="italic">in de hoogte</hi>, d.i. op den berg Sion? Aldaar waren de praalgraven der koningen in de rotsen uitgehouwen. Volgens den H. Hiëronymus wilde hij door het stichten van dat praalgraf ook den spot drijven met de voorspelling van den profeet betreffende de ballingschap.</div>
<div id="n358">Sobna zal weldra als balling, diep vernederd, als <hi type="italic">een haan</hi> met geboeide pooten en neerhangenden kop, en zonder moeite, gelijk men <hi type="italic">eenen mantel opneemt</hi> en om de schouders slaat, worden weggevoerd. Zie verder noot 17 aan het einde.</div>
<div id="n359"><hi type="italic">Wijd</hi> enz., waar de bal dus ongehinderd kan voortrollen; bedoeld is de vlakte van Mesopotamië. Sennacherib beroemt zich in zijne oorkonden, dat hij vele duizenden uit Juda krijgsgevangen maakte en wegvoerde; onder hen kan ook Sobna geweest zijn. Naar het Hebr. luidt v. 17 en 18: ‘Zie, de Heer zal u wegslingeren met mannenzwaai en u grijpende vastgrijpen; wentelend zal hij u wentelen en voortrollen als een bal naar een land, wijd’ enz. De H. Hiëronymus vertaalde het Hebr. <hi type="italic">geber</hi>, dat in de H. Schrift <hi type="italic">man</hi> beteekent, volgens rabbijnsche schriftverklaring, met <hi type="italic">gallus</hi> enz., <hi type="italic">haan.</hi></div>
<div id="n360">Volgens de Vulgaat, van den tempel; volgens het Hebr., van het huis uws (koninklijken) meesters, namelijk van Ezechias.</div>
<div id="n361"><hi type="italic">Mijnen dienstknecht</hi> of trouwen dienaar. Het is Jehova, die hier spreekt.</div>
<div id="n362"><hi type="italic">Gewaad</hi> en <hi type="italic">gordel</hi> waren de teekenen der <hi type="italic">macht</hi> of waardigheid.</div>
<div id="n363">De <hi type="italic">sleutel</hi> is het zinnebeeld zijner macht over <hi type="italic">het huis van David</hi>, het koninklijk huis, dat hij als de eerste en de hoogste dienaar zal besturen. Vgl. IX 6. Uit XXXVI 3; IV Reg. XVIII 18, 26 blijkt, dat Eliacim inderdaad in de plaats van Sobna is opgetreden. De daar genoemde schrijver Sobna is waarschijnlijk niet dezelfde persoon.</div>
<div id="n364">In zijne hooge betrekking zal Eliacim voor zijn gansch geslacht als een op een hechte plaats bevestigde <hi type="italic">nagel</hi> zijn, waaraan zijne verwanten! veilig alles kunnen hangen (dit beeld wordt v. 24 uitgewerkt); bijgevolg zal hij <hi type="italic">voor het huis zijns vaders tot een eeretroon</hi> zijn, waarop zijne verwanten mogen plaats nemen, daar zij door zijnen invloed tot eerambten zullen opklimmen.</div>
<div id="n365">Hebr.: ‘En zij zullen aan hem ophangen de geheele menigte van zijns vaders huis, alle spruiten en scheuten’ (d.i. zijne talrijke familie met nakomelingen en aanverwanten; het volgende ziet weer op het beeld van den nagel in v. 23), ‘al het kleine huisraad van allerlei bekers tot allerlei kruiken’. M.a.w. door hem zal zijn gansch geslacht tot eer en aanzien komen. Niet weinigen verstaan dit zoo, dat ook Eliacim misbruik zal maken van zijne hooge betrekking om zijne bloedverwanten onrechtmatig te bevoordeelen; bijgevolg zien dezen in v. 25 de verwerping van Eliacim voorspeld. Volgens anderen wordt Eliacim, die v. 21 als <hi type="italic">een vader</hi> was geprezen, hier niet berispt en in v. 25 niet verworpen.</div>
<div id="n366">De verwerping van Sobna (of van Eliacim) wordt onder hetzelfde beeld voorspeld, waaronder in v. 23, 24 de verheffing van Eliacim en de opkomst van zijne familie was aangekondigd.</div>
<div id="n367">Tyrus, de eerste handelsstad van Phenicië, deels op een eilandje aan de kust gebouwd, was eene door natuur en kunst bijna onneembare vesting.</div>
<div id="n368">De profeet ziet in zijn gezicht Tyrus reeds verwoest. De derwaarts stevenende zeeschepen, Hebr.: ‘de Tharsisschepen’, d.i. die op de Phenicische kolonie Tartessus in zuidwestelijk Spanje varen, vernemen de mare, dat Tyrus verwoest is, ‘zoodat er geen huis, geen haven meer’ (Hebr.) voor die zeevaarders is; die tijding gewordt hun onderweg <hi type="italic">uit het land der Cethim</hi>, d.i. op het eiland Cyprus; zie Gen. X noot 5.</div>
<div id="n369"><hi type="italic">Aan de kust</hi>, zie XX noot 5, waardoor hier het kustland Phenicië bedoeld is met zijne oude hoofdstad <hi type="italic">Sidon</hi>, de moederstad van Tyrus. <hi type="italic">Vulden u</hi>, Tyrus, met koopwaren.</div>
<div id="n370"><hi type="italic">Het graan</hi> van het vruchtbare Nijldal <hi type="italic">kwam over</hi> de <hi type="italic">vele wateren</hi> der Middellandsche Zee naar Tyrus; <hi type="italic">de oogst</hi>, die aan genoemden <hi type="italic">stroom</hi> groeide, was <hi type="italic">opbrengst</hi> of gewin voor het handeldrijvende Tyrus, destijds de groote wereld<hi type="italic">markt.</hi> In den grondtekst heet <hi type="italic">de Nijl</hi> hier dichterlijk <hi type="italic">de Sjichor</hi>, d.i. de Zwarte, om zijne kleur, een gevolg van het vruchtbare slijk, dat die rivier medevoert. Vgl. Jos. XIII 3; Jer. II 8.</div>
<div id="n371"><hi type="italic">Word schaamrood, Sidon</hi>, gij moederstad van Tyrus, over uwe dochter, want deze weeklaagt. Immers <hi type="italic">de zee</hi>, of liever <hi type="italic">de veste der zee</hi>, de rots, waarop het in zee gebouwde Tyrus eenmaal bloeide, zegt: <hi type="italic">Ik was niet</hi> enz., zij noemt zich een kinderlooze weduwe, nu hare inwoners deels gedood en gevangen genomen, deels gevlucht zijn.</div>
<div id="n372">Egypte toch verloor in Tyrus zijne graanmarkt en daarbij eenen voormuur tegen de vijanden uit het noorden, de Assyriërs enz.</div>
<div id="n373">De profeet spreekt in v. 6 en 7 tot de Pheniciërs. Zij moeten na de verwoesting van hun land jammerend de wijk nemen <hi type="italic">over de zeeën</hi>, Hebr.: ‘naar Tharsis’, naar hunne verste kolonie in het westen.</div>
<div id="n374"><hi type="italic">Is dat</hi>, die puinhoop daar, <hi type="italic">niet</hi> uw beroemd Tyrus? Volgens Flav. Jos. Antiq. VIII 3 was het twee en een halve eeuw vóór Salomon's tempel gesticht. Thans moet hare bevolking de wijk nemen naar verre landen en in vreemde streken zich vestigen. Volgens anderen beschrijft ook het tweede halfvers den ouden roem van Tyrus, dat van zijnen overvloed en rijkdom in verre gewesten nieuwe volkplantingen stichtte.</div>
<div id="n375">De <hi type="italic">weleer</hi> als eene koningin <hi type="italic">gekroonde</hi> en heerschende stad; Hebr.: ‘die kronen uitdeelde’, te weten in hare koloniën koningen aanstelde, b.v. in Kition, in Tartessus, aanvankelijk ook in Carthago.</div>
<div id="n376">De val van het hoogmoedige Tyrus was een door God beschikte straf volgens den in II 12 gestelden regel.</div>
<div id="n377"><hi type="italic">Dochter der zee</hi>, Hebr.: ‘van Tharsis’, is de kolonie Tartessus zelve, welke zich door den ondergang van het moederland vrij en onafhankelijk kan ontwikkelen en uitbreiden buiten de perken, haar vroeger door het naijverige Tyrus gesteld, gelijk <hi type="italic">de stroom</hi>, de Nijl, buiten zijne oevers treedt.</div>
<div id="n378">Zegevierend boodschapt de profeet aan Tharsis het over Tyrus voltrokken godsgericht. God heeft <hi type="italic">zijne</hi> machtige <hi type="italic">hand</hi> straffend <hi type="italic">uitgestrekt</hi> (evenals Exod. XIV 21; XV 12) <hi type="italic">over de zee</hi>, waaraan Tyrus was gelegen. Dit beeld wordt dan vervolgens verklaard: <hi type="italic">koninkrijken</hi> enz. <hi type="italic">Chanaän</hi> is hier, in zijn oorspronkelijken zin, het lage kustland van Phenicië, vgl. Gen. IX noot 15 en X 15; <hi type="italic">zijne sterken</hi>, Hebr.: ‘zijne vestingen’, onder welke Tyrus de voornaamste was.</div>
<div id="n379"><hi type="italic">De dochter van Sidon</hi> is Tyrus (zie noot 5), of liever het volk van Phenicië, door zijne hoofdstad <hi type="italic">Sidon</hi> vertegenwoordigd. Het voorheen onafhankelijke volk is thans als een <hi type="italic">verkrachte jonkvrouw</hi> geworden, is onder de macht van vreemde onderdrukkers en moet vluchten naar het overzeesche <hi type="italic">Cethim</hi> of Cyprus, om ook daar nog door den overwinnaar te worden opgejaagd.</div>
<div id="n380">Eerst worden <hi type="italic">de Chaldeërs</hi> genoemd als de uitvoerders van het wraakgericht op Tyrus, dat in het tweede halfvers nogmaals beschreven wordt. In den tusschenzin: <hi type="italic">zulk.... gegrondvest</hi> is er sprake van het Chaldeeuwsche volk, dat reeds in de oudheid befaamd en met geen ander volk te vergelijken was. <hi type="italic">Assur</hi> heeft het in dien zin <hi type="italic">gegrondvest</hi>, dat het nieuw-Chaldeeuwsche rijk zou worden opgericht op de puinhoopen van het door Chaldea overwonnen rijk van Assur. Doch wellicht beter voegt men, overeenkomstig het Hebr., <hi type="italic">in captivitatem</hi> (klaarblijkelijk de vertaling van het Hebr. le-tsijim; zie over de uiteenloopende vertalingen van dit woord XIII noot 15) bij <hi type="italic">fundavit eam</hi>, te weten <hi type="italic">Assur</hi> (in den accusatief). Dan is de zin: Zie, het land der Chaldeërs - dat volk bestond (eertijds) niet (want het was als een niet-volk, van Assyrië afhankelijk; en zie thans zijne kracht:), Assur, dat heeft het ingericht <hi type="italic">tot gevangenschap</hi> (Hebr. ‘voor de woestijnbewoners’, d.i. tot een woestijn gemaakt; vgl. Soph. II 13, volg.; evenzoo doet het thans met Tyrus:) <hi type="italic">zij hebben zijne dapperen</hi> enz., Hebr.: ‘het heeft zijne torens opgericht (om Tyrus te belegeren), het heeft diens paleizen blootgelegd, het gesteld tot een puinhoop’.</div>
<div id="n381">De profetie wordt besloten met eene herhaling van v. 1.</div>
<div id="n382"><hi type="italic">Te dien dage</hi>, d.i. in dat tijdperk van vernedering. <hi type="italic">Zeventig jaren</hi> (vgl. Jer. XXV 11) <hi type="italic">gelijk de dagen</hi> of den duur <hi type="italic">van éénen koning</hi>, d.i. van één vorstengeslacht of van een rijk; de profeet bedoelt waarschijnlijk den duur van het Chaldeeuwsche rijk. Door Nabuchodonosor zal Tyrus vernederd worden, maar na den val van diens rijk, na zeventig jaren, weder tot bloei komen. Dan zal het Tyrus gaan, gelijk wordt te kennen gegeven in het lied der boeleerster.</div>
<div id="n383">Tyrus zal trachten weder in de gunst der volken te komen, kooplieden tot zich lokken, zijne waren aanprijzen enz., evenals een vergeten boeleerster door verleidenden zang hare vroegere minnaars tot zich tracht te lokken.</div>
<div id="n384"><hi type="italic">Bezoeken</hi> in goeden zin. <hi type="italic">Boeleeren</hi> beteekent hier handel drijven, eene zinspeling op het lied der boeleerster. Wellicht is die benaming ook daarom gekozen, omdat hebzucht, zingenot, ontucht met dien wereldhandel verbonden waren.</div>
<div id="n385">Eenmaal zullen de Tyriërs hunnen handel den Heere toeheiligen en hun gewin aan den bloei van het volk Gods besteden, m.a.w. zich aan den dienst van den waren God wijden. Vgl. I Esdr. III 7; II Esdr. XIII 16; Act. XXI 3, volg. Hetzelfde beeld keert in LX 4, volg. terug, waar de schatten aller volken naar Sion worden gedragen. - Wat de vervulling der godspraak (v. 1-14) betreft, Isaias heeft ook hier (zie XIII noot 15) in het kort samengevat, wat in den loop der eeuwen aan Tyrus en Phenicië in vervulling ging. Phenicië had reeds veel te lijden van de Assyriërs onder Salmanasar en Sennacherib, vooral onder Asarhaddon, die Sidon innam en verdelgde, de bewoners als ballingen naar Assyrië wegvoerde. Doch volgens v. 13, indien althans de lezing van dit vers onbedorven is, waren de Chaldeërs de voornaamste volvoerders van het godsgericht. Inderdaad heeft Nabuchodonosor (volgens Flav. Jos. c. Ap. I 20) Phenicië aan zich onderworpen, Tyrus dertien jaren lang belegerd en het ten minste in zoover ten ondergebracht, dat twee uit Babylon gezonden koningen door de Chaldeërs over de Tyriërs werden aangesteld. Zie verder Ezech. XXVI 7, volg.; XXIX 18. Als voorname vesting speelde Tyrus nog een gewichtige rol onder Alexander den Groote, ja zelfs nog ten tijde der Kruistochten. Sinds dien tijd werd het allengs onbeduidender en eindelijk een nietig plaatsje aan de verlaten kust, dat alleen nog door zijnen naam Sur aan het Hebr. Tsor, d.i. Tyrus, herinnert.</div>
<div id="n386">Van dit hoofdstuk tot XXVII vat de profeet al de tot hiertoe aangekondigde godsgerichten samen in één tafereel, hij beschrijft het wereldgericht, dat in den loop der eeuwen aan zondige volken en personen wordt voltrokken en door het laatste oordeel zal worden besloten. - <hi type="italic">De aarde</hi> deelt van de eerste zonde af in de vervloeking des menschen. <hi type="italic">Ledig maken</hi>, d.i. haar <hi type="italic">ontblooten</hi> van alles wat tot bekleeding der aarde strekt (vgl. Matth XXIV 35; II Petr. III 10).</div>
<div id="n387">Alle rangen en standen der maatschappij, een ieder, zonder uitzondering of aanzien van personen, zal volgens zijne zonden gestraft worden.</div>
<div id="n388"><hi type="italic">De hoogheid</hi> beteekent waarschijnlijk alles wat door staat of stand boven het gewone uitsteekt. De in v. 3, 4 gekozen uitdrukkingen zijn zoo algemeen en zoo sterk, dat voornamelijk die jammeren moeten bedoeld zijn, welke volgens het H. Evangelie voor het laatste oordeel hemel en aarde zullen treffen.</div>
<div id="n389">Door de zonden der menschen is de aarde bezoedeld (vgl. Num. XXXV 33; Ps. CV 38; Jer. III 2) en komt ‘het schepsel onder de dienstbaarheid der vergankelijkheid’ Rom. VIII 21. Het <hi type="italic">eeuwige verbond</hi>, dat den mensch krachtens zijne natuur aan God verplicht en door de stem van het geweten aan hem geopenbaard wordt.</div>
<div id="n390">De <hi type="italic">vervloeking</hi>, de openbaring van Gods toorn, is als een verslindend vuur gedacht. Onder de slagen van Gods toorn <hi type="italic">zondigen hare bewoners</hi> door wanhoop en godslastering, Hebr.: ‘boeten hare bewoners’. <hi type="italic">Zinneloos</hi> van pijn. <hi type="italic">Weinige</hi> uitverkorenen, zie v. 14, 15.</div>
<div id="n391">De uitwerkselen van het godsgericht op de aarde. Dergelijke straffen troffen niet zelden het wijnbouwende Israël; zie Joël I 10, 12.</div>
<div id="n392">Eensklaps, te midden der aardsche geneugten, zal de komst van den Rechter de wellustelingen verrassen en alle vreugde in droefheid veranderen; vgl. Matth. XXIV 37-39; I Thess. V 3.</div>
<div id="n393"><hi type="italic">De stad der ijdelheid</hi>, of der ledigheid, de van inwoners verlaten steden (het enkelvoud voor het meervoud). Volgens niet weinigen wordt door die stad, met toespeling op de wereldstad Babel, de zondige wereld voorgesteld, welke inderdaad louter ijdelheid is en van deugd en waarheid ledig.</div>
<div id="n394">Vul aan: ‘worden afgeplukt’; Hebr.: ‘als bij de nalezing, wanneer de herfst voorbij is’; zie XVII 5, 6. Gering zal het getal uitverkorenen zijn (vgl. v. 6). <hi type="italic">Te midden</hi> enz. beteekent in den mond der Hebreërs: op de aarde, onder de volken; zoo vertaalt de Vulgaat Gen. XLV 6, Deut. IV 5 het Hebr. <hi type="italic">te midden des lands</hi> door <hi type="italic">in het land.</hi></div>
<div id="n395"><hi type="italic">Dezen,</hi> die weinige uitverkorenen. <hi type="italic">Zich verheerlijkt heeft</hi> door de openbaring zijner gerechtigheid. <hi type="italic">Van de zee uit,</hi> d.i. van de verst afgelegen overzeesche landen.</div>
<div id="n396">In de openbaringen of de daden van Gods gerechtigheid, die voor den mensch als zoovele <hi type="italic">leeringen</hi> zijn; het Hebr. beteekent waarschijnlijk: ‘in de lichtstreken’, d.i. in het oosten, dat door het zonlicht eerst bestraald wordt; hier tegenover staan <hi type="italic">de eilanden der zee</hi> voor het verre westen.</div>
<div id="n397"><hi type="italic">Wij hooren</hi> uit den mond der lofzingende uitverkorenen van v. 14 het loflied ter <hi type="italic">verheerlijking van den gerechte</hi>, d.i. van den door God gerechtvaardigden mensch, van het ware volk Gods: Hebr. ‘den gerechte zij lof’. De profeet echter kan niet medejubelen, daar hij rondom zich het tegendeel van gerechtigheid ziet, en dus weet, dat aan de openbaring dier verheerlijking nog een vreeselijk gericht over de gansche wereld moet voorafgaan. Daarom klaagt hij: <hi type="italic">Mijn is mijn geheim</hi>, waarschijnlijk de hem gedane openbaring betreffende de menigte der zondaren, die door het gericht zullen omkomen; dat gezicht doet hem <hi type="italic">wee;</hi> Hebr.: ‘Helaas mij, helaas mij, wee mij’! Klagend legt hij vervolgens den nadruk op de trouweloosheid van zoo tallooze overtreders.</div>
<div id="n398">Zinnebeelden van het eeuwig verderf. Zie Jer. XLVIII 43, 44.</div>
<div id="n399">De zondaren zullen op geene wijze aan hunne gerechte straf ontkomen (vgl. Am. V 19), <hi type="italic">want</hi> hemel en aarde zullen tot hun verderf samenspannen (Sap. V 21), gelijk ten tijde van den zondvloed (Gen. VII 11; VIII 2); van boven komt een watervloed, van onderen schudt en beeft de aarde. Dit wordt in v. 19, 20 aanschouwelijk gemaakt door de zinnebeeldige voorstelling van het wereldgericht.</div>
<div id="n400">De oorzaak dier schrikwekkende aardschudding is de last van tallooze zware zonden, is de <hi type="italic">ongerechtigheid,</hi> die haar <hi type="italic">bezwaart</hi> en als het ware uit haar verband rukt. <hi type="italic">Weggenomen... als een tent,</hi> Hebr. ‘en schudt heen en weer als een hangmat’ in de takken van een boom.</div>
<div id="n401"><hi type="italic">Het heer des hemels</hi>, der hemelsche geesten, der gevallen engelen, die <hi type="italic">in den hooge,</hi> d.i. in den wolken- en luchthemel, verblijven (Eph. II 2) en de zondige wereld beheerschen (Eph. VI 12). <hi type="italic">De koningen</hi> of machthebbers, die, in tegenstelling met de duivelen, <hi type="italic">op de aarde</hi> wonen en door wanbestuur werktuigen zijn van den satan.</div>
<div id="n402"><hi type="italic">Voor den kuil</hi>, d.i. den kerker der hel. Op den grooten oordeelsdag zullen ook de duivelen met banden geketend worden, d.i. niet meer den kerker mogen verlaten om in het luchtruim tot verderf der menschen rond te zwerven (zie Ep. S. Jud. v. 6). <hi type="italic">Na vele dagen</hi> op deze wereld tegen God en zijn volk te hebben gewoed, <hi type="italic">zullen zij</hi>, duivelen en koningen, door opsluiting in den kerker <hi type="italic">bezocht</hi> of gestraft <hi type="italic">worden.</hi></div>
<div id="n403"><hi type="italic">Zon</hi> en <hi type="italic">maan</hi> zullen zich schamen over hun zwak licht in vergelijking met den alles overstralenden glans van den verheerlijkten Heer der heerscharen. Want door dat eindgericht komt het Rijk Gods tot zijne voltooiing; dan zal de Heer als Koning <hi type="italic">regeeren</hi>, na al zijne vijanden te hebben overwonnen; dan zal het aanschouwen van 's Heeren heerlijkheid de bron der zaligheid zijn voor zijne <hi type="italic">oudsten</hi>, d.i. voor zijne uitverkorenen (zie v. 6, 14), in <hi type="italic">Sion</hi> en <hi type="italic">Jerusalem</hi>, hier het verheerlijkte Rijk van den Messias.</div>
<div id="n404">Die <hi type="italic">wonderdaden</hi> zijn Gods gerichten tot straf der boozen en tot zaliging der rechtvaardigen. Hierdoor brengt God zijne <hi type="italic">raadsbesluiten</hi> ten uitvoer, die <hi type="italic">van oudsher,</hi> d.i. van eeuwigheid af, genomen en door zijne profeten lang te voren aangekondigd, in hunne uitvoering <hi type="italic">getrouw</hi> zijn. De Vulgaat liet het Hebr. woord <hi type="italic">amen</hi> onvertaald; het is een bijna ongewijzigde herhaling van hetzelfde begrip, dat in het Hebr. door twee synoniemen, van éénen stam afgeleid, wordt uitgedrukt:. ‘getrouwe’ en ‘onwrikbaar vaste’, d.i. onwankelbaar getrouwe.</div>
<div id="n405">Zie XXIV 10. <hi type="italic">De stad</hi> enz., b.v. Babylon, een beeld der goddelooze wereld met al haar machtsvertoon; zij heet <hi type="italic">de woonplaats der uitlanders</hi>, der aan God en aan zijn volk vreemden en vijandelijk gezinden.</div>
<div id="n406">Door die strafgerichten zullen de machtige heidensche volken met heilige vreeze bezield worden en den God van gerechtigheid loven. Naar de Septuag.: ‘een arm volk, de steden der verdrukte menschen’, wat beter bij het volgende past.</div>
<div id="n407">Het genoemde volk zal God loven, wijl Hij zich bij die strafgerichten als den beschermer zijner getrouwen toont in den nood, door <hi type="italic">onweder</hi> en <hi type="italic">hitte</hi> voorgesteld; vgl. IV 6. <hi type="italic">Hoop</hi> of ‘schuilplaats’ (Hebr.). <hi type="italic">Want het geblaas</hi> enz., zoo machteloos is al het machtsbetoon der goddeloozen tegen God.</div>
<div id="n408"><hi type="italic">Gelijk hitte,</hi> vooral <hi type="italic">in dorheid</hi>, d.i. in waterlooze streken, alle veerkracht verlamt, zoo <hi type="italic">zult Gij het getier der uitlanders,</hi> der vijanden (zie noot 2), <hi type="italic">smoren</hi> en krachteloos maken. <hi type="italic">Het uitspruitsel der sterken</hi> is al wat de geweldenaars ondernemen en voortbrengen ter bestrijding van God.</div>
<div id="n409"><hi type="italic">Op dezen berg</hi>, d.i. (zie II 2) in de H. Kerk, waartoe <hi type="italic">alle volken</hi> worden geroepen. Duidelijk wordt gezinspeeld op de offermaaltijden, die bij het vredeoffer uit het geofferde werden aangericht en waardoor de gasten aan dat offer deelnamen. Het <hi type="italic">gastmaal</hi> van de krachtigste spijzen en den edelsten wijn is een zinnebeeld van Gods hoogste liefdegaven. De volle zin daarvan wordt vervuld in het verheven gastmaal van Jesus' heilig lichaam en bloed, eene deelneming aan het H. Offer der Mis.</div>
<div id="n410"><hi type="italic">Het aanschijn</hi> enz., d.i. den voor het oog van den ziener duidelijk waarneembaren, breeden <hi type="italic">band.</hi> De <hi type="italic">band</hi> en het <hi type="italic">weefsel</hi> beteekenen (vgl. II Cor. III 15) de verstomping des harten en de verblindheid des geestes, welke God als een rechtmatige straf voor een tijd over de schuldige heidenen beschikt had (vgl. Act. XVII 30; Rom. XI 32), en te bestemden tijde door zijne voorkomende genade zal wegnemen.</div>
<div id="n411">Den geestelijken dood door het leven der genade, den lichamelijken <hi type="italic">dood</hi> door de verrijzenis. Zie I Cor. XV 54.</div>
<div id="n412"><hi type="italic">Het</hi> door God gezaligde volk zal zijne dankbare liefde in het volgende gebed ontboezemen.</div>
<div id="n413"><hi type="italic">De</hi> beschermende en besturende <hi type="italic">hand des Heeren zal</hi> zegenend <hi type="italic">rusten op dezen berg</hi>, de H. Kerk, zoodat hare vijanden, door <hi type="italic">Moab</hi> voorgesteld, zullen verpletterd worden <hi type="italic">onder Hem,</hi> onder de machtige hand des Heeren. Hebr. ‘Moab zal gedorscht worden op zijne plaats’, waar het zich bevindt. Het slot is in den grondtekst nog krachtiger: ‘gelijk stroo vertrapt wordt in den mestkuil’!</div>
<div id="n414">Moab zal zijne handen <hi type="italic">daaronder</hi>, onder dien pletterenden dorschwagen van Gods wraak, kruipend van pijn en ter ontkoming <hi type="italic">uitstrekken.</hi> Hebr. ‘En het strekt zijne hand uit daarin’, in dien mestkuil, om zich te redden; maar vergeefs! de Heer zal zijnen trots in dien poel nederdrukken ‘met de kunstgrepen zijner handen’, die hem dan niet meer zullen baten.</div>
<div id="n415">Wederom is hier de versterkte hoofdstad van Moab een beeld der goddelooze wereld.</div>
<div id="n416"><hi type="italic">In het land Juda,</hi> het Rijk Gods.</div>
<div id="n417">De H. Hiëronymus heeft het woord <hi type="italic">Sion</hi> niet, evenmin als het Hebr. en de oude vertalingen. Waarschijnlijk is de zin: <hi type="italic">De stad onzer sterkte,</hi> d.i. onze sterke stad, o <hi type="italic">Sion, is de Zaligmaker,</hi> wiens ‘hand rust op dezen berg’ (XXV 10); want Hij zal voor Sion, zijne Kerk, zijn als <hi type="italic">de muur</hi> eener stad. nog versterkt door een <hi type="italic">voormuur</hi>, m.a.w. als een onverwinnelijk bolwerk. De vertaling: ‘De stad onzer sterkte is Sion, de Zaligmaker zal in haar gesteld worden tot muur en tot voormuur’ - is in strijd met de leesteekens der Vulgaat, hoewel zij den grondtekst meer nabij komt: ‘eene sterke stad hebben wij, heil stelde Hij ons tot muur en voormuur’, m.a.w. in het geestelijke Jerusalem hebben wij eene sterke stad (vgl. LX 18), waar de Heer wonen en welke Hij dubbel beschermen zal door zijn heil; vgl. Zach. II 10.</div>
<div id="n418">In dat beschermde Sion zal binnentreden <hi type="italic">een gerechtig</hi>, door Gods genade gerechtvaardigd volk, <hi type="italic">dat trouw,</hi> getrouwheid aan God, <hi type="italic">bewaart</hi> volgens zijn gegeven woord; vgl. Ps. XXIII 3-6.</div>
<div id="n419"><hi type="italic">De oude dwaling</hi>, afgoderij enz., waardoor het vroegere Israël van God afvallig werd, <hi type="italic">is geweken;</hi> daarom zult Gij, o God, <hi type="italic">den vrede</hi> (het kort begrip van alle heil) voor het nieuwe Sion bestendig bewaren, omdat wij voortaan alleen op U betrouwen. Het Hebr. vertaalt men: ‘Eene standvastige gezindheid (d.i. bestendige getrouwheid aan U) zult Gij behoeden ten vrede’ enz.; vgl. VII 9. Zie Ps. CXI 7.</div>
<div id="n420">Hebr.: ‘Vertrouwt op den Heer voor immer, want in den Heer, den Heer (Jah, Jahve) is een rots der eeuwigheid’, d.i. in den God des Verbonds, den Verlosser, is een veilige toevlucht voor alle eeuwen.</div>
<div id="n421"><hi type="italic">De steile stad</hi> is een beeld der trotsche wereldmacht; zie XXIV 10; XXV 2, 12. Naar het Hebr. ziet dit alles op het verleden.</div>
<div id="n422">Het <hi type="italic">arme</hi> en door de wereld verachte volk Gods zal zegevieren over de machtigen der aarde. Vgl. I Cor. I 27; zie Isai XXV 4.</div>
<div id="n423">Het <hi type="italic">effen pad,</hi> naar het Hebr. door God zelven geëffend, is een beeld van een onder Gods zegen gelukkig en vreedzaam leven; vgl. Prov. III 6; XI 5.</div>
<div id="n424">Ook als rechter is de Heer voor zijn volk het voorwerp van blijde hoop. <hi type="italic">Het pad uwer gerichten</hi> staat tegenover het effen pad van v. 7 en beteekent den weg der harde beproeving. De grond dier blijde hoop is <hi type="italic">uw naam,</hi> de openbaring uwer goedheid en liefde, welks <hi type="italic">aandenken</hi> den rechtvaardige bemoedigt. Zie Exod. III 15.</div>
<div id="n425"><hi type="italic">Mijne ziel</hi> enz., de profeet spreekt in naam van het door Gods gerichten beproefde volk, dat met al de krachten der ziel op zijnen God blijft hopen, daar het moed schept uit de wetenschap, dat Gods gerichten op aarde strekken om de menschen <hi type="italic">gerechtigheid,</hi> d.i. heiligheid, beoefening der deugd, te leeren.</div>
<div id="n426">Straffeloosheid maakt den goddelooze nog slechter; want, de ondervinding leerde het, <hi type="italic">in het land der heiligen,</hi> waar alles volgens Gods wet is geregeld, zooals in Israël in betere tijden, <hi type="italic">pleegde hij onrecht,</hi> ondanks de heilige wetten en goede voorbeelden; wordt hij niet door de strafgerichten des Heeren met vreeze bevangen, dan <hi type="italic">ziet</hi> hij ook thans <hi type="italic">niet om naar de heerlijkheid des Heeren</hi>, d.i. heeft geen ontzag voor Gods majesteit.</div>
<div id="n427">Duidelijker in het Hebr.: ‘Heer, uwe hand is verheven (uw strafgericht dreigt) en zij zien het niet; zien zullen zij tot hunne beschaming den ijver voor het volk (d.i. Gods liefde voor zijn volk, welke zich openbaart in de straffen over diens haters), ja het vuur zal uwe vijanden verteren’.</div>
<div id="n428">Hier spreekt weder het vertrouwen der rechtvaardigen. Wat God in het verleden reeds voor zijn volk gedaan heeft <hi type="italic">(onze werken,</hi> d.i. Gods werken voor ons), is hun een waarborg, dat Hij ook in het vervolg <hi type="italic">vrede</hi> (zie v. 3) zal schenken.</div>
<div id="n429">Ook andere heidensche <hi type="italic">gebieders</hi> (waaronder wellicht ook afgoden begrepen zijn) hebben wij gehad, maar op hen konden wij niet roemen; integendeel, zij brachten ons onheil; alleen <hi type="italic">in U,</hi> met U vereenigd, <hi type="italic">gedenken,</hi> d.i. roemen wij op <hi type="italic">uwen naam,</hi> zie noot 9.</div>
<div id="n430">Hebr.: ‘De dooden zullen niet meer leven, de schimmen niet weder opstaan’, d.i. de in het doodenrijk nedergedaalde verdrukkers, zie XIV 9, zullen, door Gods almacht voor immer verdelgd, niet meer op de aarde terugkeeren. De vrede is derhalve aan zijn volk verzekerd.</div>
<div id="n431">God was voor zijn volk <hi type="italic">genadig,</hi> door het, zooals de grondtekst zegt, te doen aangroeien en de grenzen van zijn Rijk uit te breiden; hierdoor heeft Hij zich <hi type="italic">verheerlijkt.</hi></div>
<div id="n432">Terugkeerend tot het gezegde in v. 8, 9, toont de profeet, dat het lijden eene leerschool was ter <hi type="italic">onderrichting</hi> in vertrouwen en liefde tot God. De opeenhooping van rampen verstikte het luide schreien in <hi type="italic">een dof gesteen.</hi> Hebr. in 16<hi type="italic">b</hi>: ‘zij stortten een stil gebed, toen uwe kastijding hen trof.’</div>
<div id="n433">De vergelijking leert èn de zwaarte der kastijding èn hare vrucht, eene nieuwe geboorte, een nieuw leven van Gods volk, het werk van Gods genade.</div>
<div id="n434">De zin is: wij leden wel de smarten eener zwangerschap, maar hadden geene vrucht onzer weeën; wij konden net land niet redden, en <hi type="italic">de bewoners der aarde,</hi> de wereldmachten, onze verdrukkers <hi type="italic">zijn</hi> voor ons <hi type="italic">niet bezweken.</hi></div>
<div id="n435">Vol geloovig vertrouwen wendt zich het volk tot zijnen God, die eenmaal de dooden uit het graf zal doen opstaan. <hi type="italic">Uwe dooden</hi> zijn zij, die tot Gods volk behoorden en in den mond van ditzelfde volk aanstonds <hi type="italic">mijne verslagenen</hi> heeten. <hi type="italic">Dauw des lichts,</hi> d.i. des hemels, die leven en wasdom geeft aan de planten, beteekent hier overdrachtelijk de hemelsche kracht van God (<hi type="italic">uw</hi> dauw), die leven zal geven aan de doode lichamen. Tegenover dat verheerlijkte leven van Gods dienaren staat in de Vulgaat de ondergang <hi type="italic">der reuzen,</hi> zie v. 14, der vijanden Gods; het Hebr. vertalen de nieuweren: ‘en de aarde (door dien hemelschen dauw als vruchtbaar gemaakt) zal de schimmen (de bewoners van het doodenrijk) doen uitgaan’. Vgl. Apoc. XX 13. - Duidelijk is hier, ook in de Vulgaat, de leer der algemeene verrijzenis der dooden uitgesproken.</div>
<div id="n436">Ten slotte richt de profeet eene vermaning tot de dienaren Gods, opdat zij bij de rampen, waarmede Gods verbolgenheid de zondige wereld komt straffen, zich verschuilen in vertrouwen op God, gelijk men zich voor een onweder verschuilt in zijne binnenkamer. Op dien wraakdag zal <hi type="italic">de aarde</hi> optreden als getuige en als aanklaagster der op haar gepleegde gewelddadigheden; eene zinspeling op Gen. IV 10, 11.</div>
<div id="n437"><hi type="italic">Te dien dage</hi> staat in onmiddellijk verband met XXVI 21. <hi type="italic">Leviathan,</hi> Job XL 20 een krokodil, is hier waarschijnlijk de benaming van slangachtige ondieren. <hi type="italic">Grendelslang</hi> (Hebr. ‘vlugge slang’) en <hi type="italic">kronkelslang</hi> beteekenen, evenals Dan. VII 3, volg.; Isai. XIV 29; Apoc. XIII 1, wereldrijken, volgens de meesten Assyrië en Babylonië, wellicht met toespeling op hunne stroomen, den snelvlietenden Tiger, waaraan Ninive, en den sterk kronkelenden Euphraat, waaraan Babel was gelegen. <hi type="italic">Het ondier in de zee</hi> is Egypte, het aan den Nijl (zie XIX 5) gelegen land van den krokodil (vgl. LI 9). Volgens sommigen zijn de drie genoemde slangen benamingen van drie sterrenbeelden, te weten de vlugge slang (ook Job. XXVI 13 vermeld als een sterrenbeeld) is de Draak in het Noorden, om Assyrië, XIV 3 het noordelijke rijk genoemd, te beteekenen; de kronkelslang is de Slangendrager of Ophiuchus, om Babylonië, en de derde de Hydra of Waterslang, om Egypte aan te duiden. Wat hiervan zij, genoegzaam zeker is hier sprake van een wraakgericht over de drie hoofdvijanden van Gods volk, de vertegenwoordigers van alle God weerstrevende macht; de benaming van <hi type="italic">slang</hi> zinspeelt op de slang van het paradijs, den satan, den hoofdaanvoerder in elken strijd tegen God. De val dier wereldrijken door <hi type="italic">het zwaard</hi> des Heeren, d.i. door zijn onverbiddelijk en streng wraakgericht, is eene voorspelling van de nederlaag des satans door den Christus; vgl. Apoc. XX 2.</div>
<div id="n438"><hi type="italic">Te dien dage,</hi> wanneer de vijandelijke machten zullen zijn overwonnen en <hi type="italic">de wijngaard</hi> van hoofdstuk V, het volk Gods, door de beproevingen gelouterd en met God verzoend, geen wilde druiven, maar <hi type="italic">zuiveren wijn</hi> zal voortbrengen, <hi type="italic">zal men</hi> hem het volgend lied <hi type="italic">toezingen.</hi> Hebr.: ‘Te dien dage.... - zingt hem toe’. Het <hi type="italic">cantabit</hi> der Vulgaat moet vertaald worden <hi type="italic">men zal toezingen,</hi> zie XV 5; Gen. XVI noot 9; het voorafgaande <hi type="italic">vinea meri</hi> is een op zich zelf staande uitroep van vreugde.</div>
<div id="n439">Het lied voert God zelven sprekend in als den bewaker van zijnen wijngaard; in tegenstelling met V 6 zal Hij zelf <hi type="italic">zonder toeven,</hi> d.i. terstond, zoo vaak het noodig is, Hebr.: ‘gedurig’, <hi type="italic">hem besproeien</hi> met dauw en regen, het zinnebeeld zijner genaden, en hem tegen alle schade <hi type="italic">behoeden.</hi> Vgl. Joan. XV 1; XVII 11, 12.</div>
<div id="n440">De vroegere gramschap van God tegen den ondankbaren wijngaard is geweken. Wat meer is, God brandt als het ware van verlangen om tegen de vijanden van den wijngaard, door <hi type="italic">doornen en distelen</hi> voorgesteld (vgl. X 17), te strijden en ze te vernietigen; Hebr.: ‘Wie geeft (d.i. toont) Mij doornen en distelen? In den krijg wil Ik op hen losgaan, ze verbranden geheel en al’!</div>
<div id="n441">Het woord is gericht tot den vijand van den wijngaard, aan wien de weg gewezen wordt om aan Gods wraak te ontkomen: <hi type="italic">hij houde zich vast aan mijne sterkte,</hi> Hebr. ‘aan mijne toevlucht’, eene zinspeling op het vastgrijpen van de hoornen des altaars door hen, die den dood schuldig waren (vgl. III Reg. I 50-53). De profeet vermaant hen dus, dat zij zich aan Gods genade moeten overgeven en <hi type="italic">met God vrede maken;</hi> want God beschouwt den aanval tegen zijn volk als eene zware beleediging tegen Hem zelf. Hier eindigt het lied op den wijngaard.</div>
<div id="n442">De profeet wijst op de toekomstige roeping van den wijngaard, die het huis van <hi type="italic">Jacob</hi> of <hi type="italic">Israël</hi> beteekent (V 7); de heidensche volken zullen <hi type="italic">met aandrift,</hi> d.i. met ijver, <hi type="italic">zich bij Jacob aansluiten.</hi> Hebr.: ‘In de toekomst zal Jacob wortel schieten’; zoo zal het geestelijke <hi type="italic">Israël bloeien</hi> en <hi type="italic">botten</hi>, d.i. vruchtknoppen schieten, en de gansche aarde <hi type="italic">vullen met het</hi> gezegende <hi type="italic">zaad</hi> van Abraham.</div>
<div id="n443">God heeft Israël, om diens verheven roeping, immer met zachtheid en verschooning gekastijd, en het niet geslagen en uitgeroeid, gelijk Hij deed met de heidensche volken. Vgl. XIV 30.</div>
<div id="n444"><hi type="italic">Met maat tegen maat,</hi> d.i. de maat der straf opwegend tegen de maat van Israël's draagvermogen, om zijn volk niet geheel en al te verdelgen; vgl. de parabel XXVIII 24-29. <hi type="italic">Haar,</hi> d.i. Israël, hier bij een <hi type="italic">verstooten</hi> vrouw vergeleken. <hi type="italic">Hij overwoog</hi> enz., d.i. God heeft het niet met overhaasting en met drift geslagen op den dag van zijnen toorn; Hebr.: ‘uitgedreven heeft Hij het (Israël) met zijnen heftigen toorn ten dage van den (brandenden) oostenwind’; vgl. Jer. XVIII 17.</div>
<div id="n445">De profeet verklaart de voorwaarde, waarop God zich zal erbarmen over Israël: Hij wil al hunne schuld kwijtschelden <hi type="italic">hierop,</hi> d.i. op deze voorwaarde, <hi type="italic">als</hi> Israël met de daad toont te verzaken aan de afgoderij. Dat zal dan de <hi type="italic">volle vrucht,</hi> d.i. de klaarblijkelijkste en voornaamste vrucht, zijner bekeering zijn. Heilige <hi type="italic">bosschen en tempels,</hi> Hebr.: ‘asjerim (zie Mich. V noot 15) en zonnezuilen’ (zie XVII noot 7).</div>
<div id="n446"><hi type="italic">De versterkte stad</hi> is of Jerusalem, dat door de Chaldeërs verwoest zal worden, zie Mich. III 12; of, volgens anderen, de vijandelijke stad van XXIV 10; XXV 2; XXVI 5, zoodat hier aan het slot de hopelooze ondergang van Gods vijanden (v. 10-11) en de hoopvolle toekomst van Jacob (v. 12-13) nogmaals tegenover elkander gesteld worden. <hi type="italic">Hare,</hi> der woestenij, <hi type="italic">toppen,</hi> Hebr.: ‘twijgen’, of wild opschietende takken zal net vee afgrazen.</div>
<div id="n447"><hi type="italic">Vrouwen</hi>, d.i., volgens den H. Hiëronymus e.a., gehuurde klaagvrouwen, zullen aan die verwoeste stad klaagliederen leeren; zie Jer. IX 20; of wel: domme <hi type="italic">vrouwen</hi> zijn nog wijzer dan dit <hi type="italic">onverstandig volk</hi> en kunnen het nog <hi type="italic">onderrichten.</hi> Hebr.: ‘Zijn hare twijgen verdord, dan worden zij afgebroken, vrouwen komen en stoken er vuur van’; m.a.w. in die woestenij zal men dor hout gaan sprokkelen. <hi type="italic">Geen verstandig volk</hi> (vgl. I 3), hier gezegd of van het volk Israël, zie noot 10, dat niet luistert naar de duidelijke stem van God; of van de heidenen, die door Gods gerichten niet wijzer worden noch zich bekeeren; zonder ontferming zullen zij door hunnen schepper en Maker gestraft worden.</div>
<div id="n448"><hi type="italic">Percutiet,</hi> Hebr. ‘jachbôt’, wordt evenals XXVIII 27; Deut. XXIV 20 van het afslaan van rijpe vruchten gezegd. Onder het beeld van eene zorgvuldige <hi type="italic">(één voor één)</hi> ooftinzameling over de gansche uitgestrektheid van het beloofde land wordt de herstelling van Gods volk aangekondigd. De <hi type="italic">stroom,</hi> d.i. de Euphraat, en <hi type="italic">de beek van Egypte</hi>, zie Gen. XV noot 14, zijn de noordelijke en de zuidelijke grens van het rijk der twaalf stammen. Maar ook ver buiten die grenzen zal de Heer volgens v. 13 zijn volk verzamelen en naar zijn land terugvoeren.</div>
<div id="n449">Het blazen op de bazuin is het sein tot terugkeer. <hi type="italic">Assyrië</hi> (Hebr. beter: ‘<hi type="italic">in</hi> het land Assur’, onder welke benaming ook LII 4 Babylon begrepen is, dat hier v. 1 door denzelfden naam <hi type="italic">Leviathan</hi> was aangeduid) en <hi type="italic">Egypte</hi> zijn de voornaamste landen, werwaarts Israël verbannen of gevlucht was. Die terugkeer der ballingen <hi type="italic">tot den heiligen berg in Jerusalem</hi> is de voorbereiding en tevens de voorspellende afbeelding van de komst aller volken tot het Rijk van den Messias.</div>
<div id="n450">Van dit hoofdstuk tot XXXV loopt de vierde reeks profetieën, welke dagteekenen van den tijd der regeering van Ezechias, toen de in hoofdstuk X voorspelde komst der Assyriërs aanstaande was. De profeet spreekt zesmaal het wee uit tegen het streven van Juda's grooten, die met achterstelling van Jehova op Egypte's hulp hun vertrouwen stelden. Eerst wijst hij Juda op het trotsche en weelderige Samaria, toen nog in vollen bloei; want dit eerste wee werd uitgesproken vóór de belegering en den val dier stad (in 721). - Samaria heet <hi type="italic">de trotsche kroon</hi> ‘der dronkenen van Ephraïm’ (Hebr.); het verhief zich op een ovaal ronden heuvel te midden eener zeer vruchtbare vallei; zijne inwoners waren verzonken in weelde en zingenot. Verder heet de stad eene <hi type="italic">afvallende,</hi> d.i. tot spoedig afvallen bestemde, <hi type="italic">bloem,</hi> al was zij thans nog de roem en de verlustiging harer inwoners.</div>
<div id="n451">Onder het beeld van drie vernielende natuurverschijnselen, hagel, storm en watervloed, schildert de profeet de alles vernielende macht van den op Samaria vertoornden God, of, volgens den grondtekst, van hem, die het werktuig zal zijn van Gods wraak.</div>
<div id="n452">Deze nieuwe vergelijking schildert de gretigheid, waarmede de vijanden den buit van Samaria zullen plunderen. Zie Mich. VII noot 1.</div>
<div id="n453">Wat Ephraïm vergeefs in zich zelf zoekt, <hi type="italic">eer</hi> en <hi type="italic">jubel</hi>, dat zal de Heer zijn voor de uitverkoren overblijfselen van Ephraïm en vooral van Juda; <hi type="italic">de geest des rechts</hi>, eene gave van God, zal zijne rechters besturen en <hi type="italic">sterkte</hi> zal zijne krijgers bezielen; Hebr.: ‘voor die den krijg keeren tot de poort’, d.i. de vijanden tot aan hunne poorten zegevierend achtervolgen. Dit ging reeds eenigermate in vervulling onder den vromen en zegevierenden Ezechias, eene voorspellende afbeelding van den Messias, de spruit des Heeren, die voor zijn volk ‘tot luister en heerlijkheid’ zal zijn; zie IV 2.</div>
<div id="n454"><hi type="italic">Ook dezen</hi>, die van Juda. <hi type="italic">Drank</hi>, zie V noot 11. <hi type="italic">Priesters</hi> moesten in gewichtige gevallen uitspraak doen, (vgl. Deut. XVII 9; XIX 17) en bijgevolg altijd meer dan anderen een onbeneveld oordeel hebben. <hi type="italic">Profeet,</hi> d.i. de valsche profeet, in tegenstelling met den <hi type="italic">ziener</hi>, den godsgezant; in het Hebr. luidt de slotzin: ‘zij zijn zwijmelend bij het (profetisch) gezicht, duizelig bij het recht spreken’.</div>
<div id="n455">Woorden van die dronken lieden; zij spotten met het profetisch woord. Isaias' vermaningen, zoo zeggen zij, zijn goed voor pas gespeenden; het zijn kinderachtige spreuken.</div>
<div id="n456">Stamelend als dronkaards, gelijk de grondtekst duidelijker uitdrukt (tzav latzav, tzav latzav; kav lakav enz.), beschimpen zij Isaias, die altijd en zonder ophouden gewaagde van <hi type="italic">bevelen</hi> namens God, van straffen, die te <hi type="italic">wachten</hi> waren en na <hi type="italic">een weinig</hi> tijd zouden komen. Hebr.: ‘bevel op bevel, bevel op bevel; regel op regel, regel op regel, hier wat, daar wat’.</div>
<div id="n457">Antwoord van den profeet. Dat ongeloovig spotten zal de Heer straffen; <hi type="italic">in een vreemde taal</hi> zal Hij hun regel en wet voorschrijven door de Assyriërs. <hi type="italic">Met lippenspraak,</hi> Hebr.: ‘met stotterende taal’, zóó toch klinkt eene vreemde taal in de ooren des volks.</div>
<div id="n458">God had eertijds door zijne profeten gezegd: <hi type="italic">Dit is</hi> de weg om aan het volk de door Mij gewilde <hi type="italic">rust en verkwikking</hi> te verschaffen: houdt op met verdrukken en beoefent de werken der naastenliefde. Maar omdat zij geweigerd hadden te luisteren, zal de hier volgende straf in vervulling gaan.</div>
<div id="n459">Het <hi type="italic">woord des Heeren</hi> van v. 11, het antwoord op hunne spotternij, die nog eens herhaald wordt, zal <hi type="italic">geschieden, opdat zij,</hi> door een reeks van rampen getroffen, omkomen. Zie VIII 15.</div>
<div id="n460">Die <hi type="italic">spotters</hi> waren dus overheidspersonen, priesters en valsche profeten (v. 7).</div>
<div id="n461">Zij hadden, althans met hunne daden, gezegd, <hi type="italic">dood</hi> en <hi type="italic">onderwereld</hi> zoo weinig te vreezen, alsof zij daarmede een <hi type="italic">verbond</hi> hadden gesloten, en achtten zich veilig voor het naderend Assyrische leger, dat, zooals zij spottend herhalen, door Isaias was aangekondigd onder het dubbele beeld van een <hi type="italic">geesel</hi> en een <hi type="italic">overstrooming</hi> (vgl. VIII 7, volg.). Die overmoed steunde op het heimelijk verdrag met Egypte (zie XXX 1, 2), derhalve, zooals zij weder spottend den profeet nazeggen, op <hi type="italic">leugen;</hi> want daardoor pleegden zij ontrouw aan God en die steun zou bedrieglijk en ijdel blijken. Immers volgens het woord van v. 16 is Gods belofte aan Sion de eenig ware grondslag van geluk en vrede voor hen.</div>
<div id="n462"><hi type="italic">Ik zal leggen,</hi> Hebr.: ‘Ik heb gelegd’. God wil op Sion een geestelijk gebouw oprichten en heeft daarom in de grondvesten eenen <hi type="italic">steen</hi> gelegd van <hi type="italic">beproefde</hi> hechtheid, <hi type="italic">eenen hoeksteen</hi>, waarop de muren van dat gebouw vast zullen rusten, een <hi type="italic">kostelijken,</hi> van hooge waarde en edele natuur, die stevig <hi type="italic">op</hi> zijnen <hi type="italic">grondslag gegrond</hi> is. Die steen is Gods belofte van den Messias; die belofte is aan het op Sion zetelende huis van David innig verbonden (vgl. II Reg. VII 12, volg.; Ps. II 6 enz.) en de grondslag van Sion's onvergankelijkheid. <hi type="italic">Wie gelooft</hi> aan die belofte en derhalve alleen op Jehova steunt, <hi type="italic">haaste zich niet</hi> om te ontvluchten (zie VII 9; Hab. II 4); want, zooals de Septuagint verklarend zegt: ‘hij zal niet beschaamd worden’ in zijn geloovig vertrouwen.</div>
<div id="n463"><hi type="italic">Recht</hi> en <hi type="italic">gerechtigheid</hi> zullen de maatstaf, de regel zijn, volgens welke God op dien grondsteen zijn gebouw opricht. Al wie afwijkt van de goddelijke gerechtigheid, kan geen levende steen zijn tot optrekking van dat Godsgebouw. Wie dus in plaats van op Jehova, op <hi type="italic">leugen</hi> en menschelijke <hi type="italic">beschutting</hi> vertrouwt, zal met dien steun verloren gaan.</div>
<div id="n464">Het naar Egypte trekkende Assyrische leger zal op zijn doortocht Juda vertreden.</div>
<div id="n465">Die geesel zal, zoo dikwijls hij komt, niet enkel zijn doortocht nemen door Juda, maar ook <hi type="italic">u</hi>, d.i. Juda's bevolking, treffen en <hi type="italic">grijpen des morgens vroeg</hi>, Hebr.: ‘elken morgen’, <hi type="italic">bij dag</hi> en <hi type="italic">bij nacht</hi>, d.i. zonder ophouden u slaan en raken. Die <hi type="italic">tuchtiging</hi> nu door de Assyriërs <hi type="italic">zal de prediking</hi> van Isaias, dat het vertrouwen op menschelijke steunsels ijdel, dat alleen Jehova hun ware steun is, <hi type="italic">doen verstaan.</hi></div>
<div id="n466">Hebr.: ‘Dan is het bed te kort om zich uit te strekken en het dekkleed te smal om er zich in te wikkelen’. Vermoedelijk zinspeelt de profeet in spreekwoordelijke gezegden op het samengaan met Egypte, dat nutteloos en ten verderve zal blijken.</div>
<div id="n467"><hi type="italic">Want</hi>, waar God zijne macht ten heil of ten verderve wil toonen, schieten alle menschelijke berekeningen te kort. Ten voorbeeld stelt de profeet de beide overwinningen van David op de Philistijnen: <hi type="italic">bij den berg der scheiding</hi>, een vertaling van den Hebr. eigennaam ‘Perazim’, en <hi type="italic">in het dal te Gabaon</hi> II Reg. V 18, 22; I Par. XIV 11, 16. Volgens anderen doelt het laatste op Jos. X 10, 11. Toen streed God volgens zijne gewoonte ter gunste van zijn volk, maar thans zal zijn werk <hi type="italic">ongewoon</hi> en <hi type="italic">vreemd voor Hem</hi> zijn, daar Hij zich nu tegen zijn volk keeren en diens vijanden begunstigen zal.</div>
<div id="n468">Het wraakgericht, dat <hi type="italic">over de gansche aarde</hi> door God beschikt is, zal het zondige Juda niet sparen. Zie X noot 20.</div>
<div id="n469">De profeet vraagt, naar de wijze van den Spreukdichter (Prov. I 8; II 1 enz.), hunne aandacht voor de volgende parabel, een woord van troost na de voorafgaande strafrede.</div>
<div id="n470">De landman blijft niet altoos voortgaan met ploegen en eggen; dit geschiedt slechts zooveel als noodig is om den grond voor het zaad gereed te maken. Zoo ook tuchtigt God tot 's menschen heil.</div>
<div id="n471"><hi type="italic">Narduszaad</hi> of zwarte komijn en roomsche <hi type="italic">komijn</hi> zijn specerijen. <hi type="italic">Tarwe</hi>, <hi type="italic">gerst</hi> en <hi type="italic">gierst</hi> behandelt de landman zorgvuldiger en zaait hij in <hi type="italic">rijen. Wikke</hi>, veevoeder, aan <hi type="italic">de uiteinden</hi> van den akker ter beschutting van edeler graan.</div>
<div id="n472">God, de bestuurder van alles, gaf ook den landman beleid en kennis voor zijn werk.</div>
<div id="n473"><hi type="italic">Dorschsleden</hi>, Hebr.: ‘charoetz’ (Am. I 3 minder juist door <hi type="italic">plaustrum</hi> vertaald en verklaard, zie XLI 15) bestonden uit een of twee zware delen. aan de voorzijde een weinig opgebogen en van onderen voorzien met ijzeren punten op de wijze van een reusachtige vijl. <hi type="italic">Dorschwagens</hi>, Hebr.: ‘agalah’, waren samengesteld uit twee of drie houten rolblokken, welke in een raam liepen en met ijzeren punten voorzien waren.</div>
<div id="n474">Het paard blijft niet voortdurend bezig <hi type="italic">om met de hoeven</hi> het graan uit de aren te treden of om den dorschwagen over het graan te rollen.</div>
<div id="n475">Hebr.: ‘en wijsheid rijkelijk verleent’. M.a.w. God geeft den mensch, zooals uit het voorbeeld van den landman blijkt, wonderlijk verstandigen raad of overleg en rijkelijk wijsheid; zie v. 26. Zou Hij zelf dan - zoo kan men aanvullen - niet wijs en verstandig zijn en met beleid handelen in zijne werken en gerichten? Vgl. XXVII 7, 8.</div>
<div id="n476"><hi type="italic">Ariël</hi>, dat volgens sommigen ‘leeuw Gods’, beter volgens anderen ‘Gods vuurhaard’ beteekent, is bij Ezech. XLIII 15 de naam van het brandofferaltaar. Naar dit altaar is hier Jerusalem Ariël geheeten, zie XXXI 9; want dat dit bedoeld is, blijkt uit het bijgevoegde <hi type="italic">de stad</hi>, <hi type="italic">welke David</hi> enz., zie II Reg. V 7, Hebr.: ‘waar David zich gelegerd heeft’.</div>
<div id="n477">Nadat nog een <hi type="italic">jaar</hi> met <hi type="italic">den</hi> ganschen <hi type="italic">kring der hoogtijden</hi> is verloopen, kan de belegering van Jerusalem elken dag aanvangen; maar dan ook zal die stad zich <hi type="italic">een Ariël</hi> toonen, want die vuurhaard van God zal de belegerende vijanden verteren, zie XXXI 9. Jerusalem zal dus diep vernederd (v. 3, 4), maar eensklaps op wonderdadige wijze verlost worden (v. 5-8).</div>
<div id="n478">Sennacherib beroemt zich in zijne oorkonden, dat hij Ezechias binnen Jerusalem heeft opgesloten ‘als een vogel in de kooi’.</div>
<div id="n479">Hiermede wordt de diepe vernedering en uitputting van het belegerde Jerusalem voorspeld. Vgl. VIII 19, XIX 3, waar <hi type="italic">python</hi> met <hi type="italic">bezweerder</hi> vertaald is, hier echter met <hi type="italic">doodenschim</hi>, d.i. geest van een afgestorvene, die geacht werd den bezweerder te bezielen. Deze beteekenis verdient hier de voorkeur om het bijgevoegde <hi type="italic">uit den grond</hi>, <hi type="italic">uit de aarde.</hi> Vgl. Lev. XX 27; I Reg. XXVIII 7.</div>
<div id="n480">De profeet schildert de plotselinge nederlaag der Assyriërs: als <hi type="italic">fijn stof</hi>, als <hi type="italic">asch</hi> door den wind weggevaagd, zullen die dichte drommen belegeraars verdwijnen. Vgl. XVII 13.</div>
<div id="n481">Gods straffende almacht zal even werkdadig zijn als <hi type="italic">in donder</hi> enz.</div>
<div id="n482">De <hi type="italic">ziel</hi> beteekent het begeervermogen, dat <hi type="italic">ledig</hi> of onverzadigd en niet gelaafd is, want het eten en drinken was slechts een droom. De zin is: De hoop der vijanden, die hare verwezenlijking nabij schijnt, zal tot hunne schande en schade teleurgesteld worden. De reden daarvan is, omdat hun heiligschennend streven gericht is <hi type="italic">tegen den</hi> heiligen <hi type="italic">berg Sion.</hi></div>
<div id="n483">Het woord is gericht tot de ongeloovigen in Juda, die de voorafgaande profetie verbaasd aanstaarden en ongeloovig aanhoorden; zij waren geestelijk dronken, daar zij niets zagen en begrepen.</div>
<div id="n484">Die geestelijke blindheid is de straf van hun ongeloof; vgl. Rom. XI 8. Door <hi type="italic">oogen</hi> en <hi type="italic">hoofden</hi> verstaat Isaias hen, die zich als profeten en als ingewijden in Gods geheimen voordoen, maar door nog grootere blindheid geslagen zullen worden.</div>
<div id="n485">M.a.w. gij zult niets begrijpen van de openbaring door Isaias v. 1-8 gegeven.</div>
<div id="n486">Voor beide klassen is de profetische openbaring onverstaanbaar, zoowel voor <hi type="italic">hem, die lezen kan,</hi> de profeten en zieners van v. 10, als voor de in Gods geheimen oningewijde menigte, <hi type="italic">die niet lezen kan.</hi> Hun aller verblindheid is evenwel schuldig en strafbaar; een der oorzaken dier verblindheid verklaart de profeet in v. 13.</div>
<div id="n487">Ten tijde van den vromen Ezechias waren er zeker niet weinige uit Achaz' tijd overgebleven huichelaars, die, uit menschelijk opzicht uitwendig vroom, zekere door menschen zonder gezag voorgeschreven godsdienstige oefeningen verrichtten. Christus past deze woorden toe op de Phariseërs van zijnen tijd Matth. XV 7-9.</div>
<div id="n488">God zal nog nieuwe wonderbare daden onder zijn volk verrichten, waarbij tot deszelfs beschaming alle menschelijke wijsheid en overleg dwaasheid zal blijken. Vgl. XXXVII 36. Naar de verklaring van den H. Paulus I Cor. I 19 werd dit in typischen zin vervuld bij de prediking van het H. Evangelie, waarbij God alle menschelijke wijsheid te schande maakt.</div>
<div id="n489">Dit <hi type="italic">wee</hi> is gericht tegen hen, die in het geheim het plan beraamden om buiten Jehova door de hulp van Egypte de dreigende oorlogsrampen af te wenden.</div>
<div id="n490">Hebr.: ‘O verkeerdheid van ulieden! Of moet als leem geacht worden de pottenbakker, dat het maaksel’ enz. Israël is het leem, zijn vormer is God, die Israël's lot in handen heeft en heil schaft op de wijze, door Hem beschikt. Zij echter keerden die verhouding om, als ware God het kneedbare leem, waarmede men naar believen kan handelen! Vgl. X 15; XLV 9.</div>
<div id="n491"><hi type="italic">Charmel</hi>, hetzelfde als Karmel, zie XVI noot 11. De met wilde bosschen begroeide Libanon zal in een vruchtbaren boomgaard worden herschapen, en <hi type="italic">de charmel</hi>, d.i. wat thans een vruchtbaar oord heet, zal <hi type="italic">als een woud geacht worden</hi>, als eene wildernis schijnen, in vergelijking met de overal genoten vruchtbaarheid. Het is een zinnebeeldige voorstelling van den geweldigen omkeer, die na <hi type="italic">een korte poos en spoedig</hi>, ‘door een groot en ontzettend wonderwerk’ (v. 14) in het volk Gods zal geschieden. Vgl. XXXII 15.</div>
<div id="n492"><hi type="italic">De woorden van het boek</hi> ziet terug op v. 11, 12; bedoeld is de inhoud der profetische openbaring, welker waarheid dan zoo klaarblijkend zal zijn, dat zelfs zij, die tot dan toe in geestelijken zin dooven en blinden waren, haar zullen erkennen.</div>
<div id="n493"><hi type="italic">De zachtmoedigen</hi>, Hebr.: ‘de ellendigen’, en <hi type="italic">de armen,</hi> Hebr.: ‘de armsten der menschen’, die volgens de wereld ellendig geacht worden, zullen van vreugde jubelen, nu hunne hoop en hun vertrouwen op Jehova niet beschaamd, maar integendeel zoo luisterrijk beloond is geworden.</div>
<div id="n494">Van den anderen kant zullen dan vernietigd zijn de kwaadwillige <hi type="italic">overweldigers</hi> van Gods volk, de <hi type="italic">spotters</hi> van XXVIII 9, 14, 22, en zij, die waakten om de <hi type="italic">ongerechtigheid</hi> te doen zegevieren.</div>
<div id="n495">Evenzoo zal het gaan met alle vijanden van God en van het goddelijk en menschelijk recht. <hi type="italic">Die de menschen deden zondigen met het woord</hi> in rechtzaken; want hierop ziet het vervolg van het vers. <hi type="italic">Belagen</hi> of hinderlagen leggen aan rechters, of, volgens den grondtekst, aan hen, die een rechtzaak hebben; <hi type="italic">afwijken van den gerechte</hi>, in rechterlijken zin, beteekent hem zijn recht ontzeggen. Zie Am. V noot 19.</div>
<div id="n496"><hi type="italic">Daarom</hi>, omdat het in Gods plannen ligt, aldus (v. 17-21) met zijn volk te handelen. <hi type="italic">De Heer</hi>, <hi type="italic">die Abraham verlost heeft</hi> uit zijne heidensche omgeving om hem tot stamvader van het uitverkoren volk te maken, Hij zal, ter wille dier uitverkiezing, de hier volgende belofte aan zijn zaad, aan <hi type="italic">Jacob</hi>, vervullen. Wanneer die voorspelde toekomst zal zijn aangebroken, zal Jacob niet meer aan <hi type="italic">schande</hi> en <hi type="italic">schaamte</hi>, de gevolgen zijner vroegere zonden, worden prijsgegeven.</div>
<div id="n497"><hi type="italic">Als hij</hi>, Jacob, ziet, dat zijne kinderen, die door hunne verlossing <hi type="italic">de werken mijner handen</hi> zijn geworden, door hunne getrouwheid aan de wet den naam van God heiligen, <hi type="italic">dan zullen zij heiligen</hi>, d.i. verheerlijken, den Heiligen God van Jacob en Hem door woord en daad prediken. Hebr.: ‘Wanneer hij (d.i. Jacob, of liever zijn zaad, zooals volgt), wanneer zijne kinderen het werk mijner handen (mijne wonderdaden ter verlossing) in zijn (Jacob's) midden zien, zullen zij mijnen naam heiligen. den Heilige van Jacob heilig houden en den God van Israël vreezen’. Derhalve zal Israël, door Gods wonderdaden bekeerd, weder een heilig volk worden.</div>
<div id="n498">De profeet noemt <hi type="italic">de dwalenden en de morrenden</hi> waarschijnlijk de door valsche profeten verleide volksmenigte van zijnen tijd. Zij zullen dan <hi type="italic">weten te verstaan</hi>, d.i. tot beter inzicht komen, om <hi type="italic">de wet</hi>, d.i. Gods openbaring, te <hi type="italic">leeren;</hi> m.a.w. in de vervulling der voorspelling de waarheid van Gods woord erkennen.</div>
<div id="n499">Het met Jehova's wil en den aard van het Godsrijk strijdende plan, waarvan XXIX 15 sprake was, het verbond met Egypte, ging volvoerd worden; de gezanten van Juda waren reeds met rijke geschenken vertrokken naar de Egyptische hoven (zie XIX noot 2). De koning Ezechias, overigens goed gezind, had alleen om den aandrang zijner raadslieden daarin toegestemd; daarom richt zich de profeet niet tegen hem, doch tegen de goddelooze staatslieden en het kortzichtige volk van Juda. <hi type="italic">Om zonde</hi> enz.; dit noodwendig gevolg van het goddeloos verbond wordt als het door hen beoogde doel voorgesteld.</div>
<div id="n500"><hi type="italic">Mijnen mond</hi>, d.i. den profeet, door wiens mond God spreekt. <hi type="italic">Pharao's sterkte</hi> noemen zij eene <hi type="italic">schaduw</hi> tegen de hitte der verdrukking (vgl. XVI 3; Ps. CXX 6), maar nietig en vergankelijk als een schaduw noemt haar de profeet.</div>
<div id="n501">In de hoonende woorden van den Rabsaces (XXXVI 6) zou dit vervuld worden.</div>
<div id="n502"><hi type="italic">Tanis</hi>, zie XIX noot 10; <hi type="italic">Hanes</hi>, eene hofstad van Midden-Egypte, later Herakleopolis geheeten, op een eilandje in den Nijl. De profeet toont dien voor hem geheimgehouden tocht te kennen.</div>
<div id="n503">Deze godspraak (v. 6, 7) dient om Juda's bondgenoot en het dwaze van Juda's onderneming te kenschetsen. <hi type="italic">Lastdieren</hi>, Hebr. behemoth, in Job XL 10, volg. de naam van het nijlpaard, een reusachtig, log en bij dag traag dier, dat slechts zelden het water verlaat, een treffend zinnebeeld dus van het groote en op zijne macht pochende Egypte, dat zich voor geen bondgenoot roeren wil. Als het rijk <hi type="italic">van het zuiden</hi> staat het tegenover Assyrië van het noorden.</div>
<div id="n504"><hi type="italic">In een land</hi>, de woestijn tusschen Juda en Egypte, welke Juda's gezanten, zooals voorheen Israël, waren doorgetrokken en waar leeuwen en de gevaarlijkste slangen, zie Num. XXI 6; Deut. VIII 15, woonden. <hi type="italic">Vliegende koningsdraak</hi>, zie XIV 29. Geen gevaar schrikte hen af en geen offer was hun te zwaar, waar het gold hun goddeloos drijven door te zetten.</div>
<div id="n505"><hi type="italic">Zit stil</hi>, d.i. roer u niet voor uwen bondgenoot. Hebr.: ‘daarom heb Ik het (Egypte) geheeten: Rahab’, d.i. opgeblazenheid, een dichterlijke bijnaam van het op zijne macht pochende Egypte (zie LI 9; Ps. LXXXVI 5; LXXXVIII 11), waarbij de profeet met bijtenden spot de tegenstelling voegt: ‘die daar stilzitten’.</div>
<div id="n506"><hi type="italic">Schrijf</hi> die godspraak van v. 6, 7 <hi type="italic">voor hem</hi>, Hebr.: ‘voor hunne oogen’, <hi type="italic">op bukshout</hi>, Hebr.: ‘op een tafeltje’, eigenlijk een met was bestreken bordje, waarop men voor oogenblikkelijk gebruik schraef, dat hier echter zakelijk hetzelfde is als <hi type="italic">het boek</hi>, een perkamenten rol, die in de archieven bewaard bleef <hi type="italic">voor den laatsten dag</hi>, Hebr.: ‘voor latere dagen’, <hi type="italic">ten getuigenis</hi>, d.i. om Juda's dwaasheid en afvalligheid van Jehova te getuigen.</div>
<div id="n507"><hi type="italic">Want</hi> geeft reden, waarom die maatregel van v. 8 noodig is.</div>
<div id="n508">Deze aan het volk in den mond gelegde woorden (v. 10, 11) openbaren (vgl. XXVIII 15) zijne ware gezindheid, welke het voorzeker niet op zulk eene openlijke wijze uitsprak. Terwijl het aan den waren profeet, die Jehova's wil liet hooren, het stilzwijgen wilde opleggen, verlangde het, dat valsche profeten allerlei goed zouden beloven uit het verbond met Egypte.</div>
<div id="n509">Zij zijn het moede door den profeet gedurig gewezen te worden op <hi type="italic">den weg</hi> en <hi type="italic">het pad</hi>, dat zij liever niet bewandelen; het hindert hen, dat hij altijd spreekt van <hi type="italic">den Heilige van Israël</hi>, wiens naam eene scherpe veroordeeling was van hun gedrag.</div>
<div id="n510"><hi type="italic">Dit woord</hi>, hetwelk u zegt alleen op Jehova te vertrouwen; <hi type="italic">geweld</hi> beteekent hier waarschijnlijk geldafpersing (vgl. IV Reg. XV 20) om de door Egypte voor zijne hulp gevorderde schatting te verzamelen; <hi type="italic">opschudding</hi>, d.i. volksbewegingen ter gunste van het Egyptisch verbond, ten einde op die wijze ook den koning hiertoe te dwingen.</div>
<div id="n511">De staatkunde dier ongeloovige partij, welke op Egypte steunde, zal den ondergang van Juda, en wel spoedig en onverwachts, veroorzaken, even als een <hi type="italic">invallende</hi>, d.i. met instorting dreigende, <hi type="italic">scheur</hi> of een gescheurd stuk muur, dat met geweld uitwaarts gebogen is in een hoogen muur, weldra moet instorten.</div>
<div id="n512"><hi type="italic">Zij</hi>, die scheur of dat gescheurd stuk muur, <hi type="italic">zal te gruizel vallen</hi>, en wel, naar den grondtekst, door Gods hand. De volgende vergelijking voorspelt nog duidelijker de geheele vernietiging van het rijk Juda, een gevolg dier goddelooze staatkunde.</div>
<div id="n513"><hi type="italic">Zoo gij terugkeert</hi> van den door u gekozen weg <hi type="italic">en u rustig houdt</hi> in vertrouwen op Jehova, in overgeving aan zijne beschikking. Vgl. VII 4, 9.</div>
<div id="n514">Hebr.: ‘Op rossen zullen wij heenvlieden’, d.i. tot vlugge Egyptische strijdrossen onze toevlucht nemen. De profeet keert dat pochend woord tegen hen: zij zullen vluchten voor de ruiterij der Assyriërs.</div>
<div id="n515">De door Moses bedreigde straf (Deut. XXXII 30; Lev. XXVI 36) zal in vervulling gaan: <hi type="italic">gelijk duizend... voor een enkelen</hi>, zoo zult <hi type="italic">gijlieden</hi>, gansch Juda, <hi type="italic">voor vijf</hi> de vlucht nemen. De vergelijking <hi type="italic">als een scheepsmast</hi>, tot noodsein <hi type="italic">op een bergtop</hi> geplant (Hebr.: ‘een mastboom’), <hi type="italic">als een veldteeken</hi>, tot waarschuwing van anderen op een heuvel opgericht, ziet op de weinige overblijfselen van Juda, of op Jerusalem, dat eenzaam zal overblijven (vgl. I 8) in het midden van het door Sennacherib verwoeste Juda, tot een waarschuwend voorbeeld van Gods straffende gerechtigheid.</div>
<div id="n516">Evenals XXIX 5 herhaalt de profeet onverwachts de belofte van redding. <hi type="italic">Daarom</hi>, wijl de tuchtiging in Gods bedoeling strekt ter bekeering (vgl. I 27), <hi type="italic">wacht de Heer</hi> met vurig verlangen (volgens de kracht van het Hebr. woord) den tijd af, waarop Hij zich over Juda mag ontfermen; hierdoor zal de Heer <hi type="italic">zich verheffen</hi>, want nergens schittert Gods grootheid meer dan in zijne barmhartigheid. Hij is <hi type="italic">een God des gerichts</hi>, d.i. een rechtvaardig God, zoo voor hardnekkigen als voor boetvaardigen. <hi type="italic">Gelukkig</hi> dus <hi type="italic">allen</hi>, die <hi type="italic">op Hem wachten</hi>, d.i. op Hem alleen hun vertrouwen stellen.</div>
<div id="n517"><hi type="italic">Het volk van Sion</hi>, aldus geheeten, omdat Gods belofte aan Sion de reden is, waarom Hij Jerusalem tegen den Assyriër zal beschermen. Hebr.: ‘want een volk zal in Sion wonen, in Jerusalem’.</div>
<div id="n518">Bij de aanstaande belegering zal God het toch niet laten ontbreken aan het noodzakelijke levensonderhoud; vgl. III Reg. XXII 27. Dan zullen uwe profeten, uwe <hi type="italic">leeraars</hi>, zich niet uit gebrek aan willige hoorders schuil houden, maar u troosten en met raad en daad bijstaan. Vgl. XXXVII 2, 6.</div>
<div id="n519"><hi type="italic">Het woord</hi> van den godsgezant, die als een trouwe herder achter zijne schapen gaat en den weg aanwijst.</div>
<div id="n520">Een geheelen omkeer zal die tuchtiging teweegbrengen. Zoozeer zullen zij hunne vroegere afgoderij verafschuwen, dat zij net zilveren en gouden bekleedsel hunner uit hout, steen of onedele metalen gemaakte beelden (vgl. XL 19), alzoo het kostbaarste daarvan, als wettelijk onrein, ja als vuilnis zullen <hi type="italic">wegwerpen.</hi></div>
<div id="n521">De onderhouding van Gods wet zal, overeenkomstig den aard van het Oude Verbond (Lev. XXVI 3, volg.; Deut. XXVIII 1, volg.), met aardschen zegen beloond worden. Dit schildert hier de profeet in bijzonderheden. Wegens den overvloed van granen zal het veevoeder bestaan, niet uit gehakt stroo, maar uit <hi type="italic">mengvoeder</hi>, d.i. uit gerst, spelt, wikke enz., dooreengemengd en met zoutige en zure kruiden <hi type="italic">toebereid</hi> en, als het voedsel der menschen, zorgvuldig gereinigd.</div>
<div id="n522">Aan het slot wordt met nadruk gezegd, dat die tijd van zegening de vrucht zal zijn der voorafgaande tuchtiging, waarbij velen zullen gedood worden en Jerusalem's schansen zullen vallen; vgl. II 12.</div>
<div id="n523">De vermelding dier tijdelijke zegeningen is den profeet eene aanleiding, op te klimmen tot de hoogere, geestelijke zegeningen in het tijdperk van den Messias, dat hier in zijne voleinding wordt geschilderd. In dichterlijke bewoordingen teekent hij den nieuwen hemel en de nieuwe aarde, zie II Petr. III 13. <hi type="italic">Het licht der maan</hi> en <hi type="italic">der zon,</hi> een zinnebeeld der gelukzaligheid, zal in verhoogden glans (als ware het over zeven dagen verdeelde licht te zamen vereenigd) de gansche schepping doen schitteren; want ook de onbezielde natuur zal deelen in de verheerlijking der kinderen Gods (Rom. VIII 21). <hi type="italic">De wonde</hi> enz., d.i. de schade, die de zonde aan den mensch en aan gansch de schepping heeft toegebracht.</div>
<div id="n524">Tegenover het geluk van Gods volk (v. 23-26) staat hier (v. 27, 28) het doemvonnis over Gods vijanden, door de Assyriërs vertegenwoordigd. <hi type="italic">De naam des Heeren,</hi> d.i. God in de openbaring zijner straffende gerechtigheid (vgl. XXVI 8), <hi type="italic">komt</hi> als een <hi type="italic">van verre</hi> naderend onweder. <hi type="italic">Vuur</hi> en <hi type="italic">water</hi> zijn de zinnebeelden der straffen, die van hem uitgaan. <hi type="italic">Zijn adem</hi> is in zijne verdelgende kracht <hi type="italic">als een bergstroom</hi> enz.</div>
<div id="n525">Door <hi type="italic">den toom</hi>, dien God zal vernietigen, verstaan de H. Hiëronymus e.a. de macht van den boozen vijand, welke volken en menschen ten verderve voerde. Hebr.: Hij komt (v. 27) ‘om de volken te wannen in de wan der ijdelheid (waarin hun ijdele, onware, zondige gezindheid als kaf zal worden uitgewand), en een misleidenden toom (legt Hij) in de kaken der volksmenigten’. Die misleidende toom is Gods wrekende gerechtigheid, welke <hi type="italic">de</hi> Hem weerstrevende <hi type="italic">volken</hi> daarheen voert, waar zij, hun doel missend, blindelings hun verderf inloopen. Vgl. XXXVII 29.</div>
<div id="n526">Israël zal zijne verlossing uit de hand van Assur vieren met vreugdeliederen <hi type="italic">als in den nacht</hi>, d.i. in den Paaschnacht bij den uittocht uit Egypte, toen het door God beschutte volk binnen zijne huizen blijde liederen zong, terwijl daarbuiten de wraakengel de Egyptenaren sloeg: vgl. Exod. XII 42. De tweede vergelijking is ontleend aan de vrome bedevaartgangers, die op de hoogtijden (Deut. XVI 16) onder vroolijk gezang tempelwaarts opgaan om ‘de rots van Israël’ (Hebr.), den grondslag van Israël's geluk, te gaan aanbidden. Zoo zal ook thans geschieden.</div>
<div id="n527">God zal als wreker optreden tegen Assur. Hij wordt derhalve geschilderd met de zinnebeelden zijner straffende gerechtigheid (vgl. Sap. XVI 16), welke in de geschiedenis van Israël meermalen de werkelijke uitdrukking van Gods toorn en de werktuigen zijner wraak waren. Zie Gen. XIX; Jos. X 11; Ps. XLVII 8 enz. De <hi type="italic">stem</hi> des Heeren is de donder, de openbaring van Gods heerlijkheid; vgl. Ps. XXVIII 3, volg.</div>
<div id="n528"><hi type="italic">Het neerkomen der roede</hi>, d.i. het wraakgericht over Assur, is door God <hi type="italic">vastgesteld</hi>, onherroepelijk bepaald. Bij iederen slag dier roede zal het gejubel van Jerusalem's burgers <hi type="italic">bij pauken en harpen</hi> de echo zijn. <hi type="italic">Door geduchte strijden</hi>, die Gods grootheid verkondigen; Hebr.: ‘met zwaaienden arm vechtend zal Hij hen bevechten’, d.i. met geweldige slagen de Assyriërs ten onder brengen.</div>
<div id="n529"><hi type="italic">Want</hi>, de profeet verklaart, dat Assur's val is vastgesteld (v. 32), daar God van voorlang <hi type="italic">(sedert gisteren)</hi> voor al zijne vijanden <hi type="italic">een Topheth.</hi> d.i. eene plaats bereid heeft, alwaar zij in het vuur van Gods wraak zullen branden; dat vuur is bereid <hi type="italic">door den</hi> hemelschen <hi type="italic">koning</hi>, door God, Hebr. ‘voor den koning’ van Assur. Topheth in het dal Ben-Hinnom (waarvan <hi type="italic">gehenna</hi>, d.i. hel, is afgeleid), nabij Jerusalem, was eene plaats van vervloeking geworden ten gevolge van Achaz' misdrijf, die aldaar in den gloeienden Moloch kinderen deed verbranden IV Reg. XXIII 10; vgl. Jer. VII 31, 32. Dat Topheth, een treffend zinnebeeld van de plaats der eeuwige vervloeking, is <hi type="italic">diep</hi> en <hi type="italic">breed</hi> en kan dus vele slachtoffers bevatten; <hi type="italic">het blazen</hi> van den vertoornden God, zijne gramschap, is als een <hi type="italic">stroom van zwavel</hi>, <hi type="italic">die het</hi>, d.i. dien brandstapel, fel doet branden.</div>
<div id="n530">De voornaamste krijgsmacht van Egypte bestond in ruiterij en strijdwagens; vgl XXXVI 9; Exod. XIV 9; XV 4; III Reg. X 28; Jer. XLVI 4, 9; Cant. I 8. Ook Juda had zich, in strijd met zijne roeping en met de gesteldheid van zijn bergachtig land, ten tijde van Joatham op die wijze uitgerust (zie II 8, noot 5) en stelde ook thans al zijn vertrouwen op de Egyptische ruiterij en strijdwagens tegenover diezelfde krijgsmacht van Assyrië; zie V 28.</div>
<div id="n531">M a.w. meende die Egyptische partij in Juda wijs te handelen, God, de Alwijze, <hi type="italic">doet</hi>, ondanks hunne vermeende wijsheid, <hi type="italic">het</hi> over hen beschikte <hi type="italic">onheil komen</hi> Zoowel die <hi type="italic">snoodaards</hi>, die afvalligen van Juda, als het <hi type="italic">hulp verleenende</hi> Egypte zal Hij straffen. <hi type="italic">Zijne woorden</hi> van waarschuwing en bedreiging, eene ergernis voor die waanwijzen, neemt Hij niet terug; integendeel, Hij laat ze zijnen profeet (v. 3-5) herhalen.</div>
<div id="n532">Deze woorden zijn gericht tegen hen, die Egypte's strijdmacht voor de ooren van het volk in hooge mate overschatten.</div>
<div id="n533">De vergelijking van den over zijne prooi brullenden leeuw (zie Am. III 4), die, gerust in zijne overmacht, zich niet bekreunt om het vervaarlijk getier der herders, schildert op treffende wijze de macht van God, die om geen machtsvertoon van Assur zijn Jerusalem zal prijsgeven.</div>
<div id="n534">Eene schoone tegenstelling met v. 4. Als een zorgvol om haar bedreigd nest <hi type="italic">fladderende</hi> moedervogel zal de Heer Jerusalem <hi type="italic">beschermend</hi> omgeven (zie XXXVII 35; XXXVIII 6), het sparend <hi type="italic">voorbijgaan</hi> (eene zinspeling op Exod. XII 13, 23) en uit de handen der Assyriërs <hi type="italic">redden.</hi></div>
<div id="n535">Zie II 8, 20; XXX 22. <hi type="italic">Tot zonde</hi>, daar de aanwezigheid dier afgodsbeelden van Juda's zondigheid getuigde en gedurig tot nieuwe zonden verleidde; vgl. Osee VIII 11.</div>
<div id="n536">d.i. Door een geheel ander zwaard, dan waarmede men in den oorlog elkander bestrijdt, door een wonder van Gods almacht; zie XXXVII 36.</div>
<div id="n537"><hi type="italic">Zijne sterkte</hi>, Hebr.: ‘zijne rots’, d.i. Assur's koning. Aan den <hi type="italic">vuuroven</hi> des Heeren in Jerusalem's tempel zal zich de vijand branden. Zie XXIX 1, 2.</div>
<div id="n538">De profeet schildert nogmaals, zie XXX 18-26, den staat van deugd en geluk, die uit de tuchtiging door Assur zal volgen; na de nederlaag van Sennacherib zal het bestuur van <hi type="italic">den koning</hi>, Ezechias, en van zijne <hi type="italic">vorsten</hi>, de rijksgrooten, rechtvaardig en weldadig, en aldus een voorspellende figuur zijn van het Messias-rijk.</div>
<div id="n539">Naar de Vulgaat schilderen de twee eerste beelden de onderdanen, die onder dat rechtvaardig bestuur tegen allerlei onrecht, door <hi type="italic">wind</hi> en <hi type="italic">onweder</hi> voorgesteld, bescherming vinden. Volgens den grondtekst zal ieder der in v. 1 genoemde vorsten voor hunne onderdanen zijn ‘als een bergplaats voor den wind, als een schuilplaats voor onweder’, <hi type="italic">als waterbeken in dorheid</hi>, d.i. in eene dorre streek, <hi type="italic">en als de schaduw</hi> enz.</div>
<div id="n540">De geestelijke gebreken van XXIX 9-12 zullen dan genezen zijn. Het <hi type="italic">hart</hi>, zie XIII noot 8, <hi type="italic">der dwazen</hi>, die Gods woord in den wind sloegen, zal <hi type="italic">wetenschap</hi>, d.i. werkdadige kennis van Gods woord, <hi type="italic">verstaan.</hi> De <hi type="italic">stamelaars</hi> zijn zij, die in overdrachtelijken zin stamelden, waar het gold den wil van God door woord en daad uit te drukken. Vgl. XXXV 5, volg.</div>
<div id="n541">De averechtsche verhouding tusschen achting en deugd, welke in het toenmalige Juda gevonden werd (V 20), zal dan ophouden. Die <hi type="italic">onwijs</hi> was of dwaas, in zedelijken zin, kon toen als een <hi type="italic">vorst</hi> (Hebr.: ‘als een edele,’ d.i. als een aanzienlijk man) geacht worden. Hebr.: ‘noch zal de sluwe schraper een grootmoedige heeten’.</div>
<div id="n542">In het voorbijgaan teekent de profeet de zeden van zijnen tijd v. 6, 7. <hi type="italic">Tot den Heer bedrieglijk spreken</hi> door schijnheiligheid, lastering van God. <hi type="italic">Ledig maken</hi>, d.i. het weinige, dat hij nog heeft, aan zijne nooddruft onttrekken.</div>
<div id="n543">De middelen en kunstgrepen, die ‘de sluwe schraper’ (Hebr.) aanwendt om de <hi type="italic">zachtmoedigen</hi>, Hebr.: ‘de weerloozen’, ten gronde te richten, hoewel dezen hun goed recht verdedigen.</div>
<div id="n544"><hi type="italic">De vorst</hi> zal door zijn goeden invloed <hi type="italic">de bestuurders</hi> binnen de perken van het recht houden. Hebr.: ‘De edele heeft edele gedachten en in wat edel is volhardt hij’, d.i. brengt het met vaste hand ten uitvoer. Zoo zal het gaan na de tuchtiging door Assur.</div>
<div id="n545">De profeet keert terug tot den toenmaligen tijd van rampen en straffen; hij wendt zich inzonderheid tot de weelderige vrouwen van Jerusalem, die veel schuld hadden aan het zedenbederf en aan den trots harer mannen, en zorgeloos en onbekommerd de oogen sloten voor de teekenen van het komende strafgericht. Vgl. III 16-26; Am. IV 1; VI 1.</div>
<div id="n546">d.i. Na een jaar en weinige dagen zal het wraakgericht aanvangen. Zie XXIX 1.</div>
<div id="n547">Van uw prachtgewaad beroofd en <hi type="italic">omgord</hi> met een slavinnen-schort, zult gij als krijgsgevangenen door den vijand worden weggevoerd; vgl. III 24.</div>
<div id="n548">Zie V 6; VII 13-25 XXII 2.</div>
<div id="n549"><hi type="italic">Tastbare duisternis</hi>, een beeld van rampen en ellende, <hi type="italic">over de spelonken</hi>, d.i. over de aan verlaten en duistere spelonken gelijk geworden steden van Juda. Hebr. ‘Ophel en Bachan (waarschijnlijk is dit laatste een toren op Ophel, den naam van een versterkte hoogte aan den zuidoostelijken kant van den tempelberg; zie II Esdr. III 26, 27; II Par. XXVII 3) zijn schuilhoeken (van wilde dieren) geworden <hi type="italic">voor eeuwig</hi>’. d.i. voor onafzienbaren tijd. Zoodanig zal de verwoesting zijn, dat de herstelling door geen menschelijke macht, maar alleen door Gods wonderdaad zal kunnen geschieden (v. 15).</div>
<div id="n550">God zal door zijn weldadigen geest, die gelijk bij Joël II 28 als een vruchtbare regen gedacht is, het landschap van Juda in een vruchtbaar oord herscheppen. Zie verder XXIX noot 16. Deze omkeer zou na den val van Sennacherib vóór Jerusalem gedeeltelijk in vervulling gaan, in zooverre het volk aan Gods roepstem gehoor zou geven; maar het beeld zou eerst volle werkelijkheid worden in en door den Messias.</div>
<div id="n551"><hi type="italic">Recht</hi> of <hi type="italic">gerechtigheid</hi> wordt hier gedacht als de bewoonster van het in een vruchtbaar oord herschapen land.</div>
<div id="n552">Het <hi type="italic">werk</hi>, dat de gerechtigheid voortbrengt, de vrucht harer <hi type="italic">oefening</hi> is <hi type="italic">vrede</hi>, <hi type="italic">rust</hi> en <hi type="italic">veiligheid</hi>, welke vooral de zegeningen van den Messias zijn.</div>
<div id="n553">Een korte herhaling van den inhoud dezer profetie: de vernedering van het trotsche Jerusalem en het wraakgericht over Assur. <hi type="italic">Hagelslag</hi>, zie XXX 30, over Assur, dat evenals X 18, 19, 34 onder het beeld van een <hi type="italic">woud</hi> wordt voorgesteld. De <hi type="italic">stad</hi> is Jerusalem, zie XXIX 1-4.</div>
<div id="n554">Een gelukwensch aan hen, die het wraakgericht zullen overleven. Zij zullen op rijk besproeide velden zaaien en om den overvloed aan gras en klaver hun vee en hunne lastdieren zonder eenige afsluiting kunnen laten grazen; vgl. XXX 23-25.</div>
<div id="n555">Dit <hi type="italic">wee</hi> over Assur sprak Isaias uit (zie v. 7), toen de gezanten, die naar Sennacherib te Lachis (in het zuiden van Juda) met de door hem geëischte schatting waren afgevaardigd (zie XXII noot 1), reeds in Jerusalem waren teruggekeerd en de trouwelooze vorst, ondanks de betaalde schatting, niet ophield de overgave van Jerusalem te vorderen. Zie het verhaal van IV Reg. XVIII 13-17; tusschen de hier aangehaalde verzen 16 en 17 valt deze godspraak. In den grondtekst wordt duidelijker gezegd, dat Assur verwoestte uit louter moedwil, zonder daartoe te zijn uitgedaagd: ‘wee u, verwoester, die zelf niet verwoest werd! En u, trouwelooze, dien niemand trouweloos behandelde’! Maar ook zijne beurt zal komen op den door God bepaalden tijd. Vgl. X 12.</div>
<div id="n556">Eene verzuchting tot God om hulp bij den aanstaanden nood. <hi type="italic">Onze arm</hi>, onze werkdadige helper, <hi type="italic">in den morgen</hi>, Hebr.: ‘elken morgen’, zoo dikwijls nieuwe gevaren ons dreigen.</div>
<div id="n557">De rede, door de vorige bede afgebroken, gaat hier voort en is weder tot de Assyriërs gericht. <hi type="italic">Voor de stem des engels</hi>, des verderfengels, zie XXXVII 36; Hebr. ‘voor den dreunenden galm’, dit ziet op Gods <hi type="italic">verheffing</hi> of nadering ten gerichte onder het gerommel van den donder.</div>
<div id="n558">Evenals men sprinkhanen in kuilen zonder moeite vergaart, zoo zullen de burgers van Jerusalem, na de vernietiging van Sennacherib's leger, buit in overvloed samenrapen. Naar den grondtekst worden Jerusalem's burgers vergeleken met een zwerm sprinkhanen, die op de landerijen aanvallen. Zie v. 23.</div>
<div id="n559"><hi type="italic">Hoog verheven</hi> door dat gericht, waardoor Hij zich als den machtigen God toont. <hi type="italic">Met recht</hi> enz. zie XXXII 16; de vrucht dier verlossing was de bekeering des volks, welke de profeet in v. 6, tot Jerusalem sprekend, in bijzonderheden beschrijft.</div>
<div id="n560">De profeet keert terug tot v. 1. <hi type="italic">Die het zien</hi> (naar het Hebr. volgens velen: ‘hunne leeuwen Gods’ of helden, zie II Reg. XXIII 20), die ooggetuigen waren geweest der in Juda door Sennacherib aangerichte verwoesting, <hi type="italic">de boden</hi>, die, om <hi type="italic">vrede</hi> te bekomen, aan den Assyriër de geëischte schatting hadden gebracht, <hi type="italic">schreien</hi> bij hun terugkeer om zijne trouweloosheid (zie noot 1) en de verwoesting des lands.</div>
<div id="n561">Geheel het land, van het noorden <hi type="italic">(de Libanon)</hi> tot het westen (de vlakte van <hi type="italic">Saron</hi> en de berg <hi type="italic">Karmel</hi>), was het leger van Sennacherib verwoestend doorgetrokken; ook in het Overjordaansche hadden zijne troepen <hi type="italic">Basan uitgeschud</hi> of leeggeplunderd.</div>
<div id="n562"><hi type="italic">Nu</hi> de nood ten hoogste is gestegen en Juda zijne hulpeloosheid ten volle kent.</div>
<div id="n563">Een zegevierende uitroep tegen Assur. <hi type="italic">Zwanger van gloed</hi>, d.i. van toorn en wraaklust om Juda te verteren; maar ijdel zijn al uwe plannen en tot uw eigen verderf: <hi type="italic">stoppelen zult gij baren</hi>, voedsel voor het vuur, dat, door <hi type="italic">uw eigen adem</hi> aangeblazen, u zal verslinden. Dit wordt in het volgende vers nog duidelijker geschilderd, waar <hi type="italic">de volken</hi> de verschillende volksstammen van het groote Assyrische rijk beteekenen.</div>
<div id="n564">De zin van het Hebr. is: De volken zullen als ongebluschte kalk branden, als afgekapte doornen vuur vatten.</div>
<div id="n565"><hi type="italic">Die verre zijt</hi>, zie de vervulling II Par. XXXII 22, 23; <hi type="italic">die nabij zijt</hi>, in Juda, zoowel de zondaars (v. 14), als de rechtvaardigen (v. 15 en volg.).</div>
<div id="n566">Het wraakgericht over Assur zal de zondaren in Jerusalem vervullen met heilige vreeze voor Gods oordeelen. Verschrikt vragen zij zich af: <hi type="italic">Wie</hi> ‘van ons’ (Hebr.) <hi type="italic">zal</hi> enz. Immers God is ook voor zijn zondig volk ‘een verslindend vuur’ (Deut. IV 24); vgl. XXXI 9. Het antwoord op de vraag volgt in v. 15. Zie Ps. XXIII 3, volg.</div>
<div id="n567">De profeet beschrijft den rechtvaardige (vgl. Ps. XIV) en stelt hem tegenover de grooten van Jerusalem, die destijds zich aan al de hier genoemde ongerechtigheden schuldig maakten. <hi type="italic">Gerechtigheid</hi>, het meervoud der Vulgaat <hi type="italic">(in justitiis)</hi> ziet op de vele eischen door de gerechtigheid gesteld; <hi type="italic">van bloedvergieten hooren</hi> is luisteren naar hen, die door woord of voorbeeld tot doodslag of gewelddadigheden aanzetten.</div>
<div id="n568">Het loon der deugd is veiligheid onder Gods hoede, hier, op de wijze der Psalmen (zie Ps. XVII noot 3), als een <hi type="italic">wonen</hi> op ontoegankelijke <hi type="italic">hoogten</hi>, in op steile rotsen gebouwde <hi type="italic">burchten</hi> geschilderd; daar is men veilig tegen alle aanslagen. De belofte van Gods zegeningen wordt uitgedrukt door de woorden <hi type="italic">brood</hi> enz. met het oog op de aanstaande belegering.</div>
<div id="n569"><hi type="italic">Den</hi> thans in treurgewaad gehulden <hi type="italic">koning</hi> (XXXVII 1) zullen <hi type="italic">zijne oogen</hi>, de oogen van den rechtvaardige, <hi type="italic">in zijn</hi> koninklijken <hi type="italic">luister</hi> aanschouwen, en het thans door de vijanden benauwde en ingesloten land in <hi type="italic">wijden omvang</hi> overal veilig zien.</div>
<div id="n570">Het doorgestane leed zullen zij na hunne verlossing met blijdschap herdenken. <hi type="italic">De geletterde,</hi> de waanwijze (zie XXXI noot 2), die in zijne wijsheid den raad gaf om Egypte's hulp in te roepen, zal beschaamd zich verbergen, vgl. XXIX 14; <hi type="italic">die de woorden der wet woog</hi>, de valsche leeraar der wet, die voorgaf ieder woord zorgvuldig te wegen, <hi type="italic">de leeraar der kleinen,</hi> der kleinmoedigen - zij allen zijn dan ondanks hunne wijsheid te schande geworden; vgl. XXIX 10. Volgens sommigen wordt I Cor. I 20 hierop gezinspeeld. In den grondtekst zien deze woorden op de Assyriërs, wier aftocht men nauwelijks kan gelooven: ‘Waar is de sopheer’, de schrijver, waarschijnlijk de invorderaar der schatting, ‘waar de sjokeel’, de weger, die het te betalen goud en zilver afwoog en keurde, ‘waar hij, die de torens telde’, te weten de vestingwerken van Jerusalem, welke de genade van den overwinnaar in het land nog dulden zou?</div>
<div id="n571">Zie XXVIII 11. <hi type="italic">Diep</hi> om de uitspraak of de onverstaanbaarheid van het Assyrisch. <hi type="italic">De radheid</hi>, Hebr.: ‘het stamelen’; zie XXVIII noot 8. <hi type="italic">Waarin,</hi> in welke taal, voor het Hebreeuwsche volk onverstaanbaar, <hi type="italic">geen wijsheid</hi> scheen te zijn.</div>
<div id="n572">Het woord is gericht tot de van v. 15 af toegesproken getuigen der toekomstige heerlijkheid van Jerusalem. De stad wordt hier geprezen als de immer blijvende zetel van den waren godsdienst volgens Gods eeuwige beloften. Zij heet naar het Hebr.: ‘de stad onzer samenkomst’, waarin het volk op de hoogtijden bijeenkomt, eene zinspeling op den ‘ohel moʽeed’ (zie Exod. XXVII noot 18), <hi type="italic">de tent der samenkomst</hi>, den naam van den Mosaïschen tabernakel. Hierop ziet ook de volgende beschrijving <hi type="italic">eene tent</hi> enz., welke de onvergankelijkheid van Sion schildert, niet van het stoffelijke Sion, dat (zie Mich. III 12) zal verwoest worden, maar van het geestelijke, de Kerk van Christus.</div>
<div id="n573">De Heer zal zijne volle heerlijkheid alleen in Sion openbaren, door die heilige plaats op bijzondere en zichtbare wijze te beschermen; hierdoor zal Jerusalem worden, evenals Ninive en Babylon, als een door stroomen en breede rivieren beschermde stad, op welker stroomen echter geen vijandelijk schip het wagen durft te kruisen. Het is een zinnebeeldige schildering van Gods bescherming, want in werkelijkheid zou dat rondom het aardsche Jerusalem nimmer kunnen verwezenlijkt worden om zijne geographische ligging.</div>
<div id="n574">Aan het slot herhaalt de profeet het in dit hoofdstuk voorspelde: Jerusalem's vernedering en Assur's plotselingen val. Het thans moedelooze en machtelooze Jerusalem wordt, met zinspeling op de statige galei van v. 21, vergeleken met een slecht opgetuigd schip, dat slappe touwen en een waggelenden mast heeft. Maar wanneer de nood het hoogst is gestegen, <hi type="italic">alsdan</hi> zal plotselijk Assur verdwijnen en diens rijke buit zonder gevaar kunnen geplunderd worden, zoodat ook <hi type="italic">lammen</hi> enz. <hi type="italic">Geen nabuur</hi>, Hebr. ‘burger’; de zin is: Jerusalem's burgerij zal van hare kwalen en ellende genezen zijn, want de oorzaak daarvan, <hi type="italic">de ongerechtigheid</hi>, zal worden weggenomen; de tuchtiging immers zal de zondaars deels wegvagen, deels verbeteren.</div>
<div id="n575">Evenals de gerichten over de heidensche volken (XXIV-XXVII) zoo ook eindigen de profetieën betreffende Sion (XXVIII-XXXII) met het gericht over de van God afvallige wereld (XXXIV) en de verlossing van het Sionsvolk (XXXV). Beide tafereelen waren tot waarschuwing van Juda, maar moeten ook ons allen bezielen met vreeze voor Gods oordeelen en met vertrouwen op zijne barmhartigheid. - <hi type="italic">Al zijn voortbrengsel</hi> (Septuagint: ‘al het volk dat daarop is’) is even algemeen als <hi type="italic">hare volheid</hi> en omvat menschen, dieren en planten. Want de gansche bezielde en onbezielde schepping heeft belang bij het volgende wereldgericht.</div>
<div id="n576">Eene dichterlijke hyperbole, die de strengheid van Gods wraakgerichten aanschouwelijk teekent. Vgl. Joël II 20.</div>
<div id="n577">Zie Matth. XXIV 29 en II Petr. III 10. De almachtige God, die bij de schepping het uitspansel als een boekrol ontrolde, zal aan het einde der dagen <hi type="italic">de hemelen</hi> weder <hi type="italic">samenrollen</hi>, en <hi type="italic">hun heer</hi>, d.i. zon, maan en sterren, als de bladeren aan de boomen, doen afvallen. Wat eene forsche schildering van Gods almacht in zijn wraakgericht! Vgl. Apoc. VI 13, 14.</div>
<div id="n578">Het <hi type="italic">zwaard</hi> Gods, het zinnebeeld zijner straffende gerechtigheid, <hi type="italic">werd dronken</hi> van het bloed der vijanden (vgl. Deut. XXXII 42) <hi type="italic">in den hemel</hi>, reeds eer het op aarde dat bloed gedronken heeft; m.a.w. Gods gerechtigheid, door de zonden uitgedaagd, heeft het wraakgericht over zijne vijanden besloten en dat besluit des Heeren is even gewis alsof het reeds volvoerd ware. Het <hi type="italic">vaart neder op Idumea</hi>, het land der vijanden van Gods volk (zie Am. I noot 24), <hi type="italic">het volk mijner slachting</hi>, Hebr.: ‘van mijn ban’. Edom is ook hier de verpersoonlijking van alle God weerstrevende macht; zie LXIII 1; Abd. v. 15.</div>
<div id="n579">De Edomieten worden hier voorgesteld als offerdieren, met welker bloed en vet God een offermaaltijd viert. <hi type="italic">Bosra</hi> was destijds de hoofdstad van Edom; zie Am. I noot 26.</div>
<div id="n580"><hi type="italic">Met hen</hi>, d.i. met de in v. 6 genoemde lammeren enz. <hi type="italic">Eenhoorns</hi>, het Hebr. vertaalt men veelal: ‘buffels’, en verder: ‘varren met de sterken’, d.i. met de sterke stieren; vgl. Jer. VIII 16. Tegenover de drie namen van klein vee (v. 6) beteekenen hier de drie namen van groot rundvee de Edomietische grooten.</div>
<div id="n581">God zal Sion's vijanden slaan om aan zijn volk recht te verschaffen en voor het geleden onrecht voldoening te geven.</div>
<div id="n582">Het wraakgericht over Edom zal herinneren aan dat over het nabijgelegen Sodoma en Gomorrha. Vgl. Gen. XIX 24.</div>
<div id="n583">Vier telkens sterkere uitdrukkingen om het immerdurende van Gods vervloeking over Edom te beteekenen</div>
<div id="n584">Vgl. XIII 20-22; XIV 23; Soph. II 14. Het Hebr. ‘jansôf’, hier en Lev. XI 17, Deut. XIV 16 door Vulgaat en Septuag. met <hi type="italic">ibis</hi>, een watervogel, <hi type="italic">reiger</hi>, vertaald, is volgens de Chald. paraph. en de meeste nieuweren een soort van uil. <hi type="italic">Meetsnoer</hi> en <hi type="italic">paslood</hi>, werktuigen ter opbouwing, zullen door God gebezigd worden <hi type="italic">ter vernietiging</hi> en <hi type="italic">ter verwoesting;</hi> want deze zal geschieden naar maat en regel van strenge rechtvaardigheid. Vgl. XXVIII 17.</div>
<div id="n585">Edom's ondergang is ook daarom onherstelbaar, omdat zijne <hi type="italic">edelen</hi> en <hi type="italic">vorsten</hi> zullen vernietigd zijn; in den nood zal men vergeefs roepen <hi type="italic">om eenen koning.</hi> Hebr.: ‘zijne edelen - aldaar zullen zij geen koning meer uitroepen’; vgl. Gen. XXXVI noot 11.</div>
<div id="n586">Zie over de uiteenloopende vertaling en de beteekenis der Hebr. namen van dieren XIII noot 15. <hi type="italic">Duivelen en onocentauren</hi> is overgenomen uit de Septuagint. Voor <hi type="italic">lamia</hi> heeft de grondtekst <hi type="italic">lilith</hi>, volgens de fabels der rabbijnen een vrouwelijk nachtspook, dat het vooral op kinderen gemunt heeft.</div>
<div id="n587">Hebr.: ‘Daar nestelt de pijlslang en legt eieren en broedt ze uit en koestert (haar broed) in de schaduw’ van haar hol.</div>
<div id="n588">Het woord is gericht tot hen, die den ondergang van Edom zouden beleven, opdat zij wat <hi type="italic">in het boek des Heeren</hi>, d.i. in Isaias' profetie, is opgeteekend, met de werkelijkheid vergelijken en zich zóó overtuigen zouden, dat <hi type="italic">niet één</hi> dier voorspelde monsters ontbreekt. <hi type="italic">Want</hi> wat de profeet voorspeld heeft, volbrengt God zelf; Hij zal die monsters <hi type="italic">bijeenbrengen</hi> en aan hen, als aan een nieuwe volksplanting, het land van Edom <hi type="italic">door het lot</hi> en <hi type="italic">naar het meetsnoer</hi> (op de bij landverdeeling gebruikelijke wijze; vgl. Num. XXVI 55; Jos. XVIII), <hi type="italic">toebedeelen</hi> tot hun eigendom. Nimmer zal Edom hersteld worden, maar immer en eeuwig eene woestenij blijven, zie Mal. I 4.</div>
<div id="n589">In tegenstelling met de straffen der goddeloozen (XXXIV) schildert hier Isaias het geluk van Gods dienaren reeds in dit leven, maar vooral in de zalige eeuwigheid. Gelijk daar het vruchtbare land van Edom veranderd werd in een woestijn, zoo zal thans <hi type="italic">het woeste land</hi> in een heerlijken bloemtuin worden omgeschapen en alles, wat Palestina heerlijks heeft, in zich vereenigen: <hi type="italic">de heerlijkheid van den</hi> met trotsche ceders en welriekende heesters begroeiden <hi type="italic">Libanon</hi>, de <hi type="italic">pracht van den</hi> vruchtbaren <hi type="italic">Karmel</hi> en van het welige landschap <hi type="italic">Saron</hi> (zie XXXIII 9; XXIX 17). <hi type="italic">Zij</hi>, die in bloeiende en vruchtbare velden herschapen woestijnen, zullen in die schoonheid en vruchtbaarheid eene afstraling <hi type="italic">zien</hi> van Gods <hi type="italic">heerlijkheid</hi> en <hi type="italic">luister.</hi> Deze zinnebeeldige voorstelling der zaligheid van Gods dienaren zal in zekere mate ook werkelijkheid worden, want de onbezielde schepping zal deelen in de verheerlijking der kinderen Gods.</div>
<div id="n590">Laat u door de rampen niet ontmoedigen, maar schept moed uit de beschouwing der toekomende heerlijkheid en vreugde.</div>
<div id="n591">Hebr.: ‘zal komen met wraak en vergelding Gods’, d.i. met vergeldende wraak over zijne vijanden.</div>
<div id="n592">De zegeningen der verlossing worden geschilderd als eene volmaakte genezing der geestelijke gebreken, waarvan XXIX 9, volg. sprake was; zie XXXII 3, 4. Dit werd eerst ten volle bewaarheid, toen in Christus ‘God zelf kwam om ons te verlossen’ (v. 4) en door zijne leer en zijne wonderen de ziekten der ziel en des lichaams genas; vgl. Matth. XI 5. <hi type="italic">Want.... wateren</hi> enz., eene zinspeling op Exod. XVII 6; die wateren, zie XII 3, zijn als de bron der in v. 1, 2 geschilderde vruchtbaarheid.</div>
<div id="n593"><hi type="italic">Dat dor was,</hi> d.i. de dorre woestijn; het Hebr.: ‘de Sjarab’ beteekent ook dat niet zeldzame verschijnsel, hetwelk in de woestijn vele reizigers bedriegt, wanneer ten gevolge van eene bijzondere wijze van straalbreking de vlakte in de verte op een waterplas gelijkt. Die schijn zal werkelijkheid, de sjarab een werkelijke waterplas worden. <hi type="italic">Draken</hi>, Hebr.: ‘tannim’, zie XIII noot 15.</div>
<div id="n594">De Heer zal door de woeste streken, welke het in de ballingschap verstrooide volk van zijn vaderland scheiden, <hi type="italic">een baan en een weg</hi> bereiden, langs welke de door het gericht gelouterden en geheiligden veilig kunnen wederkeeren naar Sion. Deze weg echter is slechts een zinnelijke voorstelling van den <hi type="italic">heiligen weg</hi>, dien de door den Heer <hi type="italic">verlosten en vrijgekochten</hi> veilig zullen bewandelen om te komen naar <hi type="italic">Sion</hi>, de woonplaats van onverstoorbare <hi type="italic">vreugde.</hi> Bedoeld is de weg van Gods geboden, door den Verlosser duidelijk en veilig en gemakkelijk gemaakt, daar Hij zelf ‘de weg en de waarheid is’, die voert tot het eeuwige ‘leven’ Joan XIV 6.</div>
<div id="n595">De profeet verhaalt hier de gebeurtenissen, welke in zijn eerste boek, vooral van hoofdstuk XXVIII af, voorspeld zijn: de tuchtiging van zijn volk door de Assyriërs en dezer plotselinge nederlaag voor Jerusalem. Over de aanleiding tot dien krijgstocht van Sennacherib is gesproken in de Inleiding bl. 17 aan het einde, over de gevolgen daarvan voor Juda en inzonderheid voor Jerusalem XXII noot 1 en XXXIII noot 1. Zie voor dit en het volgende hoofdstuk de aanteekeningen op IV Reg. XVIII 13 - XIX 37, waar dit verhaal ongeveer in dezelfde woorden, met enkele bijzonderheden verrijkt, voorkomt. <hi type="italic">In het veertiende jaar</hi> moet waarschijnlijk staan aan het begin van hoofdstuk XXXVIII.</div>
<div id="n596"><hi type="italic">Rabsaces</hi> is de ambtsnaam van een krijgsoverste; het verhaal van IV Reg. noemt nog anderen.</div>
<div id="n597">Vgl. VII 3. Opmerkelijk is het, dat juist ter plaatse, waar Achaz, steunend op de hulp der Assyriërs, de reddende hand van Jehova ongeloovig had afgewezen, het legerhoofd der Assyriërs tegen Jerusalem stelling nam en iconing en volk beschimpte.</div>
<div id="n598">Duidelijker is hier IV Reg. XVIII 20.</div>
<div id="n599">Volgens IV Reg. XVIII 24: ‘En hoe kunt gij weerstand bieden aan een enkelen landvoogd uit de geringste dienaren mijns heeren? Of stelt gij uw vertrouwen op Egypte om wagens en ruiters’?</div>
<div id="n600">Zie VII noot 17. Vgl. IV Reg. XVIII 27.</div>
<div id="n601">De Hebr. zegswijze <hi type="italic">facere benedictionem</hi> beteekent vriendschap of vrede sluiten, wat onder wederkeerige heilwenschen geschiedde.</div>
<div id="n602">In IV Reg. XVIII 32 wordt er bijgevoegd: ‘een land van olijven en olie en honig, en leven zult gij en niet sterven’.</div>
<div id="n603">Zie X 8-11.</div>
<div id="n604"><hi type="italic">Zij</hi>, de goden van Samaria.</div>
<div id="n605">Zie de aanteekeningen op IV Reg. XIX.</div>
<div id="n606">Wat Isaias voorspeld had VII 17; VIII 8, 21, volg.; XXVIII 18; XXIX 10, volg.; XXXII 9, volg., was in vervulling gegaan. Zij waren als eene, die ondanks de barensweeën niet baren kan; van rampen overstelpt, zagen zij geen uitkomst.</div>
<div id="n607">Duidelijker in IV Reg. XIX 17: ‘volken verwoest en aller landen’.</div>
<div id="n608">IV Reg. XIX 20: ‘hetgeen gij tot Mij, aangaande Sennacherib, ..... gebeden hebt, dat heb Ik gehoord’.</div>
<div id="n609">Zie XIX noot 6.</div>
<div id="n610">Het antwoord des Heeren op Assur's pochen (v. 26-29) is zakelijk ongeveer hetzelfde als in X 15, volg. Duidelijker is vers 26 in IV Reg. XIX 25.</div>
<div id="n611">d.i. Machteloos geworden.</div>
<div id="n612">Hier richt de profeet het woord tot Ezechias. Volgens IV Reg. XIX 29: ‘Eet dit jaar wat gij vinden zult; in het volgende jaar wat vanzelf opschiet’.</div>
<div id="n613">In IV Reg. XIX 31: ‘wat gered wordt’.</div>
<div id="n614">Volgens IV Reg. XIX 37 ‘der Armeniërs’.</div>
<div id="n615">Hetgeen in dit en in het volgende hoofdstuk verhaald wordt, gebeurde vóór den inval en de nederlaag der Assyriërs, waarvan de twee vorige hoofdstukken spreken. Het wordt hier buiten de volgorde der feiten medegedeeld als de historische inleiding tot het Tweede Boek. Zie de Inleiding bl. 17 en 19. <hi type="italic">In die dagen</hi> is derhalve eene vage tijdsbepaling; bedoeld is ‘het veertiende jaar’ van XXXVI 1, omstreeks 713 v.Chr.</div>
<div id="n616">Uitvoeriger IV Reg. XX 4.</div>
<div id="n617">Vooraf ging de belofte van genezing ‘binnen drie dagen’ IV Reg. XX 5.</div>
<div id="n618">‘om mijnentwille en om wille van David, mijnen dienstknecht’ IV Reg. XX 6. - Daarop geschiedde, wat hier beneden v. 21, 22 verhaald wordt. Aldus is het zinverband volgens IV Reg. XX 7, 8.</div>
<div id="n619">Volgens het verhaal van IV Reg. XX 9 liet de profeet aan den koning de keuze om de schaduw tien graden te doen klimmen of te doen terugkeeren. Ezechias koos het laatste, wat op het gebed van den profeet dan ook geschiedde. In plaats van <hi type="italic">de zon keerde terug</hi> heeft IV Reg. XX 11: (de Heer) ‘deed <hi type="italic">de schaduw</hi> terugkeeren’; de zon beteekent dus hier de schaduw van de zon, in zooverre zij zich op den zonnewijzer afteekende.</div>
<div id="n620">Dit <hi type="italic">schrift</hi> of geschreven lied (Septuagint ‘gebed’) van Ezechias, door Isaias opgenomen, schildert eerst de smart en den angst van den lijder en vervolgens zijne dankbaarheid voor de genezing.</div>
<div id="n621">Toen de profeet de tijding bracht van mijn aanstaanden dood (zie v. 1).</div>
<div id="n622">Het <hi type="italic">doodenrijk,</hi> vgl. Gen. XXXVII noot 16, wordt hier gedacht als eene met poorten gesloten vesting waaruit niemand ontkomen kan. Vgl. Ps. CVI 18.</div>
<div id="n623"><hi type="italic">Het overschot</hi> enz., d.i. de jaren, die ik, aangezien mijn jeugdige leeftijd, nog hoopte te leven.</div>
<div id="n624"><hi type="italic">God niet zien in het land der levenden</hi> beteekent: Gods weldaden, die Hij in dit leven bewijst, niet meer genieten. <hi type="italic">Niet langer een mensch aanschouwen,</hi> d.i. beroofd worden van het genoegen der menschelijke samenleving; <hi type="italic">noch een bewoner der rust</hi>, d.i. niet meer behooren tot de vrede en rust genietende aardbewoners; Hebr.: (omdat ik zal zijn) ‘bij de bewoners van het doodenrijk’.</div>
<div id="n625">Anderen vertalen het Hebr.: ‘mijne woning wordt weggebroken en weggevoerd van mij’ <hi type="italic">als eene herderstent</hi>, die voor een enkelen nacht werd opgeslagen.</div>
<div id="n626">Zijn levensdraad zal plotseling door den wever worden afgesneden. En het woord tot God richtend, klaagt hij: <hi type="italic">van den morgen tot den avond</hi>, d.i. in den loop van dezen dag, eer nog de avond begint, <hi type="italic">zult Gij</hi> aan mijn leven <hi type="italic">een einde maken;</hi> vgl. Job VI 9; VII 6. Het Hebr. wordt door de nieuweren aldus begrepen: ‘ik vouwde mijn leven samen als de wever (die het voltooide weefsel samenvouwt), daar hij (de wever) van den ketting (des weefgetouws) mij afsnijdt’.</div>
<div id="n627">Vergeefs hoopte ik, dat wellicht de morgen verlichting zou brengen (vgl. Job VII 4); maar nieuwe smart overviel mij zoo geweldig, alsof <hi type="italic">een leeuw mijne beenderen verbrijzelde.</hi></div>
<div id="n628"><hi type="italic">Wees borg voor mij:</hi> zijn leven wordt bedreigd door den dood, die als een schuldeischer tegen hem optreedt en uit wiens macht God alleen redden kan. <hi type="italic">Respondere</hi> staat voor <hi type="italic">spondere</hi>, wat enkele handschriften te lezen geven.</div>
<div id="n629">Zijne laatste bede neemt hij als het ware terug, bedenkend, dat God zelf hem die ziekte heeft overgezonden. God toch zal hem antwoorden, dat Hij, als de Heer van leven en dood, aldus met hem om wijze redenen handelt. Daarom aanvaardt Ezechias zijn lijden in den geest van boetvaardigheid, opdat dit lijden zelf zijn gebed zij om genade en ontferming.</div>
<div id="n630"><hi type="italic">Si</hi>, dat niet in alle handschriften staat, is evenals Matth. XII 10; Luc. XXII 49 enz. een vraagwoord. De zin is: Hebt Gij, o God, zulk een leven van smarten voor den mensch bestemd? Ootmoedig erkent hij de tuchtiging te hebben verdiend en hoopt hij nog leven en gezondheid van God te bekomen.</div>
<div id="n631">Te midden van een bloeiende gezondheid overvielen mij de bitterste smarten. Volgens de Vulgaat begint nu met het tegenstellende <hi type="italic">tu autem</hi> het dankgebed voor de genezing, doch, naar de opvatting van velen, in het Hebr. reeds in v. 15: ‘Wat zal ik zeggen (hoe mijnen dank betuigen)? Hij heeft tot mij gesproken (door Isaias, zie v. 5). Hij zelf heeft het volbracht. In ootmoed wil ik wandelen al mijne jaren om de bitterheid mijner ziel (d.i. om de heilzame tuchtiging). O, Heer, op grond daarvan leeft men weder op en daarin is geheel en al het leven van mijn geest (m.a.w. dat genadige woord van God, zie v. 5, schenkt nieuwen levenslust); Gij wilt mij gezond maken; ja, Gij laat mij leven. Zie, tot vrede (tot heil) overkwam mij de bitterste bitterheid’, d.i. die bittere lijdenssmart.</div>
<div id="n632">De koning erkent, dat zijne genezing eene onverdiende genade is van Gods barmhartigheid. Niet krachtiger kon de volmaakte kwijtschelding der schuld en der straf worden uitgedrukt.</div>
<div id="n633">De dooden kunnen God niet loven op de wijze der levenden; vgl. Ps. VI 6, noot 6; Joan. IX 4. Evenmin <hi type="italic">verbeiden</hi> zij Gods <hi type="italic">trouw</hi> in het vervullen der beloften, welke slechts op levenden betrekking hebben.</div>
<div id="n634">Gezondheid en krachten.</div>
<div id="n635">Zie noot 4. Reeds in de Septuagint staan deze verzen buiten hun zinverband.</div>
<div id="n636">Zie de aanteekeningen op IV Reg. XX 12-19.</div>
<div id="n637">Ezechias had dus <hi type="italic">het zilver</hi> zijner schatkamers nog niet besteed voor de zware oorlogsschatting aan de Assyriërs (vgl. IV Reg. XVIII 15, volg.); het hier verhaalde geschiedde ruim tien jaren te voren. Het volgende <hi type="italic">geen woord</hi>, een bekend Hebraïsme, beteekent ‘geen enkele zaak’, zie v. 4.</div>
<div id="n638">Zie het aangeteekende op Mich. IV 10; gelijk deze verkondigt ook Isaias, wat hij slechts door goddelijke openbaring kon weten. Want daar Assyrië toen nog oppermachtig was en over Babylonië heerschte, kon volgens menschelijke berekening destijds wel eene Assyrische, geenszins eene Babylonische ballingschap vermoed worden. Zie XIII noot 1.</div>
<div id="n639">Hebr. en Septuag.: ‘Troost mijn volk’, gij profeten, met de belofte der verlossing. Dit doet hier Isaias in het <hi type="italic">tweede deel</hi>, het Boek der vertroostingen (Eccli. XLVIII 27), waarin hij de verlossing uit de ballingschap, vooral de geestelijke verlossing door den Messias voorspelt. Hierdoor zal de innige verhouding tusschen God en zijn volk (<hi type="italic">mijn</hi> volk, <hi type="italic">uw</hi> God) worden hersteld en de door Osee (I 10; II 1, 24) beloofde tijd van genade aanbreken.</div>
<div id="n640"><hi type="italic">Spreekt tot het hart</hi>, d.i. vertroost en bemoedigt, zie Osee II 14; <hi type="italic">roept toe</hi>, d.i. verkondigt luide en openlijk. <hi type="italic">Jerusalem</hi> wordt hier beschouwd, gelijk I 1, in zijne letterlijke en typische beteekenis. <hi type="italic">Dat voleindigd</hi> enz., drie troostredenen, welke, na de voorafspraak in v. 3-11, in de volgende driemaal negen hoofdstukken ontwikkeld worden. <hi type="italic">Kwaad</hi>, <hi type="italic">malitia</hi> in dezelfde beteekenis als Joël II 13 (vgl. Matth. VI 34), d.i. de druk der ballingschap; misschien is het een oude schrijffout voor <hi type="italic">militia,</hi> ‘zijn krijgsdienst’ (Hebr.), d.i. de bezwaarlijke tijd van verdrukking, vgl. Job. VII 1. <hi type="italic">Vergeven</hi>, Hebr. ‘uitgeboet’ of ‘verzoend’ door genoegdoening. <hi type="italic">Het dubbele</hi>, d.i. een dubbele maat van zegeningen, <hi type="italic">voor</hi>, Hebr.: ‘in’ of bij, d.i. ondanks, <hi type="italic">al hare zonden;</hi> vgl. Rom. V 20. Volgens anderen tweemaal meer dan zij om hare zonden verdiend had, overeenkomstig Jer. XVI 18 (Hebr.); zoo spreekt Gods liefde, voor welke de gerechte straf als bovenmatig wordt voorgesteld. Vgl. LXI 7.</div>
<div id="n641">Luisterend spreekt de profeet: <hi type="italic">De stem eens roependen</hi>, d.i. ik hoor eene stem roepen, <hi type="italic">in de woestijn</hi> (wat wellicht beter bij het volgende gevoegd wordt), ter plaatse waar de weg moet bereid worden. Reizende vorsten in het Oosten werden voorafgegaan door herauten, die het volk opriepen om den weg te bereiden in de ongebaande streken. Hier evenals Ps. LXVII 5 is Jehova die koning; zelf zal Hij aan het hoofd van zijn volk, gelijk bij diens eersten tocht uit Egypte door de woestijn van Arabië (Ps. LXVII 8), uit de Babylonische ballingschap terugkeeren. Die ongebaande <hi type="italic">woestijn</hi> is een beeld van den zedelijken toestand des volks, dat vermaand wordt om zich door vernedering en vertrouwen (v. 4) voor te bereiden tot de verlossing, vooral tot de komst van den menschgeworden God. <hi type="italic">Door de stem eens roependen</hi>, in dezen laatsten zin, is inzonderheid de H. Joannes, de Voorlooper van Christus, bedoeld. Zie de in den tekst aangehaalde plaatsen.</div>
<div id="n642"><hi type="italic">Zich openbaren</hi> in de verlossing van zijn volk op meer luisterrijke wijze dan bij de verlossing uit Egypte in de wolkzuil (Exod. XIII 21, 22, noot 14), zoodat niet meer Israël alleen, maar <hi type="italic">alle vleesch</hi>, d.i. ieder mensch, de heerlijkheid Gods, zich openbarend in het menschgeworden Woord, <hi type="italic">aanschouwen</hi> en de vruchten daarvan genieten zal. De bevestigende uitspraak <hi type="italic">want de mond</hi> enz. is aan Isaias eigen, zie I 20; XXI 17 enz.</div>
<div id="n643">De profeet hoort wederom <hi type="italic">eene stem,</hi> die hem opwekt te <hi type="italic">roepen</hi>, d.i. luide te verkondigen, dat alle menschelijke heerlijkheid ijdel en vergankelijk is, dat daarentegen Gods <hi type="italic">woord</hi> omtrent de openbaring zijner heerlijkheid (v. 5) waar en onvergankelijk is in eeuwigheid. <hi type="italic">Het volk</hi> in v. 7 is zinverwant met <hi type="italic">alle vleesch</hi> in v. 6 en beteekent het gansche menschengeslacht; zie XLII 5.</div>
<div id="n644">Die <hi type="italic">vreugdebode</hi> is Isaias, die tevens al de overige profeten vertegenwoordigt. Volgens anderen is de genitief <hi type="italic">van Sion</hi>, <hi type="italic">van Jerusalem</hi> bijstellend, zoodat Sion of Jerusalem zelf de heraut is dier blijde boodschap. <hi type="italic">Op een hoogen berg</hi>, van waar hij den Heer ter verlossing ziet aankomen, zoodat hij met luide stem, zonder <hi type="italic">vrees</hi> voor teleurstelling, diens zekere komst mag aankondigen.</div>
<div id="n645"><hi type="italic">Met kracht</hi>, als een machtige Verlosser. <hi type="italic">Zijn arm</hi> enz., zijne tot verlossing van zijn volk werkdadige almacht; zie Ps. XCVII 1. <hi type="italic">Zijn loon</hi>, d.i. het loon voor zijn werk, is hetzelfde als <hi type="italic">zijn werk</hi>, te weten de vrucht zijner machtige daden, de verlosten, die Hij met zich voert en vóór zich uit laat trekken, gelijk een herder zijne kudde; zie v. 11 en LXII 11, volg.</div>
<div id="n646">Eene treffende schildering van den goeden Herder (Joan X 11), wiens <hi type="italic">heerschappij</hi> (v. 10) vol liefde en vaderlijke zorg is. <hi type="italic">In zijnen arm</hi>, vgl. Luc. XV 4, volg. <hi type="italic">De zoogenden</hi> enz., eene zinspeling op Gen. XXXIII 13.</div>
<div id="n647">De eerste troostrede (v. 12-31) begint met een schildering van Gods almacht en wijsheid, welke inzonderheid in het werk der verlossing, de openbaring zijner heerlijkheid (v. 5), zal uitschitteren.</div>
<div id="n648">Antwoord: Geen sterveling, dat kan God alleen. De tweede vraag luidt in het Hebr.: ‘Wie omvatte in een drieling (Hebr. sjalisj, waarschijnlijk het derde eener epha, zie V noot 10) het stof der aarde?’</div>
<div id="n649">Hebr.: ‘bestuurd’, Septuag.: ‘gekend’ of doorvorscht. Zie Rom. XI 34; I Cor. II 16.</div>
<div id="n650">Het rechte pad, dat tot het beoogde doel leidt.</div>
<div id="n651"><hi type="italic">Als een greintje</hi>, hier genoemd als het kleinste gewicht, Hebr.: ‘als een stofje’, <hi type="italic">worden zij</hi> door God <hi type="italic">geacht. De eilanden</hi>, d.i. het verre Westen, de eilanden en kustlanden aan de Middellandsche Zee en verder, ‘heft Hij op als stof’ (Hebr.).</div>
<div id="n652">Wat forsche schildering van Gods heerlijkheid! Wanneer al het gedierte van den Libanon in den brand van dat met wouden overdekte gebergte verteerde, ware dat grootsche altaar met die grootsche offerande nog te gering voor Gods majesteit!</div>
<div id="n653">Tegenover Gods heerlijkheid stelt de profeet de dwaze en nietige afgoden (v. 18-20), ter beschaming zijner afgodische tijd- en volksgenooten.</div>
<div id="n654">Hebr.: ‘wie te arm is voor zulk een offer (zulk een kostbaar beeld niet kan bekostigen), neemt onbederfelijk hout’ enz.</div>
<div id="n655">In de eerste en laatste vraag wijst de profeet op het licht der rede, waardoor zij uit de schepselen tot den Schepper konden opklimmen en <hi type="italic">uit de grondvesten</hi>, d.i. uit de grondvesting der aarde, den Schepper leeren kennen. De twee middelste vragen betreffen Gods openbaring: reeds <hi type="italic">van den beginne</hi>, b.v. in het eerste hoofdstuk van het boek der Schepping, was hun de Schepper van hemel en aarde verkondigd.</div>
<div id="n656">Rede en openbaring wijzen op een andere eerste oorzaak, dan op die nietige afgoden, op Hem, die daar troont <hi type="italic">boven het gewelf</hi>, d.i. boven het uitspansel des hemels, dat de aarde omgeeft, en van waar de aardbewoners klein en nietig schijnen <hi type="italic">als sprinkhanen.</hi> Hij zelf heeft zich het uitspansel, dat Hij <hi type="italic">als een niet</hi>, d.i. zonder eenige moeite, Hebr.: ‘als een doek’, uitspreidt (Gen. I 6-8), tot een heerlijke woonteijt gemaakt.</div>
<div id="n657"><hi type="italic">De doorgronders</hi> enz., d.i. de waarzeggers, Hebr. en Septuag.: ‘de vorsten’.</div>
<div id="n658">M.a.w. nauwelijks heeft iemand op aarde zich tot eenige macht verheven, of God vernietigt die grootheid met een wenk zijner almacht. Evenals in v. 6-8 is hier de mensch als een plant of een boom gedacht en wordt op het haastig verwelken ten gevolge van den brandenden zuidoostenwind gezinspeeld.</div>
<div id="n659">De profeet wekt de kleinmoedigen in Israël op tot vertrouwen op Gods almacht, welke vooral zichtbaar is in den sterrenhemel. <hi type="italic">Wie heeft deze</hi>, de sterren, enz.</div>
<div id="n660">God is de veldheer, die het heer der sterren aanvoert en monstert, zoodat Hij het getal der sterren en elke ster afzonderlijk bij name kent, en geen enkele op plaats en tijd durft ontbreken.</div>
<div id="n661">Zoo klaagden de kleinmoedigen: Mijn lijdensweg ligt buiten het bereik van Gods wakende oogen; <hi type="italic">mijn recht</hi>, d.i. mijne gerechte zaak, is door mijne onderdrukkers verkracht, en God liet het <hi type="italic">voorbijgaan</hi>, zonder het ter harte te nemen.</div>
<div id="n662">Aan die kleinmoedigen in Israël geeft de profeet een drievoudigen troostgrond. De Heer is <hi type="italic">eeuwig;</hi> zijn woord blijft dus in eeuwigheid. Hij heeft <hi type="italic">de eindpalen</hi>, bijgevolg de gansche aarde, geschapen en wordt nimmer <hi type="italic">moede</hi> voor zijne schepselen te zorgen; Hij kan en wil dus helpen. <hi type="italic">Er is</hi> voor den kortzichtigen mensch <hi type="italic">geen doorgronden</hi> enz.; bijgevolg ook dan als God het uur der verlossing schijnt uit te stellen, handelt Hij volgens <hi type="italic">zijne wijsheid.</hi></div>
<div id="n663">Hebr.: ‘aan de krachteloozen’.</div>
<div id="n664"><hi type="italic">Jongelingen</hi> in volle levenskracht zijn krachteloos, vergeleken met hen, die uit hun vertrouwen op God kracht putten en zich verjeugdigen, ‘zoodat zij opstijgen op vleugelen als de adelaars, loopen en niet moede worden’ enz. (Hebr.). Naar de Septuagint wordt op de vernieuwing van het gevederte der adelaars gezinspeeld, zie Ps. CII 5.</div>
<div id="n665">Tweede troostrede. Nadat de profeet in hoofdstuk XL Gods grootheid uit de heerlijke werken der natuur heeft aangetoond, wijst hij hier op Gods opperheerschappij in het bestuur der volken, XL 23, 24 reeds even aangeduid. Deze zal blijken uit de roeping en de zending van Cyrus, die, trots den tegenstand van machtige rijken met hunne goden, door de machtige hand van Jehova wordt bestuurd en beschermd, en over allen zal zegevieren. Dit wordt hier voorgesteld in den vorm van een pleitgeding, waarbij Jehova zelf zich partij stelt en de heidenen met hunne goden de tegenpartij zijn. <hi type="italic">Dat zwijgen</hi>, d.i. Mij zwijgend aanhooren. <hi type="italic">De eilanden</hi>, zie XL noot 13. <hi type="italic">De kracht vernieuwen</hi>, zie XL 31; m.a.w. van den eersten schrik bekomen, zie v. 5, mogen zij zich voor het pleitgeding tot een kalm oordeel voorbereiden; want ook zij zullen op hunne beurt het woord hebben.</div>
<div id="n666">Eerst geeft Jehova het bewijs zijner opperheerschappij. <hi type="italic">Uit het Oosten</hi>, d.i. uit het oostwaarts van Babylon gelegen Perzië, zal God <hi type="italic">den gerechte</hi> roepen. Dien naam draagt de later te noemen Cyrus (XLIV 28) als dienaar van Gods gerechtigheid en vooral als schaduwbeeld van Christus. God zal hem, gelijk het Hebr. duidelijker zegt, volken schenken en hem koningen doen overheerschen. En zoo gemakkelijk zal Cyrus door Gods kracht die overwinningen behalen, als hadde hij <hi type="italic">stof</hi> en <hi type="italic">stoppelen</hi> te bevechten. In plaats van <hi type="italic">gerechte</hi> heeft het Hebr. en de Septuag. <hi type="italic">gerechtigheid.</hi> Dit beteekent hier en in het vervolg meermalen de goddelijke goedgunstigheid tegenover den mensch, welke zich in gunst, in heil openbaart; zie Ps. XXIII 5, waar <hi type="italic">zegen</hi> en <hi type="italic">gerechtigheid</hi> (naar het Hebr.) zinverwant zijn. Gods goedgunstigheid en wat hieruit volgt, het heil, zal Cyrus overal op zijne krijgstochten vergezellen.</div>
<div id="n667"><hi type="italic">Hij</hi>, Cyrus, zal zijne vluchtende vijanden najagen en zelf <hi type="italic">in vrede</hi>, d.i. onverlet, voorttrekken, en zoo licht zal hij dat doen, dat <hi type="italic">de</hi> afgelegde <hi type="italic">baan</hi> aan de vermoeidheid zijner voeten niet merkbaar zal zijn.</div>
<div id="n668">Hebr.: ‘Ik, Jehova, ben de eerste (d.i. de eerste oorzaak van alles) en voor de laatsten ben Ik dezelfde’, d.i. voor alle geslachten tot aan het einde de onveranderlijke God, de Bestuurder van alles, de bron van alle heil.</div>
<div id="n669">Met schrik zien de volken van het Westen <hi type="italic">(de eilanden</hi>, zie XL noot 13) het optreden van dien veroveraar. Zij <hi type="italic">naderen</hi> tot elkander om weerstand te bieden.</div>
<div id="n670">In den nood bemoedigen zij elkander, om hunne afgoden onwankelbaar vast te zetten of ook om nieuwe afgoden, helpers in den nood, te vervaardigen. Wat scherpe bespotting! - De godenbeelden werden veelal uit hout gemaakt en overtrokken met metalen platen, welke aan de einden werden vast gesoldeerd; met nagelen werd zulk een beeld op zijne plaats bevestigd. Vgl. XL 19.</div>
<div id="n671">In v. 8-20 wordt het pleitgeding tusschen Jehova en de goden der heidenen onderbroken door eene teedere toespraak, waarin God zijn volk troost en van zijnen bijstand verzekert. Eerst noemt Hij v. 8, 9 de titels, waarom Israël aanspraak mag maken op zijnen bijstand. <hi type="italic">Dienstknecht</hi> van Jehova heet Israël, omdat het tot den dienst des Heeren boven anderen was uitverkoren. Nog heden draagt Abraham bij de Arabieren den naam <hi type="italic">el chalîl,</hi> d.i. de vriend. Hij was de <hi type="italic">vriend van God</hi>, zijn vertrouweling, de drager zijner heilbeloften. Vgl. II Par. XX 7; Jac. II 23.</div>
<div id="n672">In Abraham, in wiens lendenen Israël was besloten (Hebr. VII 10), had God zijn volk uit het afgelegen Ur der Chaldeërs <hi type="italic">aangegrepen</hi>, eene uitdrukking, die Gods oppermachtige heerschappij in die uitverkiezing teekent. Hebr.: ‘gij (Israël), dien Ik heb aangegrepen’ enz., wat op den uittocht uit Egypte ziet.</div>
<div id="n673">d.i. van Cyrus (v. 2), die op last van God Israël uit zijne ellende zal opheffen. Hebr.: ‘de rechterhand van mijne gerechtigheid’, Septuag. ‘mijne gerechte’, d.i. mijne heilbrengende, ‘rechterhand’.</div>
<div id="n674">Israël zal nog angstig <hi type="italic">zoeken</hi>, waar de vijand is, om zich tegen zijne aanslagen te beschutten, en reeds is hij vernietigd en <hi type="italic">niet</hi> meer te <hi type="italic">vinden.</hi></div>
<div id="n675">Het door zijne vijanden vertreden Israël was nietig, zwak en hulpeloos geworden als een <hi type="italic">worm;</hi> vgl. Ps. XXI 7; Job. XXV 6. De door de ballingschap in hun staatkundig bestaan als vernietigde Israëlieten waren als <hi type="italic">dooden</hi> (vgl. Ezech. XXXVII 12); Septuag.: ‘gij, allergeringst Israël’. Maar de Heer is hun verlosser, Hebr. ‘goël’ - die, naar Lev. XXV 25, 48, volg., vervreemd eigendom en ook dienstbaar geworden personen moest lossen of vrijmaken - Hij toch zal zijn volk verlossen uit Babylon's dienstbaarheid. Zie XLIV 22.</div>
<div id="n676">Door Gods bijstand zal die worm een reus worden, die over machtige rijken en kleinere vorstendommen <hi type="italic">(bergen en heuvelen)</hi> op geestelijke wijze zal zegevieren. Om dit zoo sterk mogelijk uit te drukken, ontleent de profeet zijne beeldspraak aan den <hi type="italic">dorschwagen</hi>, Hebr. ‘moorag charoetz’, beter: ‘dorschslede’, zie XXVIII noot 24. Zoo zal Israël voor zijne vijanden ‘een gescherpte dorschslede, een nieuwe met veel tanden’ (Hebr.) zijn, welke niet stroo, maar bergen en heuvelen zal vergruizelen en <hi type="italic">als stof</hi> (Hebr.: ‘als gehakt stroo’) maken. Op het dorschen volgt natuurlijk het <hi type="italic">wannen</hi> (een nieuw beeld van het godsgericht), waardoor het goede graan wordt afgezonderd, en het kaf, het grootste bestanddeel, voor den wind zal verstuiven.</div>
<div id="n677">Het in ballingschap verdrukte volk wordt in v. 17 <hi type="italic">a</hi> geschilderd onder het beeld van een dorstige, die vergeefs zoekt naar water; maar (17 <hi type="italic">b</hi>) God zal de bede van zijn naar redding smachtend volk verhooren. De zegeningen der verlossing worden dan in v. 18 geteekend onder het beeld van overvloedig water tot zelfs in de woestijn, in het <hi type="italic">onbegaanbare</hi>, Hebr.: ‘dorre’, land. De aldus rijk besproeide woestijn wordt een vruchtbaar oord, zooals in v. 19 geteekend wordt. Vgl. XXXV 7.</div>
<div id="n678"><hi type="italic">Opdat zij</hi>, d.i. niet slechts de Israëlieten, maar ook de heidensche volken, erkennen, dat die verlossing het werk is van Jehova, die het lot aller volken in handen heeft. Met deze woorden keert de profeet terug tot het in v. 1-7 begonnen pleitgeding, welks beslechting in de volgende verzen wordt gegeven.</div>
<div id="n679">De God <hi type="italic">van Jacob</hi> daagt de afgodendienaars uit, thans op hunne beurt de zaak hunner goden te bepleiten, zoo zij iets hebben, dat voor hen pleit, hetzij eene vroeger door hen uitgesproken voorspelling, welke reeds vervuld is, hetzij eene nieuwe voorspelling der nog te vervullen toekomst (v. 22).</div>
<div id="n680"><hi type="italic">De vroegere dingen</hi> zijn, in tegenstelling met <hi type="italic">wat toekomstig</hi> is, de gebeurtenissen, welke de goden vroeger zouden voorspeld hebben en thans vervuld zijn; de <hi type="italic">uitkomst</hi> daarvan zou hunne kennis der toekomst, hunne alwetendheid bewijzen; zie XLII 9. Israël's God kan de vervulling van zijne vroegere voorspellingen aantoonen en is bereid, ook de nog komende gebeurtenissen, b.v. de zending van Cyrus, te voorspellen; zie v. 25.</div>
<div id="n681"><hi type="italic">Laten wij het bespreken</hi>, d.i. onze daden met elkander vergelijken. Daar echter de afgoden geen teeken van leven geven, volgt in v. 24 op zegevierenden toon de beslechting van het pleitgeding.</div>
<div id="n682">Zegevierend herhaalt Jehova het bewijs zijner godheid, zijne voorspelling betreffende de komst van Cyrus. Het <hi type="italic">Noorden</hi> doelt op Medië; de <hi type="italic">opgang der zon</hi>, d.i. het Oosten, zie v. 2, op Perzië; beide waren onder Cyrus in één rijk vereenigd. <hi type="italic">Hij zal mijnen naam aanroepen</hi>, d.i. Mij door woord en daad, door de vrijlating van mijn volk enz. huldigen, zie I Esdr. I 2. Hebr.: ‘hij vertreedt de seganim (de bestuurders der provinciën van het Chaldeeuwsche rijk) als leem en gelijk de pottebakker de potaarde stampt’.</div>
<div id="n683"><hi type="italic">Opdat wij zeggen: Gij hebt recht</hi>, Septuag.: ‘Het is waarachtig’; m.a.w. opdat wij het pleitgeding te zijner gunste beslechten. <hi type="italic">Uwe woorden</hi> aangaande welke voorspelling dan ook.</div>
<div id="n684"><hi type="italic">Het eerst</hi>, d.i. vóór alle anderen. <hi type="italic">Zie</hi>, <hi type="italic">daar is het</hi>, wat Ik toen heb aangekondigd; zie XLII 9. <hi type="italic">Eenen vreugdebode</hi>, die aan Jerusalem de verlossing boodschapt. In deze korte, afgebroken zinnen wordt de levendige vreugde uitgedrukt, waarmede de onverwachte blijde tijding wordt aangekondigd.</div>
<div id="n685">Wanneer Cyrus zal zijn opgetreden als de dienaar van Gods gerechtigheid, zal de God van Israël uit deze profetie aantoonen, dat Hij, de Alwetende, dat voorspeld, Hij, de Almachtige, dat beschikt heeft, lang te voren. Hierop legt de schrijver dezer profetie herhaaldelijk den nadruk. Duidelijk blijkt hieruit, dat hij niet schreef op het einde der ballingschap, toen de hier bedoelde gebeurtenissen reeds een aanvang hadden genomen.</div>
<div id="n686">God voert hier, in de derde troostrede (v. 1-12), een anderen uitverkoren <hi type="italic">dienstknecht</hi> op, die niet als de vorige, een krijgsheld, volken en vorsten als de potaarde zal vertreden (XLI 25), doch zachtmoedig en liefdevol <hi type="italic">het recht</hi>, d.i. de wet en de openbaring Gods, welke de regel is van het goddelijk recht en van het heil der menschen, door de prediking van het Evangelie <hi type="italic">den volken</hi> zal openbaren. Deze andere, door Cyrus voorafgebeelde dienstknecht is de Messias, Jesus Christus, als <hi type="italic">dienstknecht</hi> door God den Vader gezonden om zijne raadsbesluiten tot heil der menschheid te volvoeren. Van Hem toch is deze profetie geschreven, zie Matth. XII 18, volg. God zal Hem in zijne bediening <hi type="italic">ondersteunen</hi>; want Gods heilige <hi type="italic">Geest</hi> met al zijne gaven zal op Hem rusten, vgl. XI 2. <hi type="italic">Welbehagen</hi> enz., dit woord herhaalde God de Vader bij het doopsel en de gedaanteverwisseling van Jesus, zie Matth. III 17; XVII 5.</div>
<div id="n687">Hij zal niet gelijk Cyrus met krijgsrumoer optreden. <hi type="italic">Noch den persoon aanzien</hi> wijst, evenals XI 3, op zijn rechtvaardig bestuur; het Hebr. heeft daarvoor overeenkomstig Matth. XII 19: ‘noch (zijne stem) verheffen’, wat beter bij het voorgaande en het volgende past.</div>
<div id="n688">Hij zal hen, in wie de vatbaarheid voor het goede schier uitgedoofd scheen, niet ontmoedigen of van zich afstooten, maar allengs tot het heil brengen. <hi type="italic">In</hi>, d.i. overeenkomstig, de <hi type="italic">waarheid</hi> of aan zijne zending getrouw.</div>
<div id="n689">De Messias zal de vestiging van <hi type="italic">het recht</hi> (noot 1) op aarde nastreven, zonder zich door moeilijkheden te laten ontmoedigen <hi type="italic">(niet neerslachtig)</hi> of door <hi type="italic">onstuimig</hi> geweld te willen zegevieren. In het Hebr. wordt evenals v. 3, doch thans van den Messias, gezegd: ‘Hij zal niet uitgedoofd noch gebroken worden’. <hi type="italic">De eilanden</hi>, zie XL 15, de volken, die voor Cyrus' komst vreesden (XLI 5), <hi type="italic">zullen zijne wet</hi>, d.i. de openbaring van den Messias, met verlangen verbeiden.</div>
<div id="n690">Alvorens het woord te richten tot zijnen Messias (v. 6), wijst God, evenals XL 12, volg., op zijne almacht, blijkbaar uit de schepping en de instandhouding van alles, ten waarborg dat zijn dienstknecht, door Hem gesteund, het werk der verlossing zal volvoeren. Hebr.: ‘die de aarde met hare voortbrengselen heeft uitgespreid’ als een tapijt; zie XXXIV 1. <hi type="italic">Adem</hi> of <hi type="italic">geest</hi> beteekent het levensbeginsel.</div>
<div id="n691"><hi type="italic">In gerechtigheid</hi>, zie XLI noot 2. <hi type="italic">Ten bond</hi>, d.i. tot middelaar van het Nieuwe Verbond, <hi type="italic">voor het volk</hi> Gods, Israël, dat aan zijn eerste Verbond ontrouw is geworden; <hi type="italic">ten licht</hi> van genade en waarheid voor de <hi type="italic">heidenen</hi>; vgl. XLIX 6.</div>
<div id="n692">De <hi type="italic">oogen</hi> des verstands van de geestelijke <hi type="italic">blinden openen</hi> voor het licht der waarheid. Eveneens is de gevangenschap in geestelijken zin te verstaan van de zonde en hare gevolgen; zie XXIX 18; XXXV 5, volg. Vgl. Rom. XI 32.</div>
<div id="n693">Gelijk de eerste verlossing, zie Exod. VI 6, zal ook deze geschieden, omdat God waarlijk Jehova, <hi type="italic">de Heer</hi>, is, die, naijverig op zijne eer, niet dulden kan, dat de vernedering van zijn volk aan de macht der afgoden worde toegeschreven.</div>
<div id="n694">De vervulling der <hi type="italic">vroegere</hi> voorspellingen waarborgt ook deze <hi type="italic">nieuwe</hi> belofte betreffende den Messias. <hi type="italic">Eer zij ontspruiten</hi>, d.i. eer er nog eenig teeken dier toekomst te bespeuren is; zie XLI noot 21.</div>
<div id="n695">Voor de nieuwe weldaad der verlossing.</div>
<div id="n696">Al wat in de zee leeft en is, moge zijne stem paren aan die der zeevaarders; vgl. Ps. CVI 23.</div>
<div id="n697">Gods lof moge weerklinken van de verst verwijderde <hi type="italic">eilanden</hi> (v. 10) in het Westen (zie XL 15) tot in het Oosten, de <hi type="italic">woestijn</hi> van Arabië, welke, niet onbewoonbaar, hier en daar <hi type="italic">hare steden</hi> had. Hebr.: ‘Hare stem verheffe de woestijn en hare steden, de dorpen door Cedar (zie XXI noot 19) bewoond! Jubelen mogen de bewoners van het rotsgebergte (<hi type="italic">Petra</hi>, zie XVI noot 1)! Van der bergen top’ enz.</div>
<div id="n698">Met dit vers begint de vierde troostrede (XLII 13 - XLIV 23), waarin de profeet de beide verlossingen samenvat, de verlossing door Cyrus uit de Babylonische ballingschap en de verlossing door Christus, van welke de eerste de voorafbeelding was. Isaias doet bovenal uitkomen dat de almachtige God de bewerker is van de eene zoowel als van de andere. Eerst schildert hij God als een machtig krijgsheld, die, ten strijde uitgetrokken, <hi type="italic">den ijver</hi>, d.i. zijnen moed, aanvuurt, bij het handgemeen worden den oorlogskreet aanheft en weldra zijnen vijand ten onder brengt. Vgl. LXIII 1.</div>
<div id="n699"><hi type="italic">Immer,</hi> d.i. al te lang (zoo lang viel Hem die tijd), had God het zwijgend aangezien, hoe zijn volk smadelijk was bejegend, was Hij <hi type="italic">geduldig</hi> geweest, Hebr. ‘had hij zich (als met moeite) ingehouden’. Nu is het oogenblik daar, dat Hij zijn volk zal verlossen. Hebr.: ‘als een barende hijgt Hij, zucht Hij, snakt Hij’ naar dat uur der verlossing.</div>
<div id="n700">Het gericht over de vijandelijke landen (voorgesteld onder het beeld der verwoesting, die de brandende Zuidoostenwind aanricht) baant te gelijk voor Gods volk den weg naar het vaderland. De groote <hi type="italic">stroomen</hi> drogen uit, zoodat <hi type="italic">eilanden</hi> daarin gevormd worden,</div>
<div id="n701">Terwijl de vijandelijke landen onder den vloek des Heeren wegkwijnen (v. 15), vinden zelfs blinden eenen uitweg daaruit, daar God zelf hen geleidt langs onbekende wegen (vgl. XXXV 8), hen verlicht en de hinderpalen verwijdert. Onder dit beeld schildert de profeet de verlossing van Israël, dat uit zich zelf onvermogend was, om den weg naar het vaderland terug te vinden; doch vooral op de geestelijke verlossing door Christus zijn deze woorden van toepassing, want deze is het werk van Gods genade. <hi type="italic">Deze woorden</hi> beteekent deze dingen.</div>
<div id="n702">De verlossing van het volk Gods is de nederlaag der afgoden en hunner aanbidders. Triomfeerend roept de profeet over hen den vloekwensch uit der verdiende beschaming. Hebr.: ‘Dat zij rugwaarts deinzen’ enz.</div>
<div id="n703">Het woord is gericht tot Israël, dat <hi type="italic">doof</hi> en <hi type="italic">blind</hi> is voor Gods openbaring, voor de vervulling en de beteekenis der voorspellingen; vlg. XXIX 9, volg.</div>
<div id="n704">De <hi type="italic">dienstknecht</hi> des Heeren is hier, evenals XLI 8, Israël. Viermaal wordt de vraag herhaald, want haast ongeloofelijk is het, dat het bevoorrechte Israël doof en blind is voor Gods openbaring. In plaats van <hi type="italic">tot wien Ik mijne gezanten</hi>, de profeten, <hi type="italic">heb gezonden</hi>, welke lezing ook door de Chald. paraphrase is gevolgd en goed in het redeverband past, hebben de Massoreten: ‘zoo niet mijn gezant (Israël), dien Ik zenden zal’. Minder goed past hier, onder de voorrechten van Israël, <hi type="italic">die verkocht is</hi> in vreemde slavernij, aan de heidenen prijsgegeven; het Hebr. kan beteekenen: ‘zoo niet de vertrouweling’, d.i. de vertrouwde vriend <hi type="italic">des Heeren</hi>, zijn eigendom.</div>
<div id="n705">Het antwoord op die vragen luidt ontkennend; dit vordert het zinverband en het Hebr.: ‘Gij hebt wel veel gezien, maar sloegt er geen acht op; met wijd geopende ooren hoort hij (overgang in den derden persoon) echter niet’. De <hi type="italic">vele dingen</hi> waren de groote wonderdaden, waarvan Israël de getuige was geweest. Het had <hi type="italic">open ooren</hi>, had de prediking van Gods woord vernomen, maar niet opgenomen; Israël was blind en doof.</div>
<div id="n706">God maakte Israël tot een heilig volk, afgezonderd van en verheven boven de heidensche volken, en gaf het daarom op heerlijke wijze <hi type="italic">de</hi> verheven <hi type="italic">wet</hi>, zijne openbaring. Doch ondanks dat voorrecht had Israël niet dat hooge standpunt onder de volken bereikt, hetwelk de vrucht van die openbaring had moeten zijn; integendeel werd het als geen ander volk door allen mishandeld, en zulks tot straf zijner ongetrouwheid, zie v. 22.</div>
<div id="n707">In plaats van <hi type="italic">laqueus juvenum</hi> vertalen de nieuweren het Hebr.: ‘gekneveld in kerkerholen zijn zij allen’.</div>
<div id="n708"><hi type="italic">Wie.... die dit</hi>, wat reeds geschied is (v. 22), b.v. de vernietiging van het Tienstammenrijk, <hi type="italic">hoort</hi>, en, door ondervinding wijzer geworden. <hi type="italic">luistert naar het toekomende</hi>, Hebr. ‘voor de toekomst’; m.a.w. wie zal in het vervolg beter acht geven op Gods woord?</div>
<div id="n709">Door die vragen wil de profeet hun inprenten, dat niet het toeval die jammeren over hen bracht, maar de vertoornde God, die hen om hunne zonden tuchtigde. <hi type="italic">Jacob</hi> en <hi type="italic">Israël</hi> beteekenen het reeds vernietigde Tienstammenrijk en het al dikwerf geteisterde Juda. Zich met zijn zondig volk vereenzelvigend, zegt hij <hi type="italic">tegen wien wij.</hi></div>
<div id="n710"><hi type="italic">Op hem</hi>, Jacob of Israël. Die zware straffen brachten echter het hardnekkige volk niet tot inkeer. Juda moest ook zelf eerst vernietigd worden!</div>
<div id="n711">Ondanks Israël's onwaardigheid (XLII 24, 25) hernieuwt God de belofte der verlossing. Op wondervolle wijze heeft Hij Israël <hi type="italic">geschapen</hi>, d.i. als door een scheppingsdaad dat volk doen geboren worden uit Abraham en Sara, en op even wondervolle wijze het <hi type="italic">gevormd</hi>, d.i. het opgevoed tot volk Gods. Die gaven nu en die roeping zijn onberouwelijk, zie Rom. XI 29. Daarom <hi type="italic">vrees niet</hi>, want Israël's <hi type="italic">verlossing</hi> uit Egypte en zijne uitverkiezing tot volk Gods (vgl. Exod. XIX 5, 6) spreken borg voor de toekomst. <hi type="italic">Bij den naam roepen</hi> is een teeken van gemeenzaamheid, van bijzondere liefde en ziet op die uitverkiezing.</div>
<div id="n712">De wonderen van de Roode Zee en den Jordaan zal God bij deze nieuwe verlossing, zoo noodig, herhalen, ja grootere wonderen <hi type="italic">(in het vuur</hi> enz.) verrichten. <hi type="italic">Water</hi> en <hi type="italic">vuur</hi> zijn hier beelden van de grootste gevaren; vgl. Ps. LXV 12.</div>
<div id="n713"><hi type="italic">Als zoengeld</hi>, d.i. als vergoeding voor Israël's vrijlating. <hi type="italic">Ethiopië</hi>, zie XVIII noot 1; <hi type="italic">Saba</hi> (Hebr. Seba), onderscheiden van het meermalen voorkomende (zie LX 6) Saba (Hebr. Sjeba), is waarschijnlijk het ten noorden van Ethiopië door de armen van den Nijl gevormde eiland Meroë. Inderdaad heeft God genoemde landen aan den Perzischen veroveraar, wel niet aan Cyrus, doch aan zijnen zoon Cambyses overgeleverd.</div>
<div id="n714">Israël was als uitverkoren volk, vooral om wille van den Messias, die tot heil van allen uit Israël zou geboren worden, voor Gods oogen <hi type="italic">kostbaar</hi> boven de overige <hi type="italic">menschen</hi> of <hi type="italic">volksstammen.</hi></div>
<div id="n715">Vgl. Zach. II 6; X 9-12. Wie genoemde <hi type="italic">zonen</hi> en <hi type="italic">dochteren</hi> zijn, wordt verklaard in v. 7.</div>
<div id="n716">Hebr.: ‘en allen, die zich noemen naar mijnen naam’, gelijk kinderen naar hunnen vader; zie noot 1 Vooral door den Messias zou dat kindschap Gods in vollen zin verwezenlijkt worden.</div>
<div id="n717"><hi type="italic">Leid naar buiten,</hi> ter plaatse waar het in v. 8 volgende pleitgeding zal gehouden worden en waar ook de heidenen zich moeten verzamelen. Aldaar zal het bewijs, dat Jehova de alleen ware God is, zoo klaarblijkelijk gegeven worden, dat het <hi type="italic">blinde</hi> en <hi type="italic">doove</hi> volk, zie XLII 18-20, het erkennen zal.</div>
<div id="n718">Hebr.: ‘Dat alle volken zich verzamelen’, eene herhaling van XLI 1, volg., 22 volg. De verzamelde heidenen worden door God opgeroepen, om te zeggen, of zij van hunne goden <hi type="italic">zoo iets</hi>, een dergelijke voorzegging als die betreffende de herstelling van Israël, of <hi type="italic">de voormalige dingen,</hi> d.i. de vroeger gedane en thans vervulde voorspellingen, met <hi type="italic">getuigen</hi> kunnen staven en aldus hunne zaak, het bestaan hunner goden, <hi type="italic">rechtvaardigen.</hi> In dit geval mogen zij de uitspraak ter gunste hunner goden <hi type="italic">hooren</hi> en zeggen: <hi type="italic">In waarheid</hi>, zie XLI noot 19, d.i. zij zijn waarlijk goden.</div>
<div id="n719"><hi type="italic">Mijn dienstknecht</hi>, te weten de kinderen van Israël, zie XLI 8, <hi type="italic">de getuigen</hi> van Gods vroegere wonderdaden, aan wie God ook thans zijne openbaring toevertrouwt, <hi type="italic">opdat gij erkennen.... zoudt</hi>, <hi type="italic">dat Ik het ben</hi>, de eeuwige God, die het volle en onafhankelijke <hi type="italic">zijn</hi> heeft; zie Exod. III 14; Deut. XXXII 39. <hi type="italic">Gemaakt</hi> wordt gezegd alleen met het oog op de met handen gemaakte afgoden.</div>
<div id="n720">God beroept zich op de vroegere geschiedenis van Israël, vgl. XLII 20, toen Hij groote dingen gedaan en voorspeld had, ten tijde als geen vreemde god (Deut. XXXII 12) onder hen was, aan wien men zulke daden en woorden kon toeschrijven.</div>
<div id="n721"><hi type="italic">Van den beginne</hi>, d.i. van eeuwigheid, is eene verklarende vertaling van het Hebr.: ‘van den (eersten) dag af’.</div>
<div id="n722"><hi type="italic">Om uwentwil</hi>, met nadruk voorop geplaatst, want om wille van zijn volk leidt God de wereldgeschiedenis en zendt Hij den wreker Cyrus. <hi type="italic">De grendels</hi>, d.i. al wat zijn zegetocht kan vertragen. In het Hebr. en in de oude vertalingen is er sprake van ‘de vluchtelingen’ der Chaldeërs, die God ‘laat afdalen naar de schepen van hun gejubel’, waarop zij zich eertijds verlustigden en thans over den Euphraat zeewaarts ontvluchten. De handelsvloot der Chaldeërs was in de oudheid beroemd (Herod. 1, 194).</div>
<div id="n723">Alvorens de profeet de in v. 16 aangekondigde woorden des Heeren aanhaalt (dit doet hij eerst v. 18-21), bemoedigt hij zijn volk door de herinnering aan de vroegere weldaden Gods bij Israëls verlossing uit Egypte. <hi type="italic">Als een lemmet</hi> enz., m.a.w. gelijk een brandende toorts, in het water geworpen, sissend verdwijnt, zoo ging Pharao's trots in de golven onder. Vgl. Exod. XIV 22; XV 4, 5; Ps. LXXVI 17-21.</div>
<div id="n724">Want bij deze nieuwe verlossing zal Gods macht nog heerlijker schitteren.</div>
<div id="n725"><hi type="italic">Nieuwe dingen</hi>, zie XLII 9; XLIII 5, 6. <hi type="italic">Ontspruiten</hi>, zie XLII 9. Hebr. vragenderwijze: ‘Wordt gij ze niet gewaar’? Ook nu zal de Heer voor de ballingen den weg naar het vaderland banen en de oude wonderdaden hernieuwen, ja grootere verrichten.</div>
<div id="n726">De bewoners der woestijn evenals XIII 21. <hi type="italic">Draken</hi>, Hebr.: ‘tannim’, zie noot 15 aldaar.</div>
<div id="n727">God heeft Israël bestemd om Hem onder de heidenen te verheerlijken; daarom wil Hij het verlossen.</div>
<div id="n728">De verlossing is louter genade; Israël had haar niet verdiend. Want het was gedurende de ballingschap niet eens in staat God <hi type="italic">aan</hi> te <hi type="italic">roepen</hi>, d.i. door offers enz. te vereeren en zijne gramschap door zoenoffers af te wenden. <hi type="italic">U om Mij vermoeid</hi>, zie v. 23, volg.</div>
<div id="n729">d.i. Het morgen- en avondoffer Exod. XXIX 38, volg.; Num XXVIII 3, volg.</div>
<div id="n730">B. v. vrijwillige lof- en dankoffers Lev. VII 11, volg.</div>
<div id="n731"><hi type="italic">Offergave</hi>, net onbloedige offer, dat of het bloedige vergezelde of op zich zelf stond (Lev. II 1, 2) en met <hi type="italic">wierook</hi> werd opgedragen (Lev. II 1, 15).</div>
<div id="n732">Een welriekende wortel uit Indië en Arabie, die gebezigd werd ter bereiding van de heilige zalfolie (Exod. XXX 23, noot 15), wellicht ook bij het reukoffer.</div>
<div id="n733">Het <hi type="italic">vet</hi> der offerdieren werd, als het beste deel, aan God gegeven en op het altaar verbrand.</div>
<div id="n734">In plaats dat God het volk was lastig gevallen met allerlei dienstwerk, bestaande in bloedige en onbloedige offers, had het volk daarentegen zijnen God geplaagd door zijne zonden; want deze zijn Hein als een ondraaglijke last, dien Hij in zijne lankmoedigheid getorst heeft.</div>
<div id="n735"><hi type="italic">Uitdelg</hi>, d.i. uit het schuldboek geheel en al uitwisch, vgl. XLIV 22, <hi type="italic">om mijnentwil</hi>, zie noot 17.</div>
<div id="n736">Meent Israël verdiensten te hebben, om welke het recht heeft op de verlossing, het moge die aan God herinneren! Zie verder noot 8.</div>
<div id="n737"><hi type="italic">Uw eerste vader</hi>, een verzamelwoord, de vaderen van Israël, die reeds in de woestijn weerspannig waren, evenals later uwe <hi type="italic">middelaars</hi>, priesters en koningen.</div>
<div id="n738">God <hi type="italic">ontwijdde</hi> die door roeping en zalving <hi type="italic">heilige vorsten</hi>, koningen en priesters, door hen in de ballingschap van hunne bediening te ontzetten. <hi type="italic">Aan den ondergang</hi>, Hebr.: ‘aan den ban’, zoodat het volk, door God verworpen, aan de heidenen ter <hi type="italic">beschimping</hi> door woord en daad werd prijsgegeven.</div>
<div id="n739">Gelijk XLIII 1 volgt hier in tegenstelling metlsraël's onwaardigheid Gods liefde voor zijn volk. Zie verder XLI 8.</div>
<div id="n740">Het Hebr. en de Septuagint voegen dit beter bij het voorafgaande <hi type="italic">gevormd</hi>, zie v. 24. God vergelijkt zich bij eene teedere moeder, die voor haar kind bezorgd is van het eerste oogenblik van zijn bestaan. Zie XLIII noot 1.</div>
<div id="n741">Hebr.: ‘Jesjoeroen’; zoo heette Israël ook Deut. XXXII 15 (waar het door <hi type="italic">dilectus, welbeminde</hi> vertaald is) en XXXIII 5, 26; het is waarschijnlijk een verkleinwoord ter uitdrukking van Gods teedere liefde.</div>
<div id="n742">Vgl. XLI 17. Het naar Gods zegen smachtende volk is als een naar regen dorstende akker. <hi type="italic">Mijnen geest</hi> is eensluidend met <hi type="italic">mijnen zegen</hi>, zie Joël II 28, en doelt op de zegenrijke herstelling uit de ballingschap, maar vooral op de geestelijke zegeningen van het Nieuwe Verbond.</div>
<div id="n743">Inzonderheid geestelijke wasdom is hier bedoeld, waarvan het welig groeien der aan beken geplante wilgen een zinnebeeld is.</div>
<div id="n744">De smaad op den naam Israël zal worden weggenomen. Ieder zal het zich tot eene eer rekenen, tot dit volk te behooren, en aan den <hi type="italic">Heer</hi>, aan Jehova, Israël's God, zich toewijden. Dit beteekenen ook de laatste woorden, waarvan de zin is blijkens het Hebr., dat men <hi type="italic">den naam van Israël</hi> als eenen eernaam zal aannemen. De profeet voorspelt de roeping der heidenen tot het geestelijke Israël.</div>
<div id="n745">Jehova gaat zich nogmaals meten met de afgoden. Na de plechtige vermelding zijner titels (v. 6), wijst Hij (v. 7) op zijne alwetendheid, blijkbaar uit. de voorspellingen. Zie XLI 26; XLII 9; XLIII 8-13.</div>
<div id="n746">Vgl. XLI 4; XLIII 11.</div>
<div id="n747">Wie beweert aan God gelijk te zijn, verklare vooreerst het verleden, te weten de regelmatige opvolging der dingen <hi type="italic">van den tijd af</hi>, <hi type="italic">dat het aloude volk</hi>, d.i. het menschelijk geslacht (zie XL 7; XLII 5) vóór den zondvloed (vgl. Job. XXII 15, volg.), door God op de wereld werd gesteld. Hij doe ook voorspellingen, gelijk God zich vanouds openbaarde aan Adam, Noë enz.</div>
<div id="n748"><hi type="italic">Voorlang</hi>, d.i. sinds den tijd in het vorige vers bepaald. <hi type="italic">Mijne getuigen</hi>, zie XLIII 10, 12. Het slot luidt in den grondtekst: ‘er is (buiten Mij) geen rots, Ik ken er geen’; m.a.w. Jehova alleen is de vaste grondslag van Israël's vertrouwen. Zie XXVI noot 5.</div>
<div id="n749">Gods grootheid wordt nu bewezen uit de tegenstelling met de nietigheid der afgoden (v. 9-20). Vgl. XL 18-20; XLI 6, volg. <hi type="italic">Hunne lievelingen</hi>, d.i. de met zorg vervaardigde, hun zoo dierbare afgoden. <hi type="italic">Zij zelven</hi>, d.i. de makers dier afgoden, moeten tegen hun eigen maaksel tot hun eigen beschaming getuigen, dat die goden wezenlooze dingen zijn.</div>
<div id="n750"><hi type="italic">Wie</hi> is zoo dwaas geweest dit te doen. Het antwoord volgt in v. 11.</div>
<div id="n751"><hi type="italic">Al zijne deelgenooten</hi>, d.i. die het met dien afgod hielden (zie Osee IV 17). <hi type="italic">De werkmeesters</hi>, de makers van dien god, zijn nietige menschen, niets meer. Wat zal dan hun maaksel wel zijn! Vrij mogen dezulken in menigte samenrotten; de ééne ware God zal hen voor zijn gericht doen beven. Vgl. XLI 5.</div>
<div id="n752">Om de nietigheid der afgoden nog beter aan te toonen, voert de profeet ons in de werkplaats, waar smeden en timmerlieden godenbeelden vervaardigen. Zie, de smid zwoegt voor zijnen god en de godenmaker zelf lijdt honger en dorst! <hi type="italic">Lima</hi>, <hi type="italic">vijl:</hi> hetzelfde Hebr. woordt is Jer. X 3 vertaald door <hi type="italic">ascia</hi>, <hi type="italic">bijl</hi>, wat ook hier de nieuweren verkiezen; zij verklaren: hij scherpt de bijl voor den timmerman.</div>
<div id="n753">Hebr.: ‘De timmerman (bedoeld is de beeldsnijder) strekt het meetsnoer uit (op het houten blok om de maat te nemen), hij teekent het af (op het blok) met de stift, bewerkt het met de schaaf’ (of den beitel, want de beteekenis is onzeker). Dan bepaalt hij de afmetingen der ledematen <hi type="italic">met den passer</hi> en zoo maakt hij <hi type="italic">een mannenbeeld</hi>, <hi type="italic">een welgevormden mensch</hi>, bestemd om in een huis, een afgodstempel te gaan wonen; vgl. Sap. XIII 15.</div>
<div id="n754">De grondstof, waaruit de god gemaakt wordt, is aan de willekeur van menschen overgelaten.</div>
<div id="n755">Na het verbruik der beide helften (v. 16) bleef er niets over dan wat afval, en dat maakt de onnoozele <hi type="italic">tot een god en</hi>, met verklarende beteekenis, te weten <hi type="italic">tot zijn gesneden beeld.</hi></div>
<div id="n756">Hunne onwetendheid is schuldige, vrijwillige blindheid, <hi type="italic">want bestreken</hi>, d.i. toegekleefd, zijn de oogen der afgodendienaars. Immers waren zij niet door eigen schuld blind, dan zou hun het licht der rede den Schepper uit het geschapene aantoonen; vgl. Sap. XIII, volg.; Rom. I 20. <hi type="italic">Me hun hart</hi>, zie XIII noot 8.</div>
<div id="n757"><hi type="italic">Zijn deel</hi>, d.i. het deel, dat de afgodendienaar in plaats van Jehova (Israël's deel, zie Ps. XV 5; LXII 11) verkozen heeft, <hi type="italic">is asch</hi>, d.i. een stuk hout, dat eens asch wordt. Septuag.: ‘Weet, dat het hart daarvan (van dien afgod) asch is’. Het Hebr. is duister; volgens velen: ‘wie asch naloopt’, daaraan zijne liefde en zijn vertrouwen schenkt, ‘dien heeft een bedrogen hart misleid’. Volgens anderen: ‘wie zich met asch, met iets ijdels voedt’ enz. - <hi type="italic">In mijne rechterhand</hi>, d.i. in mijne handelwijze; hij is zoo verblind en verdwaasd, dat hij zelfs niet denkt aan de mogelijkheid eener dwaling.</div>
<div id="n758">Isaias past in deze twee verzen het voorafgaande toe op zijne afgodische tijd- en volksgenooten en wijst op de vele titels, welke hen aan God verbinden. Vgl. XLIII 25.</div>
<div id="n759">Hebr.: ‘Zingt lof, ... want de Heer heeft het gedaan’ (u verlost v. 22), en aan het slot: ‘en aan Israël zal Hij zich verheerlijken’. De profeet eindigt met een loflied op Gods werk der verlossing evenals XLII 10, volg. <hi type="italic">Uiteinden,</hi> Hebr.: ‘diepten onder de aarde’, waarschijnlijk de onderwereld, het verblijf der tot opstanding bestemde dooden.</div>
<div id="n760">Met dit vers begint de vijfde troostrede (XLIV 24 - XLV), waarin de profeet de verlossing door Cyrus beschrijft. Eerst wijst hij op Gods almacht en wijsheid, welke de vervulling zijner belofte waarborgen. <hi type="italic">Uw Verlosser</hi>, Hebr. ‘goël’, zie XLI noot 11. <hi type="italic">Van den moederschoot</hi>, zie XLIV noot 2. <hi type="italic">Die de hemelen</hi>, zie XL 22. Het volgende naar het Hebr. ‘die de aarde heb uitgespreid’, zie XLII 5.</div>
<div id="n761">Gods wijsheid toont de ijdelheid, de valschheid <hi type="italic">der teekenen</hi>, waaruit de waarzeggers de toekomst voorspellen, door ze te doen falen. Vooral de Chaldeeuwsche <hi type="italic">wichelaars</hi> zijn bedoeld, vgl XLVII 9, welke God als dwaze menschen aan de kaak stelt; <hi type="italic">de wijzen,</hi> die zich zoo gaarne op den voorgrond dringen, doet Hij beschaamd <hi type="italic">rugwaarts deinzen.</hi></div>
<div id="n762"><hi type="italic">Het woord van zijnen dienstknecht</hi>, d.i. van Israël, is de aan Israël gegeven heilsbelofte, m.a.w. het goddelijk <hi type="italic">raadsbesluit</hi> door <hi type="italic">zijne gezanten</hi>, de profeten, verkondigd. Dit raadsbesluit wordt aanstonds genoemd.</div>
<div id="n763">De beletselen, die den uittocht van Israël tegenhielden, te weten Babylon's macht, zal God uit den weg ruimen. Eene zinspeling op den uittocht uit Egypte, welke hier te meer grond heeft, omdat, volgens oude geschiedschrijvers, Cyrus voor de verovering van Babylon eenen arm van den Euphraat heeft afgeleid.</div>
<div id="n764">Voor de eerste maal wordt Israël's verlosser hier met name genoemd: <hi type="italic">Cyrus</hi>, op de oude gedenkteekenen <hi type="italic">Kuru</hi> (Hebr. Koresj). God openbaarde aan Isaias dien naam omstreeks twee honderd jaren vóór diens optreden in de geschiedenis. <hi type="italic">Mijn herder</hi>, d.i. door Mij gesteld tot herder of koning der volkeren, inzonderheid om Israël, de kudde des Heeren, in Jehova's naam te verlossen, vgl. XL 11. Hierin was Cyrus een schaduwbeeld van den Messias, den waren Herder en Verlosser van Gods volk. - Volgens Flav. Josephus Antiq. XI 1, 2 werd deze voorspelling aan Cyrus getoond en liet hij zich hierdoor bewegen om te doen, wat Israël's God van hem vorderde.</div>
<div id="n765">Volgens den grondtekst spreekt hier Cyrus, die den wil Gods zal vervullen, door het bevelschrift uit te vaardigen tot den opbouw van <hi type="italic">Jerusalem</hi> en van den <hi type="italic">tempel.</hi></div>
<div id="n766">Hebr. en Syr.: ‘tot zijnen gezalfde’, in denzelfden zin als XLIV 28 ‘mijn herder’, omdat Cyrus door God uitgerust en als gezalfd was tot de koninklijke taak om het raadsbesluit van God aan koningen en volkeren te voltrekken. Ook hier (zie XLIV 28) draagt Cyrus den naam van den Messias, dien hij voorbeduidt. <hi type="italic">Wiens rechterhand heb Ik gegrepen</hi>, d.i. dien Ik geholpen en ondersteund heb, zie XLI 13; XLII 6, om ‘de heupen der koningen te ontgorden’ (Hebr.), d.i. om hen machteloos en weerloos te maken, het tegendeel van v. 5.</div>
<div id="n767">In v. 2 begint de toespraak tot Cyrus. God zal voor hem den weg banen tot zijnen zegetocht. <hi type="italic">En de roemrucktigen</hi> enz., Hebr.: ‘en het hobbelige zal Ik effen maken’, m.a.w. God zal de hindernissen voor zijn zegetocht uit den weg ruimen, wat vervolgens onder nog andere beelden herhaald wordt. Volgens Herodotus 1, 179 had Babylon honderd <hi type="italic">metalen poorten.</hi> Vgl. XLIV 27.</div>
<div id="n768"><hi type="italic">De schatten</hi> van Babylon, in geheime plaatsen <hi type="italic">verborgen</hi>, vgl. Jer. LI 13, en die van het rijke Sardes in Lydië, vgl. Cyrop. 7, 2, 11. De Perzen werden door hunne veroveringen fabelachtig rijk; de door Plinius (hist. nat. 33, 2) aangegeven som heeft men op ruim vijftien honderd millioen guldens berekend. God schonk aan Cyrus al die rijkdommen en overwinningen <hi type="italic">om wille van Israël</hi>, zie XLIV 28.</div>
<div id="n769">Hebr. evenals XLIV 5: ‘met een toenaam (te weten, mijn herder, mijn gezalfde) noemde Ik u, hoewel gij Mij niet kendet’; want, al beleed Cyrus volgens v. 3 Jehova als den God van Israël (vgl. I Esdr. I 2), toch erkende hij Hem niet als den eenig waren God, daar hij volgens de opschriften, ook de Chaldeeuwsche goden, Bel, Nebo en Marduk, vereerde.</div>
<div id="n770">God <hi type="italic">omgordde</hi> Cyrus, d.i. ‘maakte hem machtig’ (Septuag.) boven kondigen en volken, <hi type="italic">opdat</hi> (v. 6) alle volkeren over de gansche aarde door de vervulling dezer voorspellingen tot de kennis van de waren God zouden worden voorbereid; vgl. I Esdr. I 1.</div>
<div id="n771">De profeet spreekt aldus, wellicht met het oog op de heidensche leer van het zoogenaamde <hi type="italic">dualisme</hi>, volgens welke er twee aan elkander tegenstrijdige goddelijke wezens bestaan, waarvan het eene de oorsprong is van licht en geluk, het andere de bron van duisternis en onheil.</div>
<div id="n772">Het optreden van Cyrus zal volgens v. 4-7 strekken tot heil van Israël en tot licht voor de heidensche volken. Uit die beschouwing ontwelt de vurige verzuchting van den profeet naar ‘gerechtigheid’ en ‘heil’, zooals het Hebr. en de Septuag. in plaats van <hi type="italic">gerechte</hi> en <hi type="italic">Verlosser</hi> lezen. Bedoeld zijn de zegeningen van den Messias, van wien Cyrus in zijn werk eene voorspellende figuur was, zoodat de profeet zonder het zinverband te verstoren van dezen tot genen kon overgaan. Gelijk de dauw en de regen op de dorstige aarde, zoo dale de Messias van den hemel neder, om het in zonde en ellende naar gerechtigheid en heil smachtende menschdom te verkwikken en vruchten van zaligheid te doen voortbrengen. God antwoordt op die bede van en profeet: <hi type="italic">Ik heb hem</hi>, den Verlosser van Israël, Hebr.: ‘het (beloofde heil) geschapen’, om het te bestemden tijde aan de wereld te toonen. In die belofte des Heeren moet de mensch berusten, want dwaas is het, zich tegen God te verzetten of te morren over zijne beschikkingen. Dit toont de profeet in de volgende verzen.</div>
<div id="n773">In vergelijking met zijnen Maker is de booze mensch <hi type="italic">een scherf</hi> enz. <hi type="italic">Aardewerk</hi> van het eiland <hi type="italic">Samos</hi> (in het Hebr. niet genoemd) was bij de ouden bekend. De pottenbakker, die <hi type="italic">het leem</hi> naar welgevallen kneedt, is meermalen (vgl. XXIX 16; Jer. XVIII; Rom. IX 20, 21) een beeld van Gods oppermacht. Zal <hi type="italic">uw werk</hi>, o mensch, van u zeggen: <hi type="italic">Hij heeft</hi> enz., m.a.w. hij is onhandig, heeft geen verstand van zijn werk. Hoe kan dan de mensch zelf, die geheel en al Gods werk is, aan zijnen Maker wijsheid of macht ontzeggen bij het nemen en ten uitvoer leggen zijner beschikkingen?</div>
<div id="n774">Hij, die oordeelt over Gods beschikkingen, handelt even dwaas als een kind, dat met zijne ouders zou willen twisten, waarom zij hem zóó, gelijk hij is, ter wereld gebracht hebben. <hi type="italic">De vrouw</hi>, Septuag. ‘de moeder’.</div>
<div id="n775"><hi type="italic">Ondervraagt Mij</hi> alleen. <hi type="italic">Beveelt</hi> enz., d.i. laat aan mijne zorg en voorzienigheid over, hoe Ik zal handelen met mijn Israël. Vgl. XL 27, volg.</div>
<div id="n776"><hi type="italic">Ik heb hem</hi>, Cyrus, <hi type="italic">verwekt</hi> (een bewijs van Gods liefde voor zijn volk) <hi type="italic">tot gerechtigheid</hi>, zie XLI noot 2. <hi type="italic">Zijne wegen</hi> enz., zie noot 2. <hi type="italic">Niet voor losprijs</hi>, want Cyrus bedong geen geld voor Israël's vrijlating, maar gaf zelfs geschenken voor den opbouw des tempels; vgl. I Esdr. I 7, volg.</div>
<div id="n777">Door de volvoering van Gods raadsbesluiten zal Cyrus den weg bereiden tot de uitbreiding der kennis van Israël's God onder de heidensche volken, die weldra met hunne schatten tot Sion zullen opgaan (vgl. XXIII 18; LX 6; Agg. II 8 naar het Hebr.). Zoo zal Israël rijken buit en talrijke krijgsgevangenen, in geestelijken zin, bekomen. <hi type="italic">Egypte</hi>, <hi type="italic">Ethiopië</hi> en <hi type="italic">Saba</hi>, die volgens XLIII 8 den Perzen als vergoeding voor Israël ten deel vallen, staan hier als vertegenwoordigers der verst wonende heidensche volken. Aanbiddend zullen zij zich <hi type="italic">nederbuigen</hi> voor het geestelijk Israël om wille van God, die in hetzelve woont. Vgl. Zach. VIII 23.</div>
<div id="n778">Een uitroep van bewondering. <hi type="italic">Een verborgen God</hi>, die op eene voor de menschen onnaspeurlijke wijze, vooral in het werk van 's menschen verlossing, handelt.</div>
<div id="n779">Hebr.: ‘van afgodsbeelden’</div>
<div id="n780"><hi type="italic">Met eeuwige verlossing</hi>, die in hare werking en in hare vruchten eeuwigdurend is. <hi type="italic">Niet beschaamd</hi> enz., gelijk het vroegere Israël om zijne zonden.</div>
<div id="n781">Alvorens het nu volgende woord van God aan te halen, beschrijft de profeet Gods almacht, welke de vervulling der beloofde verlossing waarborgt. <hi type="italic">Niet om ledig te zijn</hi> enz., volgens eenigen wordt dit gezegd van palestina, dat niet voor immer ledig, van zijne bewoners verlaten zal blijven. Waarschijnlijker echter is er sprake van de geheele aarde met eene zinspeling op haren oorspronkelijk woesten toestand, zie Gen. I 1, 2.</div>
<div id="n782"><hi type="italic">Niet in het verborgen</hi>, in donkere holen, naar de wijze der heidensche orakels. God liet zich niet <hi type="italic">vergeefs</hi>, niet nutteloos <hi type="italic">zoeken</hi> of ondervragen aangaande de toekomst. <hi type="italic">Gerechtigheid</hi> beteekent hier wat overeenkomstig het recht is of de waarheid; <hi type="italic">recht</hi>, d.i. niet dubbelzinnig Vgl. Joan. XVIII 20.</div>
<div id="n783">Vgl. XII 1. <hi type="italic">Ontkomen</hi> aan het godsgericht, dat Cyrus voltrekken zal; vgl. XLI 25. Hierdoor voorbereid tot het ontvangen van de ware godskennis, zullen zij weldra inzien wat in het tweede verslid wordt uitgesproken. <hi type="italic">Dragen</hi> in plechtige optochten; zie XLVI 1.</div>
<div id="n784">Zie XLI 23, 26; XLII 3; XLIII 9, 10; XLIV 7.</div>
<div id="n785">d.i. Alle volken zonder uitzondering.</div>
<div id="n786"><hi type="italic">Bij Mij zelven</hi>, zie Hebr. VI 13. <hi type="italic">Een woord van gerechtigheid</hi> of waarheid, zie v. 19, hetwelk niet onvervuld zal blijven, te weten <hi type="italic">dat</hi> enz. Het <hi type="italic">zweren</hi> bij Jehova is het uiterlijk blijk der toewijding aan zijnen dienst.</div>
<div id="n787">Het meervoud <hi type="italic">justitiae</hi> ziet op de menigvuldige genademiddelen van God, waardoor de mensch <hi type="italic">heerschappij</hi>, Hebr.: ‘macht’, verkrijgt over zijne vijanden en zijne driften.</div>
<div id="n788">Bestaande uit Israël en de bekeerde heidenen; vgl. XLIV 4, 5.</div>
<div id="n789">Zesde troostrede: de val van Babylon's goden, die, te gelijk met het volk overwonnen, door de overwinnaars buit gemaakt en medegevoerd worden; vgl. Jer. XLVI 25; XLVIII 7; XLIX 3; vooral L 2; Am. I 15 enz. <hi type="italic">Bel</hi>, de Babylonische hoofdgod, ook Merodach geheeten, had te Babel een reusachtigen tempel, welks bouwvallen het tegenwoordige Birs Nimrud zijn. Het afgodsbeeld van Bel was volgens Herodotus 1, 183 van enkel goud en twaalf ellen hoog. Niet weinige Babylonische eigennamen zijn daarmede samengesteld (Baltassar, Belibus enz.). <hi type="italic">Nabo</hi>, voor den alwetend en god gehouden, die de Chaldeeuwsche wijzen bezielde, had zijn tempel te Borsippa. Beroemde koningen van Babylon, b.v. Nabopolassar, Nabuchodonosor enz. noemden zich naar hem.</div>
<div id="n790">De beelden zijn door de overwinnaars op lastdieren geladen en in dien zin <hi type="italic">aan het trekvee ten deel gevallen</hi>, dat zwaar beladen is met de <hi type="italic">lasten</hi>, welke voorheen <hi type="italic">de uwe</hi> waren; want de Chaldeërs droegen in plechtige omgangen de godenbeelden op hunne schouders; zie v. 7; XLV 20; Jer. X 5; Bar. VI 3. Het afgodsbeeld van Bel, door Cyrus en Darius Hystaspes nog gespaard, werd eerst door Xerxes uit Babel weggevoerd.</div>
<div id="n791"><hi type="italic">Zij</hi>, die goden, zijn niet in staat te redden <hi type="italic">wie hen draagt</hi>, Hebr. ‘hunne eigen vracht’, d.i. het zware gewicht van goud, waarvan zij gemaakt zijn; en zoo gaat <hi type="italic">hunne ziel</hi>, d.i. al wat zij zijn (dewijl die goden niet anders zijn dan een klomp goud), <hi type="italic">in de gevangenschap.</hi></div>
<div id="n792">Terwijl de heidenen hunne goden dragen, draagt daarentegen Jehova zijn volk; vgl. LXIII 9. <hi type="italic">Jacob</hi> is het rijk Juda. <hi type="italic">Wat nog overig is</hi> van het door de Assyriërs vernietigde rijk <hi type="italic">Israël. Aan mijnen boezem.... op mijnen schoot</hi> schildert Gods teedere liefde en moederlijke zorg; doch in plaats van <hi type="italic">a meo utero</hi> en <hi type="italic">a mea vulva</hi> moet blijkens het Hebr. en de Septuagint gelezen worden: <hi type="italic">ab utero</hi> en <hi type="italic">a vulva</hi>, d i. <hi type="italic">van de geboorte af</hi> enz., zie XLIII 1, XLIV 2.</div>
<div id="n793">Tot aan den grijzen ouderdom des volks zal God Israël dragen. Zoo toont God meer dan moederliefde.</div>
<div id="n794">Berispende vragen tot het ondankbare Israel, dat nietige godenbeelden in plaats van zijnen God stelt. Zie XL 18.</div>
<div id="n795">Vgl. XLIV 12, volg.</div>
<div id="n796">In plaats van <hi type="italic">confundamini</hi>, <hi type="italic">weest beschaamd</hi> vertaalde de H. Hiëronymus <hi type="italic">fundamini</hi>, d.i. bevestigt u, weest standvastig, een vermaning tot hen, die wankelden tusschen Jehova en de afgoden; vervolgens tot de afvalligen: <hi type="italic">komt tot inkeer.</hi></div>
<div id="n797">Gods groote wonderdaden ter gunste van Israël, b.v. bij den uittocht uit Egypte. Zie XLIII 18.</div>
<div id="n798">De <hi type="italic">uitkomst</hi> der voorspelde gebeurtenissen, b.v. de inbezitneming van het beloofde land. Zie XLI 26, volg.</div>
<div id="n799"><hi type="italic">Vogel</hi>, Hebr.: adelaar’, een roofvogel en dus een juist beeld van een veroveraar (vgl. Jer. XLIX 22; Ezech. XVII 3), hier te passender gekozen, omdat de bedoelde Cyrus een gouden adelaar met uitgespreide vleugels tot veldteeken had (Xenophon Cyrop. 7, 1, 4). <hi type="italic">Uit het Oosten</hi>, zie XLI 2. <hi type="italic">Den man van mijn welbehagen</hi>, Hebr.: ‘van mijn raadsbesluit’, dat hij volvoeren zal; zie XLIV 28.</div>
<div id="n800">Hebr.: ‘stijfhoofdigen’ of eigenzinnigen, die het werk van Gods genade, dat in het laatste vers beschreven wordt, versmaden.</div>
<div id="n801"><hi type="italic">Mijne gerechtigheid</hi> of, wat hetzelfde is, <hi type="italic">mijn heil</hi> (zie XLI noot 2), was voor de getrouwe Israëlieten <hi type="italic">nabij;</hi> want ook zij konden door het geloof in Gods woord aan dat heil deel hebben. Bedoeld is de verlossing van Israël, welke een aanvang nam bij de bevrijding uit de Babylonische ballingschap en voltooid wordt in de geestelijke verlossing door den Messias. Vgl. LI 5.</div>
<div id="n802">Zevende troostrede. <hi type="italic">Babylon</hi>, als hoofdstad <hi type="italic">de dochter</hi> des lands of <hi type="italic">der Chaldeërs</hi>, heerschte als een trotsche koningin over de aarde. De profeet ziet haar van haren troon gestooten en <hi type="italic">ter aarde gezeten</hi> als eene treurende, zie III 26. <hi type="italic">De weekelijke</hi> enz (vgl. Deut. XXVIII 56), want weelde, wellust en zingenot kenmerkten die stad (Quint. Curt. 5, 1; Herod. 1, 199).</div>
<div id="n803">Den handmolensteen draaien was het zwaar en verachtelijk werk van slavinnen; vgl Exod XI 5.</div>
<div id="n804">De straf eener boeleerster (vgl Nah. III 5) zal op die trotsche gebiederes neerkomen. Het Hebr vertalen de nieuweren: ‘ontdek uwen sluier, hef uwen sleep op’, want als eene aanzienlijke vrouw was zij gesluierd en droeg zij een staatsiekleed met langen sleep; nu echter moet zij als een Oostersche slavin ongesluierd en met opgeschorte kleederen dienstwerk verrichten en daarbij met ontbloote beenen <hi type="italic">door stroomen waden.</hi> Dit laatste schijnt tevens eene zinspeling op den uittocht der krijgsgevangen bevolking door het water, dat Babylon omgaf.</div>
<div id="n805">Hebr.: ‘en geen mensch zal <hi type="italic">Ik</hi> sparen’ Het is het wraakgericht des Heeren</div>
<div id="n806">Een jubelkreet in den mond van Israël, dat door Babylon's val verlost wordt.</div>
<div id="n807">Het grootsprekende Babylon moet zich, op de wijze der treurenden (Job. II 13; Thren. II 10), <hi type="italic">sprakeloos</hi> nederzetten en zich beschaamd verschuilen <hi type="italic">in het donker</hi> der vergetelheid, des kerkers. Zóó wordt Babel gestraft om zijne hoovaardij.</div>
<div id="n808">Een andere reden van het wraakgericht over Babel. God had zijn <hi type="italic">erfdeel</hi>, Israël, <hi type="italic">ontwijd</hi> (vgl. XLIII 28), toen Hij het, als ware het niet meer zijn volk, tot straf overleverde aan de Chaldeërs; dezen echter overschreden de door God gestelde maat en mishandelden Gods volk (vgl. Zach. I 15); een voorbeeld van dien moedwil: <hi type="italic">op den grijsaard</hi> enz. Vgl. Thren. IV 16; V 12.</div>
<div id="n809"><hi type="italic">Aan uw einde,</hi> d.i. aan den smadelijken ondergang, uwe gerechte straf.</div>
<div id="n810"><hi type="italic">Ik ben het</hi>, Babel schrijft aan zich zelf toe, wat aan God alleen toekomt, zie XLV 5, 6 enz. <hi type="italic">Weduwe</hi>, verlaten door de vorsten, die het met haar hielden; <hi type="italic">kinderloosheid</hi> door de ballingschap of den dood harer inwoners.</div>
<div id="n811"><hi type="italic">Om de menigte</hi> enz., Hebr.: ‘in spijt van de menigte uwer tooverkunsten en in spijt van de (gewaande) buitensporige kracht uwer tooverspreuken’. Chaldea was het eigenlijke vaderland der tooverkunsten, inzonderheid der sterrenwichelarij, zie v. 13; daarom heeten de sterrenwichelaars enz. in het Boek Daniël Chaldeërs.</div>
<div id="n812"><hi type="italic">Zijne herkomst</hi>, Hebr. eigenlijk: ‘dageraad’, het eerste opkomen van dat onheil; anderen vertalen: ‘onheil, dat gij niet weet weg te tooveren’.</div>
<div id="n813"><hi type="italic">Treed op</hi> enz. is spottend gezegd. <hi type="italic">Van uwe jeugd</hi>, d.i. van de oudste tijden af. <hi type="italic">Zoo het</hi> enz., Hebr.: ‘wellicht kunt gij iets uitrichten, wellicht schrik aanjagen’, d.i. den bewerker dier onheilen door uwe tooverkunsten op de vlucht jagen.</div>
<div id="n814">Gij hebt u <hi type="italic">afgetobd</hi> door allerlei overleggingen volgens de regels der tooverkunst! Babel beproeve dan, of het meer baat vindt bij de <hi type="italic">hemelwichelaars</hi>, <hi type="italic">augures coeli;</hi> de Hebr. randlezing beteekent waarschijnlijk: die den hemel in vakken of velden verdeelen, zooals de sterrenkundigen doen. <hi type="italic">De maanden berekenen</hi>, d.i. voorspellingen doen volgens de teekenen in de astrologische kalenders aangegeven.</div>
<div id="n815"><hi type="italic">Zoo gaat het u</hi> met al uwe tooverkunsten en uwe sterrenwichelarij (zie v. 12), welke u op den wraakdag niet zullen baten. Volgens anderen: zoo gaat het u met uwen handel, met uwe <hi type="italic">kooplieden</hi>, die uit alle streken naar de rijke handelsstad zijn samengestroomd en in den nood haar ijlings verlaten. Zie XIII 14; Nah. III 16.</div>
<div id="n816">Slotrede der eerste afdeeling met korte herhaling van den hoofdinhoud. Het op den naam van Israël en op zijne afkomst (<hi type="italic">uit de wateren</hi>, d.i. uit de zich in vele aderen splitsende bron) <hi type="italic">van Juda</hi> trotsche volk eerde wel uiterlijk (zie XLV noot 21) Jehova, maar <hi type="italic">niet in waarheid noch in gerechtigheid</hi> (zie XLV 19, 23), d.i. niet met een oprecht hart.</div>
<div id="n817">Eene herhaling der onmiddellijk voorafgaande gedachte. Tevens geeft het de reden, waarom de profeet recht heeft door hen aanhoord te worden.</div>
<div id="n818">Hier begint het woord, dat het volk naar v. 1 moet hooren, te weten het bewijs van Jehova's alwetendheid en almacht, en wel vooreerst uit de <hi type="italic">vroegere</hi> voorspellingen, lang te voren gedaan en thans <hi type="italic">plotseling</hi>, d.i. op onverwachte, goddelijke wijze, vervuld. Zie XLII 9; XLIV 7, 8; XLV 21; XL VI 10.</div>
<div id="n819">Het hardnekkige volk had vanouds <hi type="italic">een ijzeren nekspier</hi>, als een koppig lastdier, dat zijn nek niet wil buigen onder het juk, had <hi type="italic">een voorhoofd van metaal</hi>, d.i. was onverzettelijk volhardend in het booze opzet; vgl. Ezech. II 4; III 7, volg. Daarom wilde Jehova duidelijk en klaar de groote gebeurtenissen lang te voren voorspellen, opdat Israël geenszins aan de afgoden zou kunnen toeschrijven, wat het werk was van Gods bovennatuurlijke leiding.</div>
<div id="n820"><hi type="italic">Zie</hi> dat alles vervuld! Hebr. ‘Zult gij het <hi type="italic">verkondigen</hi>’ als de getuigen Gods, volgens XLIII 10.</div>
<div id="n821">Ook <hi type="italic">nieuwe</hi> voorspellingen doet God hooren <hi type="italic">van nu af</hi> (Hebr. en Septuag.; <hi type="italic">tunc</hi> schijnt een schrijffout voor <hi type="italic">nunc</hi>). Het zijn in Gods raad <hi type="italic">geheimgehouden dingen</hi>, welke door niemand natuurlijkerwijze geweten konden worden. Bedoeld zijn de voorspellingen aangaande Cyrus' optreden en de verlossing van Israël; want vooral deze zijn het, welke in deze afdeeling op den voorgrond treden.</div>
<div id="n822"><hi type="italic">Geschapen</hi>, d.i. in het licht getreden door de profetische openbaring.</div>
<div id="n823">Bemerk, met wat nadruk de profeet herhaalt, dat zijn volk niets wist of vermoeden kon van hetgeen hij voorspelde aangaande Cyrus' optreden. Bijgevolg zijn deze profetieën niet geschreven, toen Cyrus' zegepraal over Babylon kon voorzien worden.</div>
<div id="n824">Juist daarom wilde God zoo klaarblijkelijk maken, dat Hij, en niemand anders, die nieuwe voorspellingen deed, omdat Israël zoo hardnekkig was in zijne trouweloosheid; zie v. 4, 5. Hiermede gaat de profeet over tot een korte herhaling van XLIII 22, volg., dat namelijk de verlossing louter genade is. Van <hi type="italic">den moederschoot af</hi>, zie XLIV 2.</div>
<div id="n825">Om als een barmhartig en getrouw God door Israël te worden geprezen, <hi type="italic">breidelt</hi> God Israël door tuchtiging, opdat het niet, door zijne geneigdheid ten kwade, nog verder zou afdwalen en te gronde gaan. Hebr.: ‘bedwing Ik Mij, u ten beste’.</div>
<div id="n826"><hi type="italic">Niet als zilver</hi>, dat in den smeltoven gezuiverd wordt van alle onreine bestanddeelen; Israël werd door de <hi type="italic">ellende</hi> der ballingschap niet in die mate gereinigd, dat het de verlossing verdiende.</div>
<div id="n827"><hi type="italic">Opdat Ik</hi> enz., Hebr.: ‘want hoe wordt hij (mijn naam) onteerd’! Evenzoo in de Septuag.: ‘want mijn naam wordt onteerd’. God zal door de verlossing van Israël zijne geschonden eer herstellen; want in het oog der heidenen scheen Israël's God door hunne afgoden overwonnen. Vgl. XLII 8.</div>
<div id="n828">Zie XLI 4; XLIV 6. <hi type="italic">Dien Ik roep</hi> als mijnen uitverkorene boven andere volken.</div>
<div id="n829">Zie XL 12; XLII 5. De aarde en de hemelen staan gereed om te gehoorzamen aan God, tot beschaming van het weerspannige Israël. Vgl. Ps. XXXII 9; CXVIII 91.</div>
<div id="n830"><hi type="italic">Verzamelt u</hi>, vgl. XLV 20, volg. <hi type="italic">Onder hen</hi>, onder de afgoden. Zoo <hi type="italic">iets</hi>, als mijne voorspelling aangaande uwe verlossing. <hi type="italic">De Heer heeft</hi> Cyrus <hi type="italic">lief</hi>, schenkt hem krijgsgeluk, om Gods <hi type="italic">wil aan Babylon</hi> te volvoeren en Gods wrekende <hi type="italic">arm</hi> te zijn.</div>
<div id="n831"><hi type="italic">Niet in het verborgen</hi>, zie XLV 19. Hebr.: ‘van den tijd af, dat het geschiedt (als die voorspellingen in vervulling gaan; volgens de Vulgaat reeds te voren), ben Ik daarbij’ door mijne voorzienigheid.</div>
<div id="n832">Hier spreekt Isaias en bevestigt, dat hij, door Gods geest gezonden, Cyrus' optreden en Israël's verlossing voorspelt. Volgens velen echter spreekt Isaias van zich zelven in het geheele vers en verklaart hij, sedert de door hem meegedeelde openbaring in den geest bij hare vervulling tegenwoordig te zijn.</div>
<div id="n833"><hi type="italic">Uw vrede</hi> of uwe welvaart; <hi type="italic">uwe gerechtigheid</hi> of uw heil, zie XLI noot 2. <hi type="italic">Als oeverzand</hi> ziet op Gen. XXII 17; XXXII 12. Israël had zijnen <hi type="italic">naam</hi> van zelfstandig en uitverkoren volk in de ballingschap verloren. Anderen vertalen het Hebr. in v. 18 en 19 op die wijze, dat alles vermanend op de toekomst ziet: Indien gij wilt acht geven op mijne geboden, dan zal enz.</div>
<div id="n834">Tot aan de uiteinden der aarde moge de blijde boodschap hunner verlossing tot Gods verheerlijking weerklinken. Zij wordt v. 21 in een aan de wonderen der eerste verlossing ontleende beeldspraak geschilderd; zie XLI 18, 19; XLIII 19, 20; XLIV 3.</div>
<div id="n835">Dit kernachtige woord, eene waarschuwing voor de hardnekkige Israëlieten, sluit deze afdeeling.</div>
<div id="n836">Eenzelfde uitnoodiging als XLI 1. <hi type="italic">Eilanden</hi>, zie XL noot 13. Die hier spreekt, is, blijkens v. 6, dezelfde tot wien XLII 6 gezegd was: ‘Ik maak u ten licht voor de heidenen’, is derhalve de Messias; vgl. Act. XIII 47. Alle volken moeten naar hgm hooren; hierop heeft hij recht, want God heeft hem <hi type="italic">van zijne geboorte</hi> af geroepen tot zijne bediening, welke door zijnen naam wordt uitgedrukt. Zie de vervulling Matth. I 21; Luc. I 31; II 21.</div>
<div id="n837"><hi type="italic">Als een scherp zwaard.... als een uitgelezen</hi> (Hebr. ook: ‘gladgeslepen’) <hi type="italic">pijl:</hi> beide vergelijkingen, welke aan het zwaard en den pijl, een echt Perzisch wapen, van den veroveraar Cyrus herinneren (vgl. XLV 1, volg.) verklaren de alles doordringende kracht van het woord (vgl. XI 4; Hebr. IV 12), dat de Messias prediken en waarmede hij de wereld veroveren zal. <hi type="italic">In de schaduw van</hi> Gods <hi type="italic">hand</hi>, d.i. onder Gods bijzondere hoede, als een in Gods <hi type="italic">koker</hi> verborgen <hi type="italic">pijl</hi>, zal hij te bestemden tijde zijn doel niet missen; vgl. Ps. XLIV 6.</div>
<div id="n838">Israël is hier niet het volk, vgl. XLII 19, want de toegesproken <hi type="italic">dienstknecht</hi> wordt van het volk in v. 6 als diens verlosser, in v. 8 als diens middelaar onderscheiden; het is de Messias, die, Israël's zonden op zich nemend en voor diens schulden voldoening gevend, een tweede Israël werd, de strijder tegen God, wiens toorn hij ontwapende; vgl. Gen. XXXII noot 14. Zie Matth. II 15, waar eveneens het volk Israël als type van den Messias optreedt.</div>
<div id="n839">De Messias klaagt over de onvruchtbaarheid van zijnen arbeid onder zijn hardnekkig volk. <hi type="italic">Mijn recht</hi>, om krachtens mijne zending aanhoord en geloofd te worden, <hi type="italic">is bij den Heer</hi>, den wreker van dat miskende recht. <hi type="italic">Werk</hi> is evenals XL 10 het loon van zijnen arbeid.</div>
<div id="n840"><hi type="italic">En nu zegt de Heer</hi>, zijn woord volgt in v. 6. <hi type="italic">Om Jacob</hi> enz., want als leeraar en wonderdoener moest de Messias zijnen werkkring bepalen tot Israël, zie Matth. XV 24; Act. III 26. Doch overeenkomstig het doel zijner zending en menschwording is hij de Verlosser der gansche wereld, zie v. 6. <hi type="italic">En Israël,</hi> deze tusschenzin ziet terug op v. 4; volgens de Hebr. randlezing (welke evenmin als de Septuag., de Syr. en Chald. vert. en de Itala het ontkennende <hi type="italic">niet</hi> heeft) wordt de onmiddellijk voorafgaande gedachte herhaald: ‘en om Israël tot Hem te verzamelen’. <hi type="italic">En verheerlijkt</hi> enz. door de komst der heidenen tot zijne Kerk, zie v. 6.</div>
<div id="n841"><hi type="italic">De heffe</hi>, Hebr.: ‘de bewaarden’, d.i. de door God gespaarden (Septuag.: ‘de verstrooiing’) van Israël. <hi type="italic">Ten licht</hi>, zie XLII noot 6, en <hi type="italic">mijn heil</hi> voor al de volken der wereld; vgl. Luc. II 32.</div>
<div id="n842">Uit hetgeen voorafgaat en volgt, is het duidelijk, dat <hi type="italic">de Heer</hi> hier spreekt tot zijn uitverkoren dienstknecht, den Messias. Hij noemt hem <hi type="italic">de</hi> in het oog der menschen <hi type="italic">verachte ziel</hi>, vgl. LIII 3, vervolgens den om zijne nederige geboorte en zijn smadelijk lijden ‘door het volk verfoeide’: zóó althans hebben de oudste vertalingen en de H. Hiëronymus in zijn commentaar het Hebr. begrepen (vgl. LII 14, volg.; zie de vervulling Luc. XXIII 18, volg.). - Volgens de Vulgaat is het woord waarschijnlijk gericht òf tot het ongeloovige Israël òf tot de door de wereld verachte leerlingen van Christus. - Verder noemt God den Messias <hi type="italic">den knecht der heerschers</hi>, daar hij zich vrijwillig aan vreemde heerschers (b.v. Herodes, Pilatus) in leven en sterven heeft onderworpen. Die vernedering echter zal door eene luisterrijke verheerlijking gevolgd worden: <hi type="italic">koningen</hi> enz.; vgl. XLV 14.</div>
<div id="n843"><hi type="italic">Te behaaglijken tijde</hi>, waarop volgens het goddelijk raadsbesluit de zonden der wereld door het Lam Gods worden weggenomen, <hi type="italic">verhoor Ik</hi> uw gebed voor de zaligheid der menschen (vgl. Joan. XVII; Hebr. V 7); <hi type="italic">Ik behoed u</hi> tegen de macht des doods door de verrijzenis <hi type="italic">en maak u ten bond</hi>, zie XLII 6, tot middelaar van het Nieuwe Verbond; want het Oude had Israël door zijne zonden verijdeld. Daarom lag het <hi type="italic">land</hi> verwoest, waren zijne <hi type="italic">erfdeelen</hi> in de handen van vreemden en verkeerde het bondsvolk in de <hi type="italic">boeien</hi> enz. der ballingschap. Onder die zinnebeelden zijn de gevolgen der zonde voorgesteld, welke de Messias als een andere Moses, als een tweede Josue kwam herstellen, in geestelijken zin, zie v. 6, door bovennatuurlijk <hi type="italic">licht</hi> en <hi type="italic">heil</hi> of genade te verleenen.</div>
<div id="n844">Hebr.: ‘op alle kale hoogten’, in vruchtbaar land herschapen. Vgl. XLI 17, 18; XLIII 20. De verlosten wor- v. 9<hi type="italic">b</hi>, 10 vergeleken bij eene kudde, die ruime weiden heeft en door een liefderijken herder geleid wordt.</div>
<div id="n845">Hebr.: sjarab; zie XXXV noot 5.</div>
<div id="n846">Wellicht las de Vulgaat oorspronkelijk <hi type="italic">portabit</hi> (zal Hij dragen), in overeenstemming met de oude vertalingen (vgl. Apoc. VII 17); Hebr.: ‘zal Hij hen zachtkens leiden’; vgl. XL 11. Zie Joan. X het beeld van den goeden Herder.</div>
<div id="n847">Vgl. XL 3, volg. Zoo wordt de weg naar Sion voor de volken (v. 12) gemakkelijk begaanbaar en duidelijk te onderscheiden. Septuag.: ‘elk pad zal Ik tot eene weide voor hen maken’.</div>
<div id="n848"><hi type="italic">Van de zee</hi> of het verre Westen; vgl. LX 9. <hi type="italic">Het Zuiderland</hi>, Hebr.: ‘het land der Sinim’, volgens velen de Chineezen, als de vertegenwoordigers van het verre Oosten.</div>
<div id="n849">Vgl. XLII 10, 11; XLIV 23. <hi type="italic">De armen</hi> zijn diegenen, welke Christus beloofde te verkwikken Matth. XI 28.</div>
<div id="n850"><hi type="italic">Sion</hi>, de bruid des Heeren, klaagt dat Jehova haar in de ballingschap als <hi type="italic">verlaten</hi> en <hi type="italic">vergeten</hi> heeft. Hierop antwoordt de Heer in v. 15, 16.</div>
<div id="n851">Gods liefde is oneindig teerder en sterker dan moederliefde.</div>
<div id="n852">Volgens sommigen eene toespeling op de gewoonte om zich op handen of armen namen of symbolische teekenen tot onuitwischbaar aandenken in te snijden; daar dit echter aan Israël verboden was (Lev. XIX 28; XXI 5), is de beeldspraak waarschijnlijker ontleend aan het voorschrift van Deut. VI 8; XI 18. Het plan der nieuwe Sionsstad, op Gods handen geteekend, beduidt zijne wakende zorg voor Sion's stoffelijke en geestelijke herstelling.</div>
<div id="n853">Dit beeld wordt LIV 2, 3 breeder uitgewerkt; vgl. Zach. X 10.</div>
<div id="n854"><hi type="italic">De kinderen uwer onvruchtbaarheid</hi>, aan de vroeger onvruchtbare, zie LIV 1, of liever, naar den grondtekst, aan de van hare kinderen (door de ballingschap) beroofde moeder Sion thans in menigte geschonken.</div>
<div id="n855"><hi type="italic">Onvruchtbaar en niet barend</hi>, Hebr.: ‘een (van kinderen) beroofde en onvruchtbare’. Die vragen drukken met recht Sion's verwondering uit over de menigte kinderen, welke haar niet op natuurlijke wijze ‘maar uit God geboren zijn’ Joan. I 13. Vgl. Act. X 45; XV 3.</div>
<div id="n856">Op een wenk van Gods hand stroomen de heidenen samen naar Sion, waar God zijne banier (de zichtbare Kerk) hoog geplant heeft; dezen voeren de Sionskinderen van heinde en verre aan. Met eene toespeling op de hulpverlening der heidenen bij den terugkeer van Israël uit Babylon (vgl. I Esdr. I 2-4; IV) schildert de profeet de komst der heidenen naar het geestelijke Sion. Vgl. XI 12; LX 4.</div>
<div id="n857">De grooten der aarde zullen met diepen eerbied aan Sion hunne geschenken en hunne beschermende hand aanbieden; zie Ps. LXXI 9; Mich. VII 17.</div>
<div id="n858">Vgl. XL 31; Ps. XXIV 3.</div>
<div id="n859">Eene vraag van kleingeloovigen twijfel aan die alle menschelijke verwachting overtreffende belofte. De <hi type="italic">machtige</hi> en de <hi type="italic">geweldenaar</hi> is de, door Babylon afgebeelde, God weerstrevende macht des duivels en der zonde; vgl. Matth. XII 29.</div>
<div id="n860">Op die in v. 24 meer rhetorisch, dan werkelijk gestelde vraag antwoordt God met een beroep op zijne alles overwinnende almacht, die zal zegevieren over de vijanden van zijn Rijk en hen straffen zal; vgl. LIII 12.</div>
<div id="n861">God zal de vijanden van zijn Rijk door onderlingen strijd elkander doen vernietigen. Vgl. IX 19; I Reg. XIV 20. <hi type="italic">Alle vleesch</hi>, zie XL 5. <hi type="italic">De sterke van Jacob</hi>, zie I 24.</div>
<div id="n862">Antwoordend op Sion's klacht XLIX 14, verklaart God, waarom Israël is verworpen. Het verbond van Jehova met zijn volk wordt hier voorgesteld als een huwelijk. Terugziende nu op het recht des mans (Deut. XXIV 1-3), om de echtgenoote met een <hi type="italic">scheldbrief</hi> weg te zenden (vgl. Jer. III 1, volg.), en tevens op het recht des huisvaders, om zijne kinderen aan den schuldeischer te <hi type="italic">verkoopen</hi> (vgl. Exod. XXI 2, 7; IV Reg. IV 1; II Esdr. V 5; Matth. XVIII 25), zegt God vragenderwijze, dat niet door zijne schuld het verbond met Sion verbroken is en Israël's kinderen in ballingschap als in slavernij verkocht zijn. - Hebr.: ‘waar is de scheidbrief’ enz.? Hij bestaat niet; want niet Jehova (de man alleen gaf den scheidbrief) was oorzaak van Sion's verwerping, welke bovendien niet altijddurend zou zijn, zooals bij een eigenlijke echtscheiding het geval was, zie Deut. XXIV 4. Neen, Israël's kinderen (<hi type="italic">Zie</hi> enz.) hebben door hunne zonden die tijdelijke scheiding veroorzaakt; Hebr.: ‘om uwe zonden is uwe moeder weggezonden’.</div>
<div id="n863">God <hi type="italic">kwam</hi> door de Wet en de profeten, Hij <hi type="italic">riep</hi> door vermaningen en kastijdingen, maar Israël bleef doof. Daarom werd Israël een verstooten, aan de heidenen prijsgegeven vrouw. Dat gebeurde niet, omdat het God aan macht ontbrak. Daarvoor getuigden genoeg de wonderen bij de verlossing uit Egypte (vgl. Ps. Cv 9; Exod. VII 18), bijzonder de Egyptische <hi type="italic">duisternis</hi> (zie Exod. X 21), welke v. 3 in beeldspraak geschilderd wordt. Maar dergelijke wonderen waren ontoereikend om Israël te verlossen uit de ellende, waarin het zich door zijne weerspannigheid gebracht had. Daarom moest de dienstknecht des Heeren, de Messias, komen, die in v. 4 sprekend optreedt.</div>
<div id="n864"><hi type="italic">Mij</hi>, den Messias, den Leeraar der: volken. <hi type="italic">Den vermoeide</hi>, d.i. de door de zonde afgematte menschheid; vgl. Matth). XI 28. Het herhaalde <hi type="italic">des morgens</hi>, Hebr.: ‘elken morgen’, beteekent, dat God voortdurend hem onderricht, hem <hi type="italic">het oor wekt</hi>, d.i. hem zijne openbaring mededeelt. Want ‘gelijk de Vader het mij gezegd heeft, zoo spreek ik’ Joan. XII 50. Vgl. Joan. V 19, 20; VII 16; VIII 26, 40; XIV 24; XV 15. Hebr. aan het slot: ‘opdat ik hoore naar de wijze der leerlingen’.</div>
<div id="n865"><hi type="italic">De Heer heeft mij het oor geopend</hi>, om niet alleen zijne openbaring eerbiedig aan te hooren, maar ook zijne bevelen gewillig te volbrengen. Vgl. Matth. XX 28; Joan. XIV 31; Phil. II 8.</div>
<div id="n866">Hebr. ‘Mijnen rug’ <hi type="italic">gaf ik</hi> bereidwillig enz. Zie de vervulling Matth. XXVI 67; XXVII 30; Marc. XIV 65.</div>
<div id="n867">Omdat hij weet dat God hem in zijn lijden ondersteunt, vreest hij geen beschimping, maar vertoont op zijn kalm <hi type="italic">aangezicht</hi> te midden van de grootste versmading een onverwinlijke standvastigheid.</div>
<div id="n868">God is met zijne hulp <hi type="italic">nabij</hi> en zal hem <hi type="italic">rechtvaardigen</hi>, d.i. hem voor zijne rechtbank heilig en gerechtig verklaren. In die overtuiging daagt de Messias iederen tegenstander uit, om met hem voor Gods rechtbank op te treden, want niemand kan hem ‘van zonde overtuigen’ Joan. VIII 46.</div>
<div id="n869">Zijne vijanden zullen vergaan als <hi type="italic">een kleed</hi>, dat door <hi type="italic">de mot</hi> verteerd wordt; vgl. LI 8.</div>
<div id="n870">De vraag voorspelt, dat slechts weinigen in Israël hem gehoor zullen verleenen.</div>
<div id="n871"><hi type="italic">Die een vuur</hi> van vervolgingen tegen den Messias en de zijnen <hi type="italic">ontsteekt.</hi> Met <hi type="italic">vlammen</hi>, Hebr.: ‘met brandpijlen’, welke men in den <hi type="italic">gordel</hi> droeg. Met dat vuur en met die brandpijlen, welke zij tegen den Messias richten, zullen zijne vijanden voor zich zelven het vuur der goddelijke wraak bereiden.</div>
<div id="n872">Het woord is gericht tot diegenen, welke, in tegenstelling met de laatst toegesprokenen, naar gerechtigheid streven. Door <hi type="italic">de rots</hi> wordt Abraham, door <hi type="italic">de holte der groeve</hi> Sara beteekend, zie v. 2. Wellicht is die beeldspraak eene toespeling op de onvruchtbaarheid dier stamouders, waaruit Isaäc met zijn talrijk nakroost buiten de gewone orde der natuur geboren werd.</div>
<div id="n873"><hi type="italic">Alleen</hi>, d.i. kinderloos; vgl. Ezech. XXXIII 24. In de <hi type="italic">vermenigvuldiging</hi> van zijn nageslacht was een deel van den in hem beloofden zegen vervuld; dit moest het vertrouwen der vromen opwekken en hun een waarborg zijn, dat ook de in Abraham's zaad beloofde zegen vervuld en Israël derhalve hersteld zou worden tot heil van alle volken.</div>
<div id="n874"><hi type="italic">Troosten</hi> door het te herstellen, zoodat het nieuwe Sion, het oude ver overtreffend, worden zal als een <hi type="italic">lusttuin</hi>, Hebr.: ‘als een Eden’, zie Gen. II noot 11. Vgl. Ezech. XXXI 9. Inderdaad is door Christus' verdiensten de door Adam's schuld verloren paradijszegen ruimschoots hersteld.</div>
<div id="n875">Vgl. XLII 1, 3, 4. De heilaanbrengende <hi type="italic">wet</hi>, welke <hi type="italic">het recht</hi> Gods bevat en van God zal uitgaan, is het voor allen bestemde Evangelie.</div>
<div id="n876">Hebr.: ‘mijne gerechtigheid.... mijn heil’. Bedoeld is (zie XLI noot 2) de genadige openbaring van God door <hi type="italic">den gerechte</hi>, den Messias; zie XLII 3, 4; XLV 24, volg. <hi type="italic">Nabij</hi>, zie XLVI 13. In en door Christus zullen Gods <hi type="italic">armen</hi>, het zinnebeeld zijner macht, tot heil der wereld alle volken <hi type="italic">richten</hi> of besturen. <hi type="italic">Mij zullen de eilanden</hi> enz., zie XLII 4.</div>
<div id="n877"><hi type="italic">Hemel</hi> en <hi type="italic">aarde</hi> zullen naar hunnen tegenwoordigen toestand vergaan, maar het Rijk van genade zal eeuwig duren. Vgl. Matth. XXIV 35; Hebr. I 11, 12. <hi type="italic">Gelijk zij</hi>, de genoemde hemel en aarde.</div>
<div id="n878">Jubelend in het heil van den Messias (v. 4-8), smeekt de profeet, dat Gods <hi type="italic">arm</hi> uit zijne rust oprijze, m.a.w. dat God zijne macht toone in het verlossen van zijn volk. Hij herinnert aan de verlossing uit Egypte, de voorafbeelding der geestelijke verlossing. <hi type="italic">De trotschaard</hi> en <hi type="italic">de draak</hi> zijn benamingen waarmede reeds vroeger (zie XXX 7; XXVII 1) Egypte werd aangeduid.</div>
<div id="n879">In den peest ziet de profeet het bezongen heil in vervulling gaan. Eene letterlijke herhaling van XXXV 10.</div>
<div id="n880"><hi type="italic">Wie zijt gij</hi> drukt verwondering uit over de kleinmoedigheid der verdrukte vromen, aan wie de profeet Gods <hi type="italic">troostende</hi> verlossing in uitzicht stelt. Tegenover de verdrukkers, sterfelijke menschenkinderen, stelt hij in v. 13 den almachtigen God, dien zij in hunne kleinmoedigheid niet indachtig waren.</div>
<div id="n881">In het Hebr. hangt dit vers nog af van <hi type="italic">wie zijt gij</hi> (in v. 12), ‘dat gij vergat.... en dat gij vreesdet’ enz. Door dien verdrukker is de Chaldeër bedoeld (zie LII 4), de vertegenwoordiger van alle vijanden van Sion.</div>
<div id="n882"><hi type="italic">Die optreedt</hi> is de Messias, zie XLII 7. <hi type="italic">Hij zal niet dooden</hi>, gelijk de verdrukker van v. 13, en niemand laten omkomen; want <hi type="italic">zijn brood</hi>, d.i. zijn hulp en steun, <hi type="italic">zal niet ontbreken.</hi> Hebr.: ‘Weldra zal de (in boeien, zie X noot 3) gekromde ontboeid worden; en hij zal niet sterven (in het kerkerhol), ter groeve (bestemd), en zijn (het hem toekomende) brood zal hem niet ontbreken’.</div>
<div id="n883">God richt het woord tot den Messias: <hi type="italic">Ik heb mijne woorden</hi> enz., d.i. mijne openbaring aan u ter prediking toevertrouwd; zie verder XLIX 2. <hi type="italic">Opdat gij</hi>, Hebr. in den eersten persoon, ‘opdat <hi type="italic">Ik</hi> de hemelen plante’ enz.; deze woorden schilderen het Rijk van den Messias, een nieuwe schepping in geestelijken zin (zie Eph. II 10) en na het einde der dagen ook in stoffelijken zin (zie II Petr. III 10-13). Hierdoor zal de voorspelling van Osee II 1 in volkomen vervulling gaan.</div>
<div id="n884">Met dit vers begint een nieuwe toespraak, een drievoudige opwekking van het in ballingschap diep vernederde Sion. Eerst (v. 17-20) wordt Sion voorgesteld als in diepen slaap verzonken en zwijmeldronken van den beker der goddelijke gramschap, sinds de verwoesting van Jerusalem door de Chaldeërs; thans komt de beurt aan zijne vijanden om van dien beker te drinken (v. 21-23). <hi type="italic">Verhef u</hi>, d.i. wek u op uit dien diepen slaap. Zie datzelfde beeld van den zwijmelbeker Abd. v. 16; Hab. II 16; Isaï. XXIX 9, volg.; Jer. XXV 15, volg. enz.</div>
<div id="n885">Jerusalem is eene in dronkenschap ternedergezonken vrouw, en geen harer kinderen kan haar helpen - een treffend beeld der stad na hare verwoesting: zij was wel niet vernietigd, maar als levenloos. Alleen God kon haar herstellen.</div>
<div id="n886"><hi type="italic">Tweeërlei</hi> straffen: <hi type="italic">Verwoesting</hi> van het land en <hi type="italic">vernieling</hi> der bevolking door <hi type="italic">honger</hi> en <hi type="italic">zwaard.</hi></div>
<div id="n887">Hebr.: ‘uwe kinderen waren bedekt’ of ‘omfloerst’, een Hebr. zegswijze, welke beteekent: in onmacht gevallen of bewusteloos geworden. In dien toestand bevonden zich de nog overige bewoners van Jerusalem, nadat honger en zwaard hun werk gedaan hadden. Als een in den strik van den jager gevangen <hi type="italic">gazelle</hi>, die zich bijna geworgd heeft bij hare pogingen om zich te ontworstelen. <hi type="italic">Verzadigd</hi> enz. herinnert er aan, dat niet zoozeer de vijand, maar God zelf die straf overzond; zie v. 17.</div>
<div id="n888">Vgl. XXIX 9; LI 17, 20; Thren. III 15.</div>
<div id="n889">De beurt om dien beker te ledigen komt thans aan Sion's verdrukkers. <hi type="italic">Ik heb genomen</hi> voegt als 't ware het woord bij de daad. <hi type="italic">Den bodem</hi> enz., Hebr.: ‘den boordevollen beker’.</div>
<div id="n890">De diepe vernedering en weerloosheid der stad wordt op echt Oostersche wijze geschilderd; zoo handelden inderdaad overwinnaars, zie Jos. X 24; men vindt dit op de Assyrische gedenkteekenen niet zelden afgebeeld. Zoo moest later de Romeinsche keizer Valerianus zijnen rug krommen tot voetbank voor den Perzischen koning Sapor.</div>
<div id="n891">Sion wordt ten tweeden male, zie LI 17, opgewekt. Thans mag zij zich in haar koninklijk praalgewaad kleeden. Want in tegenstelling met den tijd der ballingschap is zij krachtig en luisterrijk en <hi type="italic">de stad des Heiligen</hi>, Hebr. en Septuag.: ‘de heilige stad’, geworden, waar geen <hi type="italic">onbesneden</hi> of <hi type="italic">onreine</hi> heiden nog verwoestend zal doorgaan.</div>
<div id="n892">Gevangenen lagen <hi type="italic">in het stof</hi>, op den grond, vgl. III 26; XLVII 1; een treffend beeld voor het in puin gelegde Sion. <hi type="italic">Zet u</hi> op uwen troon, vgl. Mich. IV 8.</div>
<div id="n893">Alleen aan loutere genade is de verlossing te danken, gelijk God uit vrijen wil zijn volk heeft prijsgegeven, <hi type="italic">om niet</hi>, d.i. zonder aan Assur of Babel iets schuldig te zijn of eenig voordeel daarvan te hebben; dezelfde gedachte als L 1.</div>
<div id="n894">Egypte noch Assur hadden eenig recht op Gods volk. Want naar Egypte was het <hi type="italic">in den beginne</hi>, Hebr.: ‘eertijds’, heengetogen, om er als een vrij volk de rechten der gastvrijheid te genieten. Ook Assur (waaronder Chaldea, Assur's erfgenaam, begrepen is) had het <hi type="italic">zonder reden</hi>, zonder te zijn uitgedaagd, <hi type="italic">verdrukt.</hi></div>
<div id="n895">Jehova heeft <hi type="italic">niets te maken</hi>, heeft geen verplichting aan Babel, <hi type="italic">want</hi> enz., zie noot 3. <hi type="italic">Gelasterd</hi>, zie XLVIII 11; alléén om wille van zijne eer zal God Juda verlossen.</div>
<div id="n896"><hi type="italic">Daarom</hi>, om wille van mijne eer, zal mijn volk proefondervindelijk <hi type="italic">mijnen naam leeren kennen;</hi> ‘daarom’ (wat in het Hebr. herhaald wordt) zal mijn volk <hi type="italic">ten dage</hi> der verlossing ondervinden, <hi type="italic">dat Ik het ben,</hi> de getrouwe God des verbonds, <hi type="italic">die spreek: Hier ben Ik</hi>, gereed om mijn woord gestand te doen!</div>
<div id="n897">De overgang is plotselijk en de voorstelling levendig. Op de noordelijk van Juda gelegen bergen snellen herauten aan, wier vlugge tred <hi type="italic">liefelijk</hi> is om de blijde boodschap, die zij brengen. Zij verkondigen, dat de dageraad is aangebroken van Sion's herstelling, welke een aanvang nam bij den terugkeer uit de ballingschap en voltooid wordt door den Messias. Hij immers zal het hier aangekondigde, <hi type="italic">vrede</hi> en <hi type="italic">heil</hi>, eerst ten volle schenken en het Rijk Gods over de gansche aarde vestigen door zijne herauten, de verkondigers van het H. Evangelie; zie Rom. X 15.</div>
<div id="n898"><hi type="italic">De wachters</hi> op Jerusalem's torens zien juichend, hoe <hi type="italic">Sion</hi>, d.i. hare bevolking, uit de ballingschap terugkeert. <hi type="italic">Oog in oog</hi>, zoodat hun oog in het oog der aankomenden staart. Wachters en ballingen zien elkander in het gelaat.</div>
<div id="n899"><hi type="italic">Bereid</hi>, Hebr.: ‘Ontbloot’, heeft de Heer, als een dapper krijger, zijnen arm om het groote werk der verlossing te volvoeren. Vgl. voor het hier bedoelde <hi type="italic">heil van onzen God</hi>, dat alle volken zullen <hi type="italic">zien</hi> en genieten, Luc. II 31.</div>
<div id="n900">Derde opwekking (zie LI 17; LII 1), thans gericht tot de ballingen in Babylon, om naar Sion terug te keeren. Vgl. XLVIII 20; Zach. II 6, 7. Daar het een heilige tocht geldt, onder aanvoering van Jehova (v. 8), waarschuwt de profeet tegen verontreiniging. <hi type="italic">Reinigt u</hi>, priesters en levieten. Deze profetie ging in vervulling, toen Cyrus de door Nabuchodonosor ontvoerde tempelvaten (IV Reg. XXIV 13; XXV 13) terugschonk; vgl. I Esdr. I 7-11. - II Cor. VI 17 wordt het eerste halfvers toegepast op den omgang met heidenen.</div>
<div id="n901"><hi type="italic">In verwarring</hi>, Hebr.: ‘met overijling’, als bij den uittocht uit Egypte, zie Exod. XII 11 (waar dezelfde uitdrukking voor het <hi type="italic">haastelijk</hi> eten van het Pascha), 33, 39; Deut. XVI 3. <hi type="italic">De Heer zal u voorgaan</hi>, eene toespeling op de vuur- en wolkzuil, zie Exod. XIII 21, 22. <hi type="italic">U verzamelen</hi> of bijeenhouden, Hebr.: ‘u tot achterhoede zijn’, zoodat zij geen vijanden in den rug te vreezen hebben.</div>
<div id="n902">Hier begint een nieuwe profetie (LII 13 - LIII 12), waarin het lijden en het sterven, alsmede de verheerlijking van den Messias voorspeld wordt; vgl. XLIX; L 4-11. God zelf treedt sprekend op. <hi type="italic">Mijn dienstknecht</hi> is dezelfde, van wien XLII 1, volg.; LXIX sprake was. Hij, de Messias, <hi type="italic">zal verstandig zijn;</hi> want God ‘heeft zijnen geest’ - den geest der wijsheid en des verstands en der wetenschap XI 2 - ‘op hem gelegd’ XLII 1. Anderen vertalen het Hebr.: ‘hij zal wijselijk handelen’ in het Verlossingswerk of (volgens sommigen) daarin ‘voorspoedig zijn’. Het loon zijner vernedering is de hoogste verheerlijking, welke met nadruk driemaal wordt uitgesproken.</div>
<div id="n903"><hi type="italic">Over u</hi>, den met gebruikelijke persoonsverwisseling toegesproken Messias. De reden dier <hi type="italic">verbazing</hi> volgt: <hi type="italic">zoo ontluisterd</hi>, van aanzien beroofd, misvormd. <hi type="italic">Onder de mannen</hi> is een Hebr. spreekwijze, welke, zie Luc. I 29, beteekent: meer dan alle mannen, of wel: zoodat zijn voorkomen eenen man onwaardig is.</div>
<div id="n904">In het Hebr. en in de oude vertalingen begint het vers met ‘alzoo’ (in de Vulgaat door <hi type="italic">iste</hi> vertaald), wat beantwoordt aan <hi type="italic">evenals</hi> in het begin van v. 14. De zin is: Evenals de Messias tot verbazing toe vernederd is, alzoo zal hij ten hoogste verheven worden. <hi type="italic">Besprengen</hi> beteekent (vgl. Exod. XXIX 21; Lev. IV 6, 17; V 9; VIII 11; XIV 7, 16, 51, volg.; XVI 14, 19; Num. VIII 7; XIX 4, 18, volg.) de priesterlijke handeling der uitboeting en verzoening, welke, vooral de besprenging met bloed, in innig verband stond met het daaraan voorafgaande offer. Ook hier heeft het diezelfde beteekenis, getuige de Syrische vertaling, alsook de Grieksche vertalingen van Aquila en van Theodotion. De zin is: de Messias zal als priester met het bloed van zijn geofferd lichaam (zie LIII 10) <hi type="italic">vele volken</hi>, Hebr. goïm, de heidensche volken, <hi type="italic">besprengen</hi>, d.i. van zonden reinigen en heiligen (zie LIII 11; Hebr. IX 18-23; XII 24; 1 Petr. I 2). <hi type="italic">Den mond gesloten houden</hi> of met de hand bedekken is een gebaar van bewondering en eerbied; zie Job. XXI 5; XXIX 9; Ps. CVI 42; Mich. VII 16. <hi type="italic">Want</hi> enz. drukt de bekeering dier heidenen duidelijk uit, zie Rom. XV 21. Naar het Hebr. wordt meer rechtstreeks reden gegeven van hunne verbazing: ‘want hetgeen hun niet was verhaald, zien zij; en wat zij niet gehoord hadden, vernemen zij’ na hunne bekeering.</div>
<div id="n905">De profeet spreekt namens zijn volk. Aan hetgeen ons door den mond der profeten verkondigd werd betreffende den Messias, zullen slechts weinigen gelooven, en de <hi type="italic">arm</hi>, d.i. de wonderkracht, <hi type="italic">des Heeren</hi> in het Verlossingswerk zal slechts door weinigen begrepen worden; zie Joan. XII 37, 38; Rom. X 15-17. Het volgende vers geeft de reden van Israël's ongeloof; vgl. I Cor. I 23, 24.</div>
<div id="n906">De nederige afkomst en het smadelijk lijden van den Messias, beide waren den Joden een ergernis. Vooreerst zijne afkomst: <hi type="italic">als een rijsje</hi> uit den wortel Jesse, zie XI 1, en wel <hi type="italic">als een wortel</hi>, een zwakke wortelscheut, uit <hi type="italic">een dorstigen</hi>, dorren bodem, het vervallen en vergeten geslacht van David. Vervolgens zijn lijden: <hi type="italic">geen gedaante</hi> enz., zie LII 14. <hi type="italic">Hij had geen aanzien</hi>, ‘dat wij hem zouden begeeren’ (Hebr.), d.i. met welgevallen zouden beschouwen.</div>
<div id="n907">Vul aan uit v. 2: wij hebben hem gezien <hi type="italic">den versmade</hi> enz.; vgl. XLIX 7. <hi type="italic">Den geringste</hi>, naar eene andere duiding van het Hebr.: aan wiens ongeluk niemand deelneemt; vgl. Job. XIX 14; of wel: die ophield een mensch te zijn. <hi type="italic">Den man der smarten</hi>, d.i. aan het smartelijkste lijden overgegeven; <hi type="italic">die weet</hi> enz., Hebr.: ‘met het lijden gemeenzaam’. <hi type="italic">Bedekt</hi> van schaamte wegens de onteerende straf, of als het gelaat van een ter dood veroordeelde (Esth. VII 8), of wegens onreinheid als van een melaatsche (Lev. XIII 45). Het Hebr. beteekent waarschijnlijk: zoo ellendig, dat men het gelaat voor hem bedekt of van hem afwendt. <hi type="italic">Weshalve wij</hi> enz., hier spreekt het ongeloovige Israël.</div>
<div id="n908">Het plaatsvervangend lijden van den Messias. <hi type="italic">Onze krankheden</hi> en onze <hi type="italic">smarten</hi> zijn de straffen onzer zonden, welke de lijdende Messias in onze plaats heeft uitgeboet. Tot die straffen behoorden ook de eigenlijke krankheden of ziekten (zie Joan. V 14), welke Christus, krachtens de verdiensten van zijn lijden, door zijne mirakelen genas, zie Matth. VIII 17. - In het tweede halfvers spreekt wederom het ongeloovige Israël.</div>
<div id="n909"><hi type="italic">Hij echter</hi>, tegenover dien schijn stelt de profeet de werkelijkheid, evenals 4<hi type="italic">a. Gewond</hi>, Hebr.: ‘doorstoken’ (vgl. Zach. XII 10), d.i. doodelijk gewond. <hi type="italic">Verbrijzeld</hi> door den gewelddadigen en smartelijken dood <hi type="italic">om onze misdaden</hi>, d.i. om voor die zonden in onze plaats te voldoen. De <hi type="italic">tuchtiging</hi> of strenge kastijding, in het volgende verslid nog nader verklaard door <hi type="italic">striemen</hi> (eigenlijk de door slagen, vooral geeselslagen, achtergelaten bloedstriemen, zie I 6) strekte <hi type="italic">tot onzen vrede</hi>, het kort begrip van alle heil, tot <hi type="italic">genezing</hi> van al onze ellenden.</div>
<div id="n910">De profeet spreekt namens het geloovige Israël en legt een ootmoedige schuldbekentenis af. <hi type="italic">Als schapen</hi> zonder herder dwaalden wij af van den weg Gods; vgl. I Petr. II 25. <hi type="italic">Ieder</hi>, zonder uitzondering, <hi type="italic">week af</hi> van den weg des Heeren en ging den weg van zijn bedorven gemoed; <hi type="italic">de ongerechtigheid</hi>, d.i. de schuld, die wij langs dien weg op ons geladen hadden, heeft de Heer op hem ‘doen aanvallen’ (Hebr.); m.a.w. onze zonden zijn zijne beulen geworden. Septuag. ‘de Heer heeft hem overgeleverd (als eene prooi) aan onze zonden’, opdat hij onze losprijs zou zijn.</div>
<div id="n911"><hi type="italic">Oblatus est</hi> heeft hier naar het Hebr., zooals het door den H. Hiëronymus gelezen werd, niet de beteekenis, dat hij zich heeft geofferd of dat hij werd geofferd, maar dat hij toetrad of zich aanbood om te lijden en te sterven. De tegenwoordig gewone lezing heeft: ‘hij werd mishandeld’. De volgende vergelijking verklaart zijn zachtmoedig en geduldig lijden: hij deed zijnen mond niet open, zie L 5, om te klagen of zijne beulen te dreigen; vgl. I Petr. II 21-23. Zie de vervulling Matth. XXVI 63; Marc. XIV 61.</div>
<div id="n912"><hi type="italic">Uit verdrukking</hi> of mishandeling en <hi type="italic">uit gericht</hi>, d.i. uit het onrechtvaardige gericht van het Joodsche Sanhedrin en van Pilatus, <hi type="italic">werd hij</hi> ter doodstraf (zie het tweede halfvers: <hi type="italic">want</hi> enz.) <hi type="italic">weggenomen. Zijn geslacht</hi> enz. is een uitroep van verbazing over de boosheid zijner <hi type="italic">tijdgenooten</hi>, daar zij hunnen Messias ter dood brengen <hi type="italic">(want afgesneden</hi> enz.). Anderen verstaan <hi type="italic">generatio</hi> van zijne talrijke geestelijke <hi type="italic">nakomelingschap;</hi> dit echter past minder in dit zinverband en wordt in v. 11 gezegd. Daar <hi type="italic">generatio</hi>, gelijk het Grieksche <hi type="italic">genea</hi>, eigenlijk <hi type="italic">voortbrenging</hi>, oorsprong, of geboorte beteekent, verklaren vele HH. Vaders deze woorden van de eeuwige voortkomst des Zoons uit den Vader, of van zijne geboorte uit de H. Maagd, of ook in overdrachtelijken zin van zijne geboorte uit het graf door de verrijzenis. Maar in die beteekenis komt het Hebr. ‘dôr’ nergens voor. - <hi type="italic">Want afgesneden</hi> herhaalt met nadruk, dat het werkelijk tot dit uiterste gekomen en de Messias gewelddadig ter dood gebracht is; doch die dood was door God gewild, want God zegt, dat Hij <hi type="italic">hem geslagen</hi> heeft, opdat hij zou voldoen voor <hi type="italic">de misdaad</hi>, de zonden, van zijn volk. - In plaats van de laatste woorden <hi type="italic">percussi eum</hi> heeft het Hebr.: ‘is plaag (doodstraf) op hem’, op den Messias; de Septuag.: ‘is hij ter dood gebracht’.</div>
<div id="n913">De H. Hiëronymus volgde de Septuagint en geeft van zijne vertaling twee verklaringen: God zal den Messias <hi type="italic">voor zijne begrafenis</hi>, tot loon <hi type="italic">voor zijnen dood de goddeloozen</hi>, d.i. de heidenen, <hi type="italic">en den rijke</hi>, d.i. de door de Wet en de profeten rijke Israëlieten, ten erfdeel geven; of wel: God zal om den dood van den Messias de goddelooze en aan de rijkdommen gehechte Joden prijsgeven aan hunne vijanden, de Romeinen. Waarschijnlijker vertaalt men het Hebr. aldus: ‘en men gaf hem (of bestemde) zijn graf bij goddeloozen, en (hij was) bij den rijke in zijnen dood’. Zie de letterlijke vervulling Matth. XXVII 57-60. Hiermede begint de verheerlijking van den Messias, die hem toekomt, <hi type="italic">dewijl hij</hi>, de Rechtvaardige bij uitstek en de onbedrieglijke Leeraar van Israël, onschuldig leed.</div>
<div id="n914"><hi type="italic">Zijne ziel stellen voor de zonde</hi>, beteekent, naar het Hebr. <hi type="italic">asjaam</hi> (vgl. Lev. V 15; VII 1 enz.), zijn leven ten schuldoffer stellen. De vrucht van dit offer is <hi type="italic">nakroost</hi> (vgl. Ps. XXI 31), te weten de door hem besprengde volken (LII 15), de geslachten der aarde, die in hem gezegend worden (Gen. XII 3). De Vulgaat noemt dat nakroost <hi type="italic">langdurig</hi>, daar het tot aan het einde der eeuwen geboren wordt en in eeuwigheid zal leven; het Hebr. kan ook opgevat worden als op zich zelf staande: ‘hij (de Messias) zal lang leven’; zoo is de verheerlijking zijner menschheid een tweede vrucht, want hij zal opstaan van de dooden en leven in eeuwigheid (Apoc. I 18). Een derde vrucht is de verheerlijking zijns Vaders door de gelukkige volvoering van diens <hi type="italic">wil</hi> of raadsbesluit.</div>
<div id="n915">Een nadere verklaring van v. 10. <hi type="italic">Zien</hi> de vruchten van zijn offer, de rechtvaardiging van velen door het geloof; hierdoor zal hij in zijne verheerlijkte menschheid van zaligheid <hi type="italic">verzadigd</hi> worden. Door zijne <hi type="italic">kennis</hi>, zie XI 2, welke hij, als het licht der volken (XLII 4, 6, 7; XLIX 6, 8, 9), zal mededeelen en welke door de zijnen zal worden aangenomen, m.a.w. door het geloof aan zijne prediking; vgl. Joan. XVII 3.</div>
<div id="n916">De Messias wordt hier voorgesteld als overwinnaar in den strijd, aan wien de gewonnen buit toekomt. <hi type="italic">Zeer velen</hi>, d.i. de door hem besprengde volken, vgl. Ps. II 8; zij waren, naar veler verklaring, <hi type="italic">de buit der machtigen</hi>, van hel en satan, vgl. Luc. XI 11, aan wie hij ze ontrukt heeft. Anderen verklaren: den buit, die de machtigen zijn; m.a.w. de grooten der aarde (zie XLIX 23) zal de overwinnende Messias aan zich onderwerpen.</div>
<div id="n917">Eene nadere verklaring der talrijke nakomelingschap, de vrucht van het lijden des Messias, zie LIII 10-12, thans beschouwd in betrekking tot de moeder Jerusalem (XLIX 14; LI 17; LII 2), de echtgenoote van God. Zij heet de <hi type="italic">onvruchtbare</hi>, de <hi type="italic">eenzame</hi>, d.i. door haren man in de ballingschap verlaten en van hare kinderen beroofd, zie XLIX 14, 20, 21. Door het plaatsvervangend lijden van den Messias is zij met God verzoend, is zij het hemelsche Jerusalem, ‘onze Moeder’ (Gal. IV 26) geworden, en zijn hare kinderen <hi type="italic">velen</hi>, al de volken der wereld, zie Gal. IV 27, <hi type="italic">meer dan van haar</hi>, <hi type="italic">die den man heeft</hi>, d.i. meer dan van het aardsche Jerusalem vóór de ballingschap, toen die dienstbare moeder nog met haren man, den Heer, vereenigd was, en Jehova als Koning op Sion woonde (zie L 1); want het getal harer kinderen was toen beperkt tot de nakomelingen van Israël.</div>
<div id="n918">De uitgebreidheid en de onvergankelijkheid van het nieuwe Sion worden geschilderd onder het beeld eener ruime en stevig bevestigde tent. Vgl. XXXIII 20; XLIX 20.</div>
<div id="n919"><hi type="italic">Uw zaad</hi>, de kinderen van het nieuwe Sion. Het nadeel, door de zonde teweeggebracht, wordt voorgesteld onder het beeld van door de ballingschap <hi type="italic">ontvolkte steden.</hi></div>
<div id="n920">Het nieuwe Sion behoeft den smaad en de schande van vroeger niet te vreezen (v. 4), want het blijft immer met God vereenigd (v. 5-10). <hi type="italic">De schande uwer jeugd</hi> is de ongetrouwheid in Egypte, vooral in de woestijn, bij den aanvang van het verbond; vgl. Ezech. XVI 60. <hi type="italic">Uw weduwstaat</hi> is de Babylonische ballingschap.</div>
<div id="n921">d.i. Uw echtgenoot.</div>
<div id="n922">Het eerste halfvers betreft haren tegenwoordigen toestand: <hi type="italic">als een verlaten</hi> vrouw, derhalve uit deernis met haar lot, <hi type="italic">en</hi> als een <hi type="italic">zielsbedroefde</hi>, die zich ook van haren kant door leedwezen over de vroegere ontrouw tot die hereeniging met God <hi type="italic">(u geroepen)</hi> bereid heeft. Het tweede halfvers herinnert aan Gods vroegere liefde, zij was zijne <hi type="italic">echtgenoote</hi>, Hebr.: ‘echtgenoote der jeugd’, om Gods eerste liefde bij het verbond op Sinaï, hoewel thans tijdelijk <hi type="italic">verstooten.</hi></div>
<div id="n923"><hi type="italic">Voor een oogenblik</hi>, den tijd der ballingschap, <hi type="italic">een korte wijle</hi> in vergelijking met den eeuwigen duur van het Rijk zijner liefde. Het meervoud <hi type="italic">miserationibus</hi> ziet op de veelvuldige en groote bewijzen van Gods ontferming.</div>
<div id="n924">Septuag.: ‘In een gramschap van korten duur’; vgl. Ps. XXIX noot 5. Zie verder VIII noot 15.</div>
<div id="n925"><hi type="italic">Als in de dagen</hi> lezen ook vele Hebr. handschriften en de meeste oude vertalingen; volgens de gewone Hebr. lezing: ‘als (met) de wateren’ <hi type="italic">van Noë.</hi> De zin is: ook thans, evenals in de tijden van Noë, heb Ik Mij onder eede, d.i. onvoorwaardelijk, verbonden, geen tweede zoodanige verdelging over mijn nieuw Sionsvolk te brengen. Zie Gen. IX 11; Eccli. XLIV 19; I Petr. III 20.</div>
<div id="n926">Vgl. LI 6; Rom. XI 29. De van de schepping af pal staande bergen en heuvelen (vgl. Hab. III 6) zullen eer wankelen dan het verbond van Gods liefde en vrede.</div>
<div id="n927">Uit de diepe vernedering en de harde verdrukking zal Sion's heil ontspruiten. Deze luisterrijke herstelling schildert de profeet als een schitterende opbouwing van Sion. <hi type="italic">Zie Ik</hi>, God zelf is de bouwmeester. <hi type="italic">Volgens de rij</hi>, Hebr.: ‘in spiesglans’, zie I Par. XXIX noot 2; hier is het als de metselkalk, waarin de aanstonds genoemde edelgesteenten gelegd worden, zoodat zij tusschen die voegen als glinsterende oogen schitteren. <hi type="italic">De grondslagen</hi> zijn van hemelsblauwe saffiersteenen. Zie Exod. XXVIII noot 13:</div>
<div id="n928"><hi type="italic">Uwe borstweringen</hi>, naar het Hebr. en de Septuag. zijn daarmede waarschijnlijk de tinnen der bolwerken en vestingmuren bedoeld, <hi type="italic">tot jaspis</hi>, Hebr. vermoedelijk ‘robijn’, een fonkelend gesteente. <hi type="italic">Tot gesneden steenen</hi>, naar het Hebr. waarschijnlijk tot vuurroode ‘karbonkelsteenen’. Vgl. Apoc. XXI. Een zinnebeeld van de waardigheid en den luister der Sionstad, der Kerk, op den hoeksteen, Christus, en op de grondslagen, de apostelen en de profeten, opgebouwd; vgl. Eph. II 20, 21. Wie de steenen zijn, waaruit die stad gebouwd wordt, verklaart v. 13.</div>
<div id="n929">Vul aan uit v. 12: ‘Ik zal maken’. De <hi type="italic">kinderen</hi> van het nieuwe Sion zijn, evenals de Messias zelf (L 4, 5), doch op andere wijze, <hi type="italic">onderwezenen door den Heer</hi>, die door het licht zijner genade de gepredikte leer geloovig doet aannemen. Hij schenkt <hi type="italic">volheid van vrede</hi>, het korte begrip van alle heil.</div>
<div id="n930"><hi type="italic">Door gerechtigheid</hi>, de vrucht van het lijden van den Messias, zie LIII 11, zal Sion onwankelbaar en bestendig zijn.</div>
<div id="n931">Het nieuwe Sion heeft geen <hi type="italic">verdrukking</hi> (v. 14) te vreezen, want de heidenen, zijne vroegere verdrukkers, zullen òf zijne burgers worden (v. 15) òf niets tegen Sion vermogen (v. 16, 17). <hi type="italic">Bijwoner</hi> en <hi type="italic">aankomeling</hi> heeten in het algemeen de tusschen de Israëlieten wonende vreemden. De profeet voorspelt hiermede de roeping der heidenen tot de Kerk. - Van de vertaling der Vulgaat, welke zakelijk met de oude vertalingen overeenstemt, wijkt de opvatting van de tegenwoordige Hebr. lezing geheel af, althans in het eerste halfvers: ‘Zie, bindt men strijd aan (tegen u), dan gaat dit niet uit van Mij. Wie bindt strijd aan met u? U valle hij ten deel!’ Want geweld van wapenen vermag niets zonder of tegen Gods wil v. 16.</div>
<div id="n932">God heeft den wapensmid geschapen, die in alles, ook in zijn werk, van God afhankelijk is; de door hem gesmede moordwapenen zijn dus in Gods hand. Evenzoo zijn in Gods hand de <hi type="italic">verdelgers</hi> van landen en volken, die de moordwapenen hanteeren. Onder Gods hoede behoeft Sion voor geen stoffelijk wapengeweld te vreezen (v. 17<hi type="italic">a</hi>).</div>
<div id="n933"><hi type="italic">Alle tong</hi> beteekent alle geestelijk wapentuig tegen Sion, wetenschap, welsprekendheid enz. Krachtiger in het Hebr.: ‘alle tong, die tegen u ten gerichte zich verheft, zult gij richten’; Sion heeft het recht en de macht om ieder, die zich tegen haar verzet, hare leer aantast, weerspreekt enz., te veroordeelen, is derhalve met het onfeilbaar leergezag en met de opperste rechtsmacht bekleed. Dit algemeene (v. 2, 3), heilige (v. 4-14), onvergankelijke (v. 9, 10, 16, 17), onfeilbare (v. 17) Sion is het onvervreemdbaar bezit <hi type="italic">van de dienstknechten des Heeren</hi>, die met den Messias in één mystisch lichaam zijn vereenigd, is <hi type="italic">hunne gerechtigheid</hi>, zie XLI 2, hun heil, ‘van Mij uit’ (Hebr.), d.i. van God, den gever van dat heil.</div>
<div id="n934">Het heil van den Messias (zie v. 3) wordt voorgesteld onder het beeld van spijs en drank, en dat vooral om de tijdgenooten van den profeet, die (v. 2) hunne voldoening zochten in tijdelijk goed en genot. <hi type="italic">Wateren</hi>, zie XII 3 overvloed van <hi type="italic">wijn</hi> (vgl. XXV 6) en <hi type="italic">melk</hi>, het deel van Juda Gen. XLIX 12, zijn hier zinnebeelden der genade en waarheid, Gods liefdegaven door den Messias; vgl. Prov. IX 2, 5; XVIII 4; XX 5; XXV 25. Zie Joan. IV 13, 14; VII 37. <hi type="italic">Zonder geld</hi> enz., d.i. uit louter genade wordt het u geschonken.</div>
<div id="n935">De dorstigen naar geluk zoeken vergeefs zich te verzadigen aan schijngoederen, die voor veel <hi type="italic">geld</hi> en ten koste van zwaren <hi type="italic">arbeid</hi> verkregen worden.</div>
<div id="n936">De in v. 1-3 geschilderde zegeningen van het <hi type="italic">eeuwige verbond</hi> heeten <hi type="italic">de barmhartigheden</hi> of de genaden <hi type="italic">van David</hi>, dewijl aan David de belofte was gegeven, welker inhoud louter barmhartigheid en genade is, te weten, dat de Messias, uit hem geboren, voor eeuwig op zijnen troon zal zetelen; zij zijn <hi type="italic">de trouwe</hi>, daar zij onfeilbaar zeker vervuld worden. Zie II Reg. VII 15, 16; Ps. LXXXVIII 29, alwaar die heilbelofte eveneens <hi type="italic">barmhartigheid</hi> en <hi type="italic">trouw</hi> genoemd wordt.</div>
<div id="n937">God toont <hi type="italic">(Zie)</hi> den aan David beloofden Zoon, den Messias, die al het in v. 1-3 beloofde goed zal geven, die de <hi type="italic">getuige</hi> (vgl. Apoc. I 5) is van God, om getuigenis te geven aan de waarheid (Joan. XVIII 37), de <hi type="italic">vorst</hi> zijner verlosten, de <hi type="italic">leeraar</hi> der heidenen; zie Matth. XXVIII 18-20. Vgl. XLII 6; XLIX 6, 8; LIII 11.</div>
<div id="n938"><hi type="italic">Gij</hi>, d.i. het door den Messias bekeerde Israël, <hi type="italic">zult</hi> de u vroeger onbekende heidenen <hi type="italic">roepen</hi> tot dat heil; en dezen zullen, aangelokt door <hi type="italic">(dewijl Hij u)</hi> de heerlijkheid van het bondsvolk, aansnellen <hi type="italic">om wille van den Heer</hi>, die zich als <hi type="italic">de Heilige</hi> in den Messias geopenbaard heeft. Zie over Israël's verheerlijking door den Messias Rom. IX 4. 5.</div>
<div id="n939">Eene vermaning van den profeet (v. 6, 7), rechtstreeks bestemd voor zijne tijdgenooten, om zich tot dat heil voor te bereiden en het uur der genade <hi type="italic">(zoo lang</hi> enz.) niet ongebruikt te laten.</div>
<div id="n940">Hier (v. 8-11) spreekt weder God. Zijne mildheid in het vergeven (v. 7) en in het alemeen de raadsbesluiten en werken zijner liefde overtreffen onmetelijk verre de onreine en bekrompen gedachten en handelingen der menschen.</div>
<div id="n941"><hi type="italic">Mijn woord</hi>, Gods heilbelofte van v. 3, is in zachtheid en krachtdadigheid, is in vruchtbaarheid <hi type="italic">evenals de regen</hi> enz.</div>
<div id="n942">Dit landelijk tafereel schildert de blijde toekomst van Gods volk bij de vervulling der heilbelofte. Zie XXXII 15; XLI 18. <hi type="italic">Uitgaan</hi> uit den staat van ellende, door de Babylonische ballingschap afgebeeld. Ook het schepsel, met den mensch vernederd, zal met hem vernieuwd en verheerlijkt worden; vgl. Rom. VIII 31. De juiste beteekenis der heideplanten, door <hi type="italic">nardus</hi> en <hi type="italic">netelkruid</hi> vertaald, is in den grondtekst onzeker. Hebr.: ‘en het zal den Heer tot roem zijn, tot een eeuwig gedenkteeken’ zijner liefde en trouw.</div>
<div id="n943">De vermaning tot een heilig leven in LV 6, 7 wordt hier v. 1, 2 voortgezet. De beoefening van <hi type="italic">het recht</hi> en <hi type="italic">de gerechtigheid</hi>, van de deugd in het algemeen, is de voorwaarde (vgl. Luc. III 3, 8-14) tot het <hi type="italic">heil</hi>, dat te allen tijde voor ieder <hi type="italic">nabij</hi> is (zie XLVI noot 13), en tot <hi type="italic">Gods gerechtigheid</hi> (wat hier hetzelfde beteekent als <hi type="italic">heil</hi>, zie XLI noot 2 en vgl. Rom. I 16, 17), welke door den Messias ten volle <hi type="italic">geopenbaard</hi> zal worden. Inzonderheid op het vieren van den <hi type="italic">sabbat</hi>, de voornaamste der ceremoniëele wetten en daarom onder de tien geboden opgenomen (Exod. XX 8), legt de profeet nadruk, omdat zijne evenals Jeremias' tijdgenooten (vgl. Jer. XVII 21, volg.) dat gebod veelvuldig overtraden, zooals Ezechiël (XX 12, volg.; XXII 8, 26 enz.) hun later verwijt.</div>
<div id="n944">Niemand zal van dat heil v. 1 worden uitgesloten, ook niet degenen, die onder de Oude Wet (Deut. XXIII 1-3) buiten Israël's gemeente waren gebannen: <hi type="italic">de zoon des aankomelings</hi>, o.a. de Ammonieten en de Moabieten, en <hi type="italic">de ontmande</hi>, hoedanigen er destijds velen onder de heidenen waren. Op de klacht der eersten antwoordt de profeet in v. 6, 7; op de klacht der ontmanden, dat zij, als <hi type="italic">een dorre boom</hi> onvruchtbaar, geen nakroost onder Gods volk konden bezitten, antwoordt hij vooraf in v. 4, 5.</div>
<div id="n945">Degenen, die vroeger de onwaardigsten werden geacht <hi type="italic">(de ontmanden</hi> in betrekking tot het oude Sion), zullen, indien zij Gods wil en wet volbrengen, deel hebben aan al de voorrechten van Gods kinderen: <hi type="italic">eene plaats</hi> in Gods huis, den tempel, het burgerrecht in Sion en <hi type="italic">eenen naam</hi>, eene eer, welke de onder de Israëlieten zoo hooggeschatte eer van een talrijk nakroost verre zal overtreffen; want onvergankelijk is de eer, die het kindschap Gods hun geven zal. Vgl. Ephes. II 19, volg. Een treffend voorbeeld der vervulling van het hier voorspelde is de ‘ontmande’, die juist bij gelegenheid van het lezen van Isai. LIII 7, 8 door den apostel Philippus bekeerd werd; zie Act. VIII 27, volg.</div>
<div id="n946">De scheidsmuur, die in het oude Sion Israël van <hi type="italic">de zonen des aankomelings</hi>, zie noot 2, d.i. van de heidenen, afzonderde, zal in het nieuwe Sion weggenomen zijn. Dit drukt hier (v. 6, 7) de profeet op Oud-Testamentische wijze uit. Vgl. II 3; XI 9; Ps. CXXI 1. Niet onduidelijk geeft hij te verstaan, dat in het nieuwe Sion God èn door gebed èn door offers zal aanbeden worden; dit offer werd later door Malachias (I 11) meer uitdrukkelijk aangekondigd. Zie Matth. XXI 13.</div>
<div id="n947"><hi type="italic">Hij</hi>, <hi type="italic">die de verstrooide</hi> schapen <hi type="italic">van Israël</hi> door den Messias <hi type="italic">verzamelt</hi>, heeft nog andere schapen, onder de heidenen, die Hij altijd voort tot het uitverkoren Israël zal leiden, opdat zij één kudde worden en één herder. Joan. X 16.</div>
<div id="n948">Eene nieuwe toespraak van dreigenden inhoud, gericht vooreerst tegen de toenmalige leiders van Juda, die door nalatigheid, door hebzucht en overdaad (v. 10-11) de kudde Israël's prijsgaven aan <hi type="italic">verslindende wilde</hi> dieren; vgl. Jer. XII 9, volg.; Ezech. XXXIV 5. Die dieren zijn een zinnebeeld der heidensche volken, welke God volgens Lev. XXVI 22 ter tuchtiging zal oproepen. Zooverre was Juda toen verwijderd van de gesteltenis, welke, volgens LV 7; LVI 1, 2, de voorwaarde was van het heil.</div>
<div id="n949"><hi type="italic">Blind</hi> voor de gevaren en het zedenbederf, <hi type="italic">bemerken zij niets</hi> van de behoeften en nooden des volks; in laats van trouwe waakhonden, die bij het minste onraad blaffen, zijn het stomme honden, die niet kunnen blaffen en droomend daar neerliggen.</div>
<div id="n950">Zij, die al de goede hoedanigheden van waakhonden missen, hebben allerlei hondsche gebreken, vooral de gulzigheid, waardoor hunne onverzadelijke hebzucht bedoeld wordt; deze is hun <hi type="italic">weg</hi>, zie LIII 6, in geldgierigheid is al hun streven. Vgl. Ezech. XXXIV 2, 3.</div>
<div id="n951">Met hunne eigen woorden schildert de profeet hunne onmatigheid, die hen blind en doof maakte voor het komende wraakgericht.</div>
<div id="n952">De twee eerste verzen zien terug op die goddelooze leiders, wier geest, door hebzucht en zingenot verstompt, geen acht slaat op de teekenen van het naderende godsgericht. Onder die teekenen noemt hier de profeet den vroegtijdigen dood der rechtvaardigen. <hi type="italic">Mannen van goedertierenheid</hi>, Hebr. van welwillendheid of goede gezindheid, zijn vrome mannen; <hi type="italic">quia</hi>, <hi type="italic">daar</hi> staat niet in het Hebr. noch in de Septuag.; beter vertaalt men: <hi type="italic">zonder dat iemand</hi> enz. <hi type="italic">Want</hi> geeft reden, waarom God dat zoo beschikt, omdat Hij namelijk die vromen aan de naderende rampen wil onttrekken. Vgl. IV Reg. XXII 20. Velen passen dit toe op den dood van den Messias, welken de meeste Joden niet ter harte namen, terwijl ook toen de leiders van Israël niet beter waren dan die van LVI 10-12.</div>
<div id="n953">Het heengaan der vromen uit dit leven is hunne intrede in den eeuwigen <hi type="italic">vrede</hi>, d.i. den staat van geluk in het andere leven (vgl. Sap. III 1, 3); aldaar vindt hij <hi type="italic">rust op zijne legerstede</hi>, d.i. in de rustplaats der dooden. De Septuagint vertaalt in het futurum.</div>
<div id="n954">Isaias keert zich tot zijne tijdgenooten, goddelooze kinderen van schuldige ouders, evenals dezen aan tooverij, aan geestelijk overspel schuldig. Vgl. Ezech. XVI 3.</div>
<div id="n955">Naar de vromen, die gij in hun ongeluk bespot. Zie Ps. XXXIV 21.</div>
<div id="n956">Het Hebr. vertalen de nieuweren: ‘Gij, die verhit wordt’, nl. door onkuische en afgodische drift ‘bij de terebinthen’. <hi type="italic">Onder</hi> het <hi type="italic">geboomte</hi> der heilige bosschen bij de afgodstempels gaf men zich aan ontucht over; zie Deut. XII 2; Jer II 20; die <hi type="italic">kinderen slacht</hi> (Hebr.) ‘in de dalen’, vooral in het dal Hinnom (IV Reg. XXIII 10), een smalle vallei met hooge en kale <hi type="italic">rotsen</hi> nabij Jerusalem; in hare nabijheid vloeide de snelvlietende beek Cedron. Zie over den hier bedoelden Molochdienst Jer. VII 31; XXXII 35; Ezech. XVI 21; XXIII 39.</div>
<div id="n957"><hi type="italic">In partibus pars</hi> is navolging van de klankspeling in het Hebr. De zin is: <hi type="italic">het deel</hi>, dat den bergstroom ten deel valt, te weten de afgoderij in het dal Hinnom, is <hi type="italic">uw deel</hi>, o Israël. Want aan Jehova, zijn wettig deel (vgl. Ps. XV 5), had het verzaakt. Naar het Hebr. waarschijnlijk: ‘Bij de gladde steenen van het dal is uw deel’. Steenen werden in den Phenicisch-Syrischen godsdienst als zinnebeelden der godheid vereerd.</div>
<div id="n958">Dat <hi type="italic">leger</hi>, ter hoererij op <hi type="italic">het gebergte</hi> opgeslagen, beteekent den afgodischen en wulpschen eeredienst op de bamôth of heilige hoogten.</div>
<div id="n959"><hi type="italic">Uw gedenkteeken</hi> is waarschijnlijk de gedenkspreuk van Deut. VI 3, volg.; XI 13, volg., die naar Deut. VI 9; XI 20 op den voorkant der <hi type="italic">posten</hi> of deurstijlen moest geplaatst worden, maar door die afvalligen aan den achterkant werd verborgen; volgens anderen zijn afgodische amuletten en toovermiddelen bedoeld, welke heimelijk werden verborgen binnen hunne huizen. <hi type="italic">Nevens Mij</hi>, d.i. in vereeniging met mijnen eeredienst in Jerusalem's tempel, b.v. onder Manasses IV Reg. XXI 4, 5. De wulpsche afgoderij wordt hier geschilderd onder het beeld van hoererij, zie Osee I noot 2. Gij <hi type="italic">hebt uwe sponde verruimd</hi>, d.i. velerlei afgoden vereerd; <hi type="italic">een verbond gesloten</hi>, d.i. hoerenloon bedongen, zie Osee II 5. En dat alles <hi type="italic">met open hand</hi>, d.i. openlijk, zonder schaamte. In deze laatste woorden van den grondtekst zien de nieuweren eene zinspeling op de ithyphallische voorstellingen bij de ontuchtige afgoderij.</div>
<div id="n960">Als eene schaamtelooze vrouw naar de gunst harer minnaars, zoo bedelde Israël om den steun van heidensche vorsten. <hi type="italic">Tot aan de onderwereld</hi> is hyperbolisch gezegd en beteekent zoo diep mogelijk.</div>
<div id="n961">Geen opoffering was te zwaar waar het een verbond gold met heidensche vorsten; want gij meendet bij hen <hi type="italic">herleving uwer hand</hi>, d.i. uwer kracht, te zullen vinden. <hi type="italic">Daarom</hi>, omdat die hulp u voldoende scheen, <hi type="italic">badt gij</hi> niet tot Jehova, uwen eenigen helper, Hebr.: ‘werdt gij niet moede’.</div>
<div id="n962">M.a.w. al die opofferingen waren het gevolg van ijdele vrees voor nietige menschen en eene verloochening van de aan God verschuldigde trouw. Gij naamt het niet ter harte, wat misdrijf gij daardoor pleegdet. <hi type="italic">Wijl Ik</hi> niet straffend optrad ‘sedert lang’ (Hebr.; vgl. XLII 14), maaktet gij misbruik van mijne lankmoedigheid.</div>
<div id="n963">Maar Gods lankmoedigheid zal weldra een einde nemen. <hi type="italic">Uwe gerechtigheid</hi>, zóó noemt God met verontwaardiging en spottend dat goddeloos bestaan, waarin Juda zijn heil zocht. <hi type="italic">Uwe werken</hi>, d.i. uwe afgoderij, uw heulen met de heidenen.</div>
<div id="n964">Bij het aanstaande godsgericht <hi type="italic">mogen uwe scharen</hi>, d.i. de menigte uwer goden of de heidensche machten, welke gij rondom u geschaard hebt, <hi type="italic">u redden.</hi> Zie verder Exod. XV 10.</div>
<div id="n965">De profeet komt terug op zijn onderwerp, den terugkeer der getrouwe Israëlieten naar <hi type="italic">den heiligen berg</hi> (zie II 2; IV 5; XI 9 enz.), naar hun dierbaar Sion.</div>
<div id="n966">Zie XL 3, 4; LXII 10.</div>
<div id="n967">Naar het Hebr. beginnen Gods woorden: ‘Ik woon in den hooge en in het heiligdom’ des hemels. De hieraan voorafgaande opsomming van Gods verheven eigenschappen staat in treffende tegenstelling met zijne tot den nederige afdalende liefde. Vgl. XLII 3.</div>
<div id="n968">Dit vers geeft reden van Gods ontfermende liefde voor den mensch: Hij wil niet den ondergang, maar het leven der zijnen; <hi type="italic">de geest</hi> is de levensgeest. Het Hebr. kan vertaald worden: ‘want de geest (van den zwakken mensch) zou voor Mij verkwijnen, alsook de zielen, die Ik geschapen heb’, indien Ik namelijk mijne gramschap niet temperde door ontferming.</div>
<div id="n969"><hi type="italic">Hebzucht</hi> was ook voor Israël ‘de wortel van alle kwaad’ I Tim. VI 10. Daarom verborg God zijn genadig aangezicht en liet Hij het dolend volk steeds verder afwijken op den weg zijner kwade lusten. Vgl. Act. XVII 30.</div>
<div id="n970"><hi type="italic">Ik heb genezen:</hi> dit en de volgende werkwoorden staan in het profetisch verleden, zij betreffen de toekomst. Hebr. ‘Ik zal hem genezen’. God zag medelijdend, hoe zijn volk al verder afdwaalde en besloot het door de tuchtiging der ballingschap te <hi type="italic">genezen</hi> en daarna in zijn land <hi type="italic">terug te voeren</hi> en voor den geleden smaad <hi type="italic">vertroostingen te vergelden aan</hi> Israël, <hi type="italic">en</hi> (met verklarende beteekenis, te weten) <hi type="italic">aan zijne treurenden</hi>, d.i. aan hen, die in nederig schuldbesef hunne straf hebben gedragen. Vgl. Soph. III noot 17.</div>
<div id="n971"><hi type="italic">De vrucht der lippen</hi> is de door Gods profeten beloofde <hi type="italic">vrede</hi>, of, volgens anderen, het lof- en dankgebed, dat tot God opstijgt voor zijne weldaden; Hij toch geeft den <hi type="italic">vrede</hi>, d.i. den voor alle volken bestemden Messias-zegen. De verleden tijd staat ook hier voor wat God besloten heeft te doen.</div>
<div id="n972">Tegenover dien vrede staat de onrust der goddeloozen, die door hunne driften heen- en weergeslingerd worden; hunne zondige daden zijn als het slijk, dat de golven opwerpen.</div>
<div id="n973">Hiermede sluit de tweede afdeeling; zie XLVIII 22.</div>
<div id="n974">Hebr.: ‘Roep met de keel’, d.i. luidkeels of ‘met kracht’ (Septuag.); want het is de plicht van den profeet zich met alle kracht te verzetten tegen de valsche godsvereering, waardoor zij hunne misdrijven zochten te bemantelen. Het meervoud <hi type="italic">hunne</hi> ziet op de verzamelwoorden <hi type="italic">volk</hi> en <hi type="italic">huis.</hi></div>
<div id="n975"><hi type="italic">Immers</hi> mijn volk houdt zich voor schuldeloos en heilig. Want <hi type="italic">dag aan dag</hi>, d.i. zonder ophouden, vragen zij Mij rekenschap en beslissing omtrent <hi type="italic">mijne wegen</hi>, d.i. mijne beschikkingen en mijne handelwijze tegenover hen, alsof zij daarop recht hadden, terwijl toch zulke geheimen alleen aan Gods vrienden worden medegedeeld (vgl. Ezech. XX 1, volg.). In hunnen eigenwaan <hi type="italic">vragen zij Mij</hi> rechtvaardige <hi type="italic">gerichten</hi>, alsof zij daarbij niets te vreezen hadden; ja zelfs <hi type="italic">tot God</hi>, tot zijne rechtbank <hi type="italic">te naderen</hi>, Hebr. ‘het naderen van God’ ten gerichte, zijne komst ten oordeel <hi type="italic">verlangen zij.</hi></div>
<div id="n976">Die eigen dunk van gerechtigheid (v. 2) steunde inzonderheid op het vasten. Vgl. Lev. XVI 29; XXIII 27, waar de uitdrukking ‘<hi type="italic">de ziel verootmoedigen</hi> of kastijden’ in de beteekenis van vasten wordt gebezigd. Het vasten wordt t.a.p. alléén op den grooten verzoendag voorgeschreven, doch ook andere vastendagen werden in Israël te allen tijde gehouden (vgl. I Reg. VII 6; II Par. XX 3; Jer. XXXVI 9; Joël I 14. enz.). God antwoordt: <hi type="italic">Zie</hi> enz. Het vasten ging bij hen gepaard met het voldoen aan hun boozen wil; ten voorbeeld daarvan volgt, dat zij hunne <hi type="italic">schuldenaren</hi> onbarmhartig behandelden of wel, naar het Hebr. begrepen wordt, hunne arbeiders tot overmatigen arbeid dwongen.</div>
<div id="n977">Bij hun vasten bleven zij twistziek en wrevelig.</div>
<div id="n978">De eerste vraag <hi type="italic">(Is dat)</hi> verklaart, hoedanig een vasten aan God welbehaaglijk is: zulk een, dat volgens de uitdrukking der Wet (zie noot 3) gepaard gaat met verootmoediging der <hi type="italic">ziel.</hi> De tweede vraag <hi type="italic">(of wel)</hi> verklaart, dat hun vasten louter uitwendig vertoon was: <hi type="italic">als een hoepel</hi>, Hebr.: ‘als een bies’. Zich omgorden met boetgewaad (zie III 24) en zich in asch nederzetten was bij de Hebreërs in rouw en boete gebruikelijk.</div>
<div id="n979">God zegt, waarmede het Hem welbehaaglijke vasten moet gepaard gaan; vooreerst met verzaking aan allerlei verdrukking: Ontbind de <hi type="italic">drukkende</hi> of knellende <hi type="italic">banden</hi> van het onrechtmatig opgelegde juk.</div>
<div id="n980"><hi type="italic">Het brood</hi>, dat in het Oosten dun en plat is, <hi type="italic">breken</hi>, een Hebr. uitdrukking, beteekent uitdeelen. Hebr.: ‘verberg u niet voor’, d.i. onttrek uwe hulp niet aan, ‘uw eigen vleesch’, d.i. aan verwanten, volksgenooten enz. Zie Zach. VII 4-13.</div>
<div id="n981"><hi type="italic">Uw licht</hi>, uwe verlossing uit den rampspoed; <hi type="italic">uwe genezing</hi> van de wonden, door de zonden geslagen, <hi type="italic">zal</hi> (een nieuw beeld) als een plant snel en welig <hi type="italic">ontspruiten;</hi> op uw levensweg zal <hi type="italic">uwe gerechtigheid</hi>, d.i. uw heil, zie XLI 2, als een lichtende fakkel <hi type="italic">voor u uitgaan</hi>, en Gods <hi type="italic">heerlijkheid</hi>, zijne heerlijke beschutting (eene zinspeling op de lichtende wolk van Exod. XIII 21), zal ‘uwe achterhoede zijn’ (Hebr.), u als eene kudde <hi type="italic">verzamelen</hi> en bijeenhouden. Vgl. LII 12.</div>
<div id="n982">Als voorwaarde van geluk vordert God vooreerst, den naaste geen leed te berokkenen v. 9. <hi type="italic">De boeien</hi> of banden, waarmede het juk werd vastgemaakt, zie Jer. XXVII 2, m.a.w. elke drukkende dienstbaarheid. <hi type="italic">Den vinger uitsteken</hi> is een gebaar van bespotting, zie LVII 4. <hi type="italic">Spreken wat onnut is</hi>, is eene verzachtende uitdrukking voor ‘hoonende taal’ (Hebr.). Vervolgens vraagt God werken van naastenliefde v. 10: <hi type="italic">de ziel uitstorten</hi>, d.i. van ganscher harte, welwillend bijstaan; of wel de ziel, d.i. het leven of het levensonderhoud, uitreiken.</div>
<div id="n983">Het Hebr. vertaalt men veelal: ‘En geleiden zal de Heer u voor immer (Septuag. “En de Heer zal immer met U zijn”), en uwe ziel zal Hij verzadigen in zandwoestijnen’; beter heeft de Vulgaat, overeenkomstig de oude vertalingen: <hi type="italic">met glansen</hi>, met overvloedig licht van geluk, met vreugde en genot. <hi type="italic">Uw gebeente</hi>, de zetel der lichamelijke kracht, zal Hij <hi type="italic">vrijmaken</hi> van de verdrukking, of liever, naar de oude vertalingen, ‘zal Hij sterken’. <hi type="italic">Als een welbesproeide hof</hi> enz., vooral in het brandende Oosten een welsprekend beeld van vruchtbaarheid, van goddelijken zegen; vgl. XII 3.</div>
<div id="n984">De geestelijke herstelling van Sion wordt weder op stoffelijke wijze voorgesteld. Hebr.: ‘die uit u zijn (uwe nakomelingen) zullen de voorlang verwoeste puinhoopen opbouwen’ en op <hi type="italic">grondvesten</hi>, waaraan sinds vele geslachten de bovenbouw bleef ontbreken, zal door dat met nieuwe kracht toegeruste Sionsvolk worden voortgebouwd. <hi type="italic">Opbouwer van omheiningen</hi>, d.i. van bolwerken en vestingmuren; <hi type="italic">afsluiter van wegen</hi> tegen roofdieren enz.; doch in plaats van <hi type="italic">avertens</hi> heeft de H. Hiëronymus in zijn vertaling <hi type="italic">convertens</hi>, d.i. ‘hersteller der wegen tot veiligheid’, of, naar het Hebr., ‘tot bewoning’, d.i. om het land bewoonbaar te maken.</div>
<div id="n985"><hi type="italic">Uwen voet weerhoudt</hi>, zie Prov. IV 26, 27, d.i. u onthoudt van verboden, eigenwillige handelingen op den sabbat. Die heilige dag des Heeren zij u <hi type="italic">een lust</hi>, niet een last (vgl. Am. VIII 5). <hi type="italic">Uwe wegen</hi> beteekent uwe gewone dagelijksche bezigheden. Septuag.: ‘en gij geen woorden spreekt’, te weten, zie v. 9, twistende of goddelooze woorden.</div>
<div id="n986"><hi type="italic">De hoogten des lands</hi> beteekent het bergachtige Palestina (Deut. XXXII 13), aan Jacob als <hi type="italic">erfdeel</hi> voor zijn nageslacht beloofd, een zinnebeeld van het land der levenden, de strijdende en zegepralende Kerk, waarin de ware sabbatsrust is te vinden.</div>
<div id="n987"><hi type="italic">Niet verkort</hi>, zie L 2; <hi type="italic">doof geworden</hi>, zie Zach. VII noot 7. <hi type="italic">Scheiding</hi> of een scheidsmuur, vgl. L 1, 2. Gods <hi type="italic">aangezicht</hi>, d.i. zijne gunst.</div>
<div id="n988"><hi type="italic">Niemand</hi>, dezelfde hyperbolische uitdrukking als Ps. XIII 1, volg.; Mich. VII 2. <hi type="italic">De rechtvaardigheid inroept</hi>, d.i. daarnaar onderzoek doet, Hebr.: ‘uitroept’, d.i. openlijk als getuige daarvan optreedt. <hi type="italic">Naar waarheid</hi>, d.i. te goeder trouw, overtuigd van zijn goed recht. <hi type="italic">IJdelheden</hi>, wat ijdel of ledig aan waarheid is. Vgl. Job. XV 35; Ps. VII 15.</div>
<div id="n989">Wat zij beramen en uitvoeren, is voor anderen ten verderve (v. 5), voor hen zelven nutteloos (v. 6). Dit drukt de profeet in deze beeldspraak uit. Eet men van hunne slangeneieren, (Hebr.) ‘eieren der koningsslang’ (zie XI 8; XIV 29), d.i. deelt men in hunne ontwerpen, dan berokkent men zich den dood; en (Hebr.) ‘vertreedt men het (ei), dan komt er een adder uit’, d.i. wie hunne plannen zoekt te verijdelen, wordt er het slachtoffer van. Hunne <hi type="italic">webben</hi> (v. 6), de weefsels, die zij opzetten, zijn spinnewebben, die voor hen zelven nutteloos en ijdel zijn.</div>
<div id="n990"><hi type="italic">Den weg des vredes</hi>, die hen en anderen tot geluk en welvaart moet voeren. Al wie op hunne <hi type="italic">kromme</hi>, d.i. zondige, wegen gaat, is evenals zij van den waren vrede verstoken.</div>
<div id="n991"><hi type="italic">Daarom</hi>, om dat algemeene zedenbederf, blijft de door de vromen zoo vurig verlangde staat van <hi type="italic">recht</hi> en <hi type="italic">gerechtigheid</hi>, d.i. (zie v. 11) van heil en geluk, in het tweede halfvers <hi type="italic">licht</hi> geheeten, ver verwijderd.</div>
<div id="n992">Vergeefs zoeken zij naar uitkomst uit hunne rampen. <hi type="italic">Als dooden</hi>, die in de duisternis der onderwereld rondwaren zonder hoop op licht van dit leven; vgl. Thren. III 6.</div>
<div id="n993">Nu eens brommen zij van ongeduld en wanhoop als de hongerige of gestrikte beer; dan weder is hunne van uitputting gedempte klaagstem gelijk aan het weemoedig gekir der duif; zie XXXVIII 14.</div>
<div id="n994">De profeet belijdt de zonden van zijn getuchtigd volk (v. 12-15). <hi type="italic">Bij ons</hi>, in ons bewustzijn. Eenige dier zonden worden in v. 13 opgesomd; in het Hebr. staan daar al de werkwoorden in de onbepaalde wijs om uit te drukken, dat die zonden veelvuldig en algemeen bedreven worden.</div>
<div id="n995"><hi type="italic">Liegen tegen den Heer</hi> is Hem verloochenen, vooral door afgoderij. <hi type="italic">Zoodat wij spreken</hi> door anderen te verleiden tot dat kwaad. <hi type="italic">Wij gaan zwanger</hi> van allerlei booze plannen, die wij weldra volvoeren; <hi type="italic">woorden der leugen</hi> beteekent hier zondige daden.</div>
<div id="n996">Een tafereel der toenmalige zedeloosheid (v. 14. 15<hi type="italic">a</hi>). <hi type="italic">Recht</hi> en <hi type="italic">gerechtigheid</hi> (zie v. 9), d.i. de gelukstaat, die komen wil, moet terugkeeren en van verre blijven staan, omdat de zedelijke voorwaarde tot geluk, inzonderheid de deugd van rechtvaardigheid, ontbreekt.</div>
<div id="n997">Hiermede gaat de profeet over tot de aankondiging der verlossing, welke als het werk van God, en van Hem alleen, beschreven wordt. Op menschelijke wijze van God sprekend, zegt hij: <hi type="italic">de Heer zag</hi> als met verbazing, dat er geen <hi type="italic">recht</hi>, geen heil, was.</div>
<div id="n998"><hi type="italic">Geen man</hi>, die als middelaar of als verlosser optrad voor zijn rampzalig volk.</div>
<div id="n999"><hi type="italic">Gerechtigheid</hi>, welke aan zijn volk heil brengt, aan deszelfs onderdrukkers vergelding. <hi type="italic">IJver</hi> voor zijn verdrukt volk.</div>
<div id="n1000">Tot waarschuwing voor zijne bedorven tijdgenooten schildert de profeet de komst van den Messias, zoowel voor de zijnen, als voor de verst afgelegen volken <hi type="italic">(de eilanden)</hi>, als eene komst ten gerichte, ten val en ter opstanding van velen. Vgl. Mal. II 17 - III 6.</div>
<div id="n1001">De komst des <hi type="italic">Heeren</hi>, den Messias, wordt in hare wereldomvattende kracht ten goede, doch ook ten kwade voor die Hem weerstreven, vergeleken bij een <hi type="italic">stroom</hi>, welks geweldige wateren door <hi type="italic">den adem des Heeren</hi>, den stormwind, worden voortgedreven.</div>
<div id="n1002">Ook voor het boetvaardige Sion zal de <hi type="italic">Verlosser</hi> komen, vooral aan het einde der dagen, nadat de volheid der heidenen in zijn Rijk zal zijn ingegaan Rom. XI 26. <hi type="italic">En voor degenen</hi> is een verklarende bijstelling en beteekent: te weten voor degenen.</div>
<div id="n1003"><hi type="italic">Met hen</hi>, met de bekeerde heidenen, v. 19, en met de boetvaardigen van Israël, v. 20. Krachtens het nieuwe verbond, zie Jer. XXXI 33, dat God met hen sluiten zal, zal dit Sionsvolk immer door Gods heiligenden <hi type="italic">geest</hi> bezield zijn en zullen Gods <hi type="italic">woorden</hi>, d.i. de door Hem geopenbaarde leer, met onfeilbaarheid worden geleeraard van geslacht tot geslacht.</div>
<div id="n1004"><hi type="italic">Jerusalem</hi> wordt in den grondtekst niet genoemd, maar is door de Vulgaat en de Septuagint verklarenderwijze aangevuld uit LIX 20 en LX 14. De profeet wekt het in de ballingschap vernederde Jerusalem op, zich te verheffen; <hi type="italic">want</hi> het aan Sion beloofde <hi type="italic">licht</hi> der wereld, zie XLII 6; XLIX 6, de Zon der gerechtigheid, zie Mal. IV 2, <hi type="italic">komt</hi>, en <hi type="italic">de heerlijkheid des Heeren</hi>, vroeger zichtbaar boven den tabernakel, openbaart zich in het menschgeworden Woord over de gansche stad, welke hierdoor herschapen wordt in een nieuw en hemelsch Jerusalem (Gal. IV 26; Hebr. XII 22, 23; Apoc. XXI 2, 10), de Kerk van Christus.</div>
<div id="n1005"><hi type="italic">Duisternis</hi> van zonde en dwaling; vgl. Act. XXVI 18.</div>
<div id="n1006"><hi type="italic">In</hi> met den ablatief in plaats van den accusatief is in de Vulgaat gebruikelijk. De optocht van volken en koningen naar het van licht glanzende Sion beteekeht evenals II 3 de komst der heidenen tot de Kerk van Christus. De Wijzen van Matth. II 1 waren de eerstelingen.</div>
<div id="n1007"><hi type="italic">Van verre</hi> en <hi type="italic">van ter zijde</hi> kan beteekenen van de lengte en de breedte der aarde. In plaats van <hi type="italic">surgent</hi> hebben de H. Hiëronymus en enkele oude handschriften <hi type="italic">sugent</hi>, wat volgens genoemden Kerkvader beteekent, dat de kinderen der Kerk uit de borst hunner Moeder de melk der apostolische leer zullen drinken; vgl. LXVI 11. Hebr.: ‘uwe dochteren zullen aan de zijde (op de heupen der voedster gezeten, volgens Oostersch gebruik) gedragen worden’. Vgl. XLIX 22; LXVI 12.</div>
<div id="n1008"><hi type="italic">Overvloeien</hi> of ‘stralen’ (Hebr.) van vreugde. <hi type="italic">De menigte der zee</hi>, d.i. de talrijke volken van het verre Westen, die met hunne <hi type="italic">kracht</hi>, d.i. hunne rijkdommen, naar Sion komen.</div>
<div id="n1009"><hi type="italic">Kameelen</hi> om de kostbaarheden der oostelijke en zuidelijke handeldrijvende volken aan te voeren. <hi type="italic">Madian</hi> is een Arabische volksstam, waarvan <hi type="italic">Epha</hi> (Gen. XXV 2, 4), aan de oostelijke kust van de Elamietische golf, een tak was. <hi type="italic">Saba</hi> (niet te verwarren met Saba van XLIII 3; XLV 14) in Zuid-Arabië, het goudland, van waar de koningin tot Salomon kwam, zie III Reg. X.</div>
<div id="n1010">De herdersvolken van het Oosten en Zuiden: <hi type="italic">Cedar</hi>, zie XXI 16, en het eveneens van Ismaël afstammende <hi type="italic">Nabajoth</hi> (Gen. XXV 13). <hi type="italic">U ten dienste staan</hi> om geofferd te worden; de uitwendige eeredienst van het Nieuwe Verbond wordt op Oud-Testamentische wijze voorgesteld; zie XIX 19-21. <hi type="italic">Het kuis</hi> enz. is de geestelijke tempel, de Kerk van Christus.</div>
<div id="n1011">IJlings komt iets aangevlogen, dat van verre gelijkt op <hi type="italic">lichte wolken</hi> of op een vlucht <hi type="italic">duiven.</hi> De vraag toont gespannen verwachting. Het antwoord in v. 9.</div>
<div id="n1012">Wat de profeet ziet, is de vervulling van XLII 1, 4; LIX 19: de volken van het verre Westen brengen de nieuwe Sionskinderen aan op schepen; <hi type="italic">vooraan</hi> stevenen ‘de Tharsis-schepen’ (Hebr., zie II noot 10): deze, uit de verst verwijderde streken gekomen, toonen den meesten ijver; wellicht wordt ook bedoeld, dat het algemeene Rijk Gods zich vooral naar het Westen zal uitbreiden. Met hunne kostbaarheden komen zij den zich in Sion openbarenden God huldigen. Zie verder LV 5.</div>
<div id="n1013">Zinspelend op den opbouw van Jerusalem na de ballingschap, waarbij heidenen hulp zouden verleenen (I Esdr. VI, VIII), voorspelt de profeet den opbouw van het geestelijke Jerusalem, een daad van Gods ontferming over het weder verzoende Sion.</div>
<div id="n1014">Die altijd geopende poorten beteekenen, dat de Kerk van Christus voor allen openstaat en voor vijandelijke invallen niet zal te vreezen hebben.</div>
<div id="n1015">Want buiten de Kerk is er geen geestelijk heil, geen zaligheid.</div>
<div id="n1016">De profeet schildert de verheerlijking van het alle volken omvattende Sion. Werden de ceders van den Libanon gebezigd voor den opbouw van Salomon's tempel, thans zal de gansche pracht van Libanon's wouden (vgl. XLI 19, waar eveneens in den grondtekst cypres, plataan en sjerbin, een soort cederhout, genoemd worden) naar Sion komen; want de nieuwe geestelijke tempel zal den vroegeren stoffelijken verre overtreffen in heerlijkheid. Zinspelend op dien stoffelijken tempel, waarin Jehova boven de ark troonde, spreekt de profeet van <hi type="italic">de rustplaats van</hi> Gods <hi type="italic">voeten.</hi></div>
<div id="n1017">Vgl. XLV 14; XLIX 23.</div>
<div id="n1018">Sion zal met de rijkdommen der volken gevoed worden; koningen zullen als zorgvuldige pleegmoeders voor haar zijn; vgl. XLIX 23. Zoo zal Sion bij ondervinding <hi type="italic">weten</hi> enz., zie verder XLIX 26.</div>
<div id="n1019">Uit den staat van armoede zal Sion zich verheffen tot een den tijd van Salomon (III Reg. X 21, 27) overtreffenden rijkdom, en uit den tegenwoordigen staat van verdrukking zal een rijk opbloeien, waarin <hi type="italic">vrede en gerechtigheid</hi> (of heil, het kort begrip der weldaden van den Messias) het <hi type="italic">toezicht</hi> houden en als <hi type="italic">overheid</hi> heerschen.</div>
<div id="n1020">Hebr.: ‘en gij zult het heil uwe muren heeten en lofgezang uwe poorten’; m.a.w. de stad Gods zal met het goddelijk <hi type="italic">heil</hi> als met <hi type="italic">muren</hi> zijn omgeven, en met <hi type="italic">lofgezang</hi>, het danklied voor dat heil, als met <hi type="italic">poorten</hi> tegen vijandelijke aanvallen beschut worden. Vgl. Zach. II 5.</div>
<div id="n1021">Het geestelijke Sion zal bovennatuurlijk licht en leven onmiddellijk van God ontvangen en derhalve (v. 20) niet meer onderhevig zijn aan de wisseling van licht en duisternis in overdrachtelijken zin. In het hemelsche Sion wordt dit alles (v. 19, 20) volle werkelijkheid in den eigenlijken zin.</div>
<div id="n1022"><hi type="italic">Allen rechtvaardigen</hi>, zie IV 3, door de verdiensten van den Messias (LIII 11). Het onvervreemdbaar bezit van het beloofde land beteekent hier de onvergankelijkheid van het immer heilige volk, dat, met den Messias in één mystisch lichaam vereenigd, zijnen naam draagt (vgl. IV 2; XI 1) en werkelijk is <hi type="italic">de spruit mijner planting</hi>, door Gods liefdevolle zorg gekweekt en verpleegd <hi type="italic">tot verheerlijking</hi> van God zelven; vgl. XLIX 3; LXI 3.</div>
<div id="n1023">Vgl. LIV 1, volg.; Mich. IV 7. De in dit hoofdstuk bezongen vruchtbaarheid en uitbreiding van het geestelijke Sion is het werk van Gods genade, dat Hij op den door Hem bepaalden tijd krachtig en plotseling tot aller verwondering volvoeren zal.</div>
<div id="n1024">De profeet verklaart, door wien de verheerlijking van Jerusalem zal geschieden. De Heer, de hoofdbewerker (LX 22), zal dit opdragen aan zijnen <hi type="italic">dienstknecht</hi>, den Messias. Als den hoofdpersoon der vorige profetie (vgl. XLII 1 volg.; XLIX 1, volg.; LII 15; LIII 10, volg.) kon hem de profeet, zonder nadere aanduiding, hier sprekend invoeren. <hi type="italic">De geest</hi> enz., zie XLII 1, <hi type="italic">is op mij</hi>, d.i. rust in zijne volheid op mijne menschelijke natuur, beweegt en bestuurt mij in alles, <hi type="italic">omdat de Heer mij gezalfd heeft</hi>, zie Ps. XLIV noot 14. Zijne bediening wordt in de volgende woorden omschreven. In plaats van <hi type="italic">de zachtmoedigen</hi>, Hebr.: ‘de vernederden’, heeft de Vulgaat Luc. IV 18 <hi type="italic">de armen</hi>, aan wie vooral de blijde boodschap wordt gepredikt, zie Matth. V 3; XI 5. <hi type="italic">De vermorzelden van harte</hi> onder den last der zonde en de macht der driften. <hi type="italic">De gevangenen</hi> van duivel en zonde (vgl. XLII 7). <hi type="italic">Vrijlating uitroepen</hi> als in het jubeljaar, zie Lev. XXV 10. <hi type="italic">Aan de gekerkerden</hi> enz., Septuagint, gevolgd door Luc. IV 19: ‘aan blinden het gezicht’ in lichamelijken en geestelijken zin.</div>
<div id="n1025"><hi type="italic">Het verzoenjaar</hi> (eene zinspeling op het jubeljaar), dat begint met de komst van den Messias, door wiens genoegdoening God met den mensch verzoend is. Het is ook <hi type="italic">de wraakdag van onzen God</hi>, waarop het onrecht der zonde gewroken (vgl. XLIX 26; L 11; LI 23), de duivel overwonnen zal worden (Joan. XII 31; XVI 11); want de Messias zal ook ten val van velen, met zijne wan in de hand (Matth. III 12), als Rechter komen; zie Mal. III 2; Joan. IX 39. De <hi type="italic">treurenden</hi> zijn de ware boetelingen (vgl. LVII 18; Matth. V 5). - In de synagoog van Nazareth heeft Jesus betuigd, dat deze profetie in Hem en door zijn optreden vervuld is, zie Luc. IV 18-21.</div>
<div id="n1026"><hi type="italic">Om te stellen</hi> en <hi type="italic">te geven</hi> hebben beide <hi type="italic">krans</hi> tot voorwerp; het laatste neemt het begrip van het eerste weer op. Met <hi type="italic">olie</hi> zalfden zich de Hebreërs bij feesten (vgl. Ps. XXII 5; XLIV 8; CIII 15; Matth. VI 17). <hi type="italic">Helden</hi>, in het Hebr. volgens de nieuweren: ‘terebinthen’, wat beter past bij het volgende <hi type="italic">plantsoen</hi>, zie LX 21; bijgevolg zal de daar beschreven heerlijkheid van Sion en van zijne bewoners het werk zijn van den dienstknecht des Heeren.</div>
<div id="n1027">Vgl. LVIII noot 11.</div>
<div id="n1028">De vroegere verdrukkers van het oude Sion zullen zich bij het nieuwe aansluiten en het dienen (vgl. LX 10, 14, 16). Het beeld is ontleend aan het landleven in Palestina.</div>
<div id="n1029">Daar vreemdelingen zorgen voor de tijdelijke behoeften van het geestelijke Sion, kunnen al zijne burgers, aan de eigenlijke roeping van Gods volk (Exod. XIX 6) beantwoordend, als <hi type="italic">priesters</hi> zich wijden aan den dienst des Heeren; in denzelfden oneigenlijken zin heeten alle Christenen I Petr. II 9 een koninklijk priesterschap. <hi type="italic">De kracht</hi> enz., zie LX 5.</div>
<div id="n1030">De <hi type="italic">dubbele schande</hi> is, volgens den H. Hiëronymus, de vroegere schande over het afvallige Joodsche volk en die over de afgodische heidenen; beiden ziet Sion thans tot God bekeerd. Hebr.: ‘in plaats van uwe schande (zie LIV 4) het dubbele (d.i. zult gij het dubbele ter vergoeding ontvangen) en in plaats van beschimping’ <hi type="italic">zullen zij</hi>, de burgers van het nieuwe Sion, <hi type="italic">jubelen over hun</hi> door God geschonken <hi type="italic">lot</hi>; <hi type="italic">daarom</hi>, om die belofte des Heeren, <hi type="italic">zullen zij het dubbele</hi>, d.i. een dubbel deel, bezitten. In dezen zin verstaan velen de belofte van XL 2, welke dan het onderwerp dezer laatste afdeeling aanwijst.</div>
<div id="n1031">God zal in dubbele mate, rijkelijk, heil schaffen, <hi type="italic">want</hi> Hij is de getrouwe Jehova, die <hi type="italic">het recht</hi> (d.i. het heil, zie XLI noot 2; LIX 9, 11; LXI 10; LXII 1; LXIII 1) <hi type="italic">liefheeft</hi>, gaarne verleent, zonder iets daarvan achter te houden; Hij toch haat <hi type="italic">den roof in het brandoffer</hi>, wat in dit zinverband beteekent: elke achterhouding in een heilige zaak, hier in het verleenen van heil. Naar de oude vertalingen, ook door de nieuweren gevolgd: ‘den roof in ongerechtigheid’, is de zin in verband met v. 7: de Heer schaft heil, want Hij haat het onrecht, dat de heidenen aan zijn volk hebben aangedaan. <hi type="italic">Hun werk</hi>, d.i. het hun beloofde loon, zie XL 10, is de vrucht van het <hi type="italic">eeuwige verbond</hi>; zie LIX 21.</div>
<div id="n1032">Dit volk Gods zal, evenals de berg van het huis des Heeren II 2, overal gekend zijn als het zaad, waarin de aan de aartsvaders beloofde zegen rijkelijk in vervulling gaat.</div>
<div id="n1033">Dit lied (v. 10, 11) van blijdschap en dankbaarheid legt de profeet den verlosten in den mond; zie v. 3; vgl. LII 2.</div>
<div id="n1034">Het is God, die hier spreekt, zie v. 6. Zijn <hi type="italic">zwijgen</hi> en <hi type="italic">rusten</hi>, naar menschelijke wijze van Hem gezegd, is het tegendeel van zijn openlijk en zichtbaar optreden bij het werk der verlossing; zie XLII 14; LVII 11. <hi type="italic">Om Sion's wil</hi>, d.i. om de belofte aan Sion, hier als echtgenoote van Jehova, zie v. 4, 5, voorgesteld. <hi type="italic">Haar gerechte... haar Verlosser</hi>, Hebr. en Septuag.: ‘haar gerechtigheid.... haar heil’, dat in en door den Messias als een licht over Sion opgaat, zie LX 1, 2, en om die belofte het <hi type="italic">hare</hi> is en in <hi type="italic">haar</hi> vervuld wordt.</div>
<div id="n1035">Naar het Hebr. en de oude vertalingen: ‘uwe gerechtigheid.... uwe heerlijkheid’. Die <hi type="italic">nieuwe naam</hi>, zie v. 4, 12, door Gods mond uitgesproken, geeft wat hij beteekent; vgl. LX 14; Apoc. II 17; III 12.</div>
<div id="n1036">Sion zal voor God zijn als een <hi type="italic">eerekroon</hi> enz., die Hij in de hand heeft om zijnen Messias met zijn eigen werk te kronen.</div>
<div id="n1037"><hi type="italic">Verlatene</hi>, Hebr. azoeba, en <hi type="italic">Mijn-welbehagen-in-haar</hi>, Hebr. cheftzi-ba, zijn historische vrouwennamen; zie III Reg. XXII 42; IV Reg. XXI 1. Naar het Hebr. in het tweede halfvers: ‘en uw land het Gehuwde; want.... uw land zal gehuwd worden’. Deze beeldspraak doelt hier op de blijvende vereeniging tusschen land en volk, een gevolg van den hernieuwden band tusschen Jehova en Sion. In v. 5 wordt in omgekeerde orde eerst de vereeniging tusschen land en volk, vervolgens die tusschen Jehova en Sion door eene vergelijking verklaard.</div>
<div id="n1038">De beide leden der twee vergelijkingen zijn naar Hebr. wijze door <hi type="italic">en</hi> verbonden. De zin is: want evenals de jonkman <hi type="italic">woont bij</hi> enz., d.i. haar tot vrouw neemt, zoo zullen <hi type="italic">uwe kinderen</hi>, de inwoners des lands, als met het land huwen. En evenals <hi type="italic">de bruidegom</hi> enz., zoo zal <hi type="italic">aan u.... uw God;</hi> vgl. Soph. III 17.</div>
<div id="n1039">Mannen Gods, altijd waakzaam om elk gevaar van het nieuwe Jerusalem af te wenden, zie v. 8. Vgl. LII 8.</div>
<div id="n1040">De thans reeds aangestelde wachters moeten de vestiging van het nieuwe Jerusalem tot lof van God voorbereiden door een aanhoudend gebed. De profeet roept hun toe: <hi type="italic">Gijlieden</hi>, <hi type="italic">die den Heer</hi> ‘indachtig maakt’ (Hebr.) aan zijne beloften, <hi type="italic">zwijgt niet</hi>, d.i. houdt niet op met bidden, <hi type="italic">totdat</hi> enz.</div>
<div id="n1041"><hi type="italic">Bij zijne rechterhand</hi> enz., d.i. bij zijne almacht. <hi type="italic">Si</hi> enz. is een verkort eedsformulier, de sterkste ontkenning bevattend. Vgl. de bedreiging van Deut. XXVIII 33, 51. <hi type="italic">Die haar</hi>, te weten de tarwe; <hi type="italic">die hem</hi>, den wijn. <hi type="italic">In mijne... voorhoven</hi> bij de offermaaltijden na de dankoffers voor den oogst, zie Deut. XIV 22-26.</div>
<div id="n1042"><hi type="italic">Trekt heen</hi> uit de steden der ballingschap naar Sion; vgl. XLVIII 20; LII 11. <hi type="italic">Bereidt</hi> enz., zie XL 3, 4; LVII 14. <hi type="italic">Een banier</hi>, als sein voor de aldaar verstrooide kinderen van Sion; vgl. XI 12.</div>
<div id="n1043"><hi type="italic">De Heer doet het hooren</hi>, te weten de uitnoodiging van v. 10. Inmiddels wordt aan Sion geboodschapt: <hi type="italic">Zie</hi>, <hi type="italic">uw Verlosser</hi>, Hebr.: ‘uw heil’; zie verder XL 10.</div>
<div id="n1044"><hi type="italic">Hen</hi>, de naar Sion samengevloeide volken, door den Messias <hi type="italic">vrijgekocht</hi> en burgers van het nieuwe Sion geworden.</div>
<div id="n1045">Hebr.: ‘Gezochte, Stad nooit verlaten’.</div>
<div id="n1046">De Messias is de krijgsheld, die, nog bespat met het bloed der vijanden, uit Edom wederkeert. Edom vertegenwoordigt ook hier (zie XXXIV 5, volg.) alle God weerstrevende macht (vgl. Ps. CXXXVI 7; Thren. IV 21, volg.; Ezech. XXXV 12, volg.; Am. I noot 24; Abd. noot 1), welke door het Verlossingswerk is overwonnen. Want Christus' lijden was het gericht over de zondige wereld, de nederlaag van haar vorst, den satan, vgl. Joan. XII 31. <hi type="italic">Geverfde</hi>, d.i. rood van bloed, zie v. 2; <hi type="italic">schoon</hi>, Hebr.: ‘prachtig’ of majestueus. <hi type="italic">Bosra</hi>, zie XXXIV noot 5. Op de vraag, die verwondering uitdrukt en aandacht wekt, antwoordt de held: <hi type="italic">Ik ben het</hi>, dezelfde, die naar XLII 4, 6; XLIX 6, volg.; LIII 11; LXI 1, volg., <hi type="italic">gerechtigheid</hi> en <hi type="italic">redding</hi> of heil aan de wereld breng.</div>
<div id="n1047">Als met druivensap bespat. <hi type="italic">Rood</hi>, Hebr.: ‘adom’, een woordspeling op Edom in v. 1.</div>
<div id="n1048">Eerst stelt de Messias, overeenkomstig de vraag in v. 2, zijn werk voor onder het beeld van <hi type="italic">de wijnpers treden</hi> (ook Thren. I 15; Joël III 13; Apoc. XIX 15 een beeld van een bloedig gericht), een zwaren arbeid, dien hij <hi type="italic">alleen</hi>, zonder iemands hulp (zie LIX 16), heeft verricht; vervolgens onder het beeld van een krijgsheld, die, toornend op zijne vijanden, hen vertreden heeft. Verklarend voegt hij er bij v. 4: <hi type="italic">want</hi> enz., zijn optreden toch is <hi type="italic">de dag der wrake</hi> over zijne weerstrevers, zie Joan. XII 31, en <hi type="italic">het jaar der verlossing</hi> voor de zijnen. Zie XXIV 1, volg.; XLII 13, volg.; LIX 17, volg.</div>
<div id="n1049"><hi type="italic">Dronken</hi> van den beker der goddelijke wraak. <hi type="italic">Hunne kracht</hi>, Hebr. ‘hun levenssap’ of ‘hun bloed deed ik op de aarde stroomen’.</div>
<div id="n1050">Een nieuwe profetie, waarin de profeet bidt voor zijn zondig volk, na eerst (v. 7-14) Gods barmhartigheid in zijne vroegere weldaden te hebben geprezen. Zie voor dezen aanhef Ps. LXXXVIII 1.</div>
<div id="n1051"><hi type="italic">En Hij</hi>, God, <hi type="italic">zeide</hi>, toen Hij, overeenkomstig de beloften aan de aartsvaders, besloot Israël tot zijn eigendom uit te kiezen, zie Exod. XIX 5. Deze weldaad en de betuigingen van trouw van de zijde van Israël (Exod. XIX 8) wettigden de verwachting, welke God hier op menschelijke wijze uitspreekt. <hi type="italic">Tot Verlosser</hi> uit Egypte.</div>
<div id="n1052"><hi type="italic">Bij al hunne bedruktheid</hi>, waarin zij door morren enz. God van zich vervreemdden, liet Hij toch niet af, zorg voor hen te dragen. Volgens de Hebr. tekstlezing: ‘was er geene bedruktheid’, beter naar de randlezing ‘was Hij bedrukt’, d.i. had Hij medelijden met hen. De <hi type="italic">Engel van zijn aangezicht</hi>, die het volk bij den tocht door de woestijn begeleidde, zie Exod. XXIII noot 20; vgl. Exod. XXXIII 14, 15.</div>
<div id="n1053"><hi type="italic">Zij echter</hi>, de weerspannige Israëlieten in de woestijn en later in het beloofde land. <hi type="italic">Den geest</hi> enz., d.i. ‘zijnen heiligen geest’ (Hebr.), die, hoewel niet met de volheid en de algemeenheid aan het Nieuwe Verbond eigen, de leiders van Israël, zie v. 11, bezielde. Vgl. Ps. LXXVII 40, volg.; Eph. IV 30. God veranderde zijne goede gezindheid en werd <hi type="italic">hun ten v jand</hi>, Hij <hi type="italic">streed tegen hen</hi>, door naburige en verder afwonende volken tot tuchtiging te zenden.</div>
<div id="n1054">Volgens de Vulgaat gedacht <hi type="italic">God</hi>, volgens het Hebr. (dit kan althans zoo begrepen worden) gedacht <hi type="italic">het volk</hi> aan den tijd van Moses. Bij die herinnering roept het weemoedig uit: <hi type="italic">Waar is</hi> nu de God dier oude dagen? Zie verder Exod. XIV 29. De <hi type="italic">herders</hi> zijn Moses en Aäron (vgl. Ps. LXXVI 21; Mich. VI 4), wellicht ook de zeventig ouderlingen en anderen, over wie Gods heilige <hi type="italic">geest</hi> kwam; vgl. Num. XI 25, volg.</div>
<div id="n1055">Naar het Hebr. deed God zijn <hi type="italic">heerlijken arm</hi>, d.i. zijne in schitterende werken zich openbarende almacht, <hi type="italic">aan de rechterhand van Moses</hi> voortgaan; Hij kliefde <hi type="italic">de wateren</hi> der Roode Zee en des Jordaans.</div>
<div id="n1056">Door dien ongewonen weg trokken zij gezwind als een <hi type="italic">paard</hi>, dat in de vlakke woestijn voortrent zonder vrees voor struikelen. Hebr.: ‘zonder dat zij struikelden’.</div>
<div id="n1057">‘Naar de rust’ (Hebr.) van het beloofde land.</div>
<div id="n1058">Met dit vers begint het gebed van den profeet, dat voortgaat tot aan het einde van het volgende hoofdstuk. <hi type="italic">Uw ijver</hi>, zie LIX noot 13. <hi type="italic">Uw mededoogen</hi>, Hebr. ‘het trillen uwer ingewanden’, zie XVI 11; Jer. XXXI 20. <hi type="italic">Voor mij</hi> en mijn volk, Israël, hebben die kracht en barmhartigheid <hi type="italic">zich ingehouden</hi>, d.i. Gij hebt u als met geweld teruggehouden om geen erbarming te bewijzen; vgl. XLII 14; LIV 10.</div>
<div id="n1059"><hi type="italic">Onze Vader</hi>, want Israël is Gods eerstgeboren zoon, zie Exod. IV 22. De vaders naar het vleesch, <hi type="italic">Abraham</hi> en <hi type="italic">Israël</hi> of Jacob, <hi type="italic">kennen ons niet</hi>, d.i. helpen ons niet in den nood en kunnen dat ook niet.</div>
<div id="n1060"><hi type="italic">Verhard</hi>, door uwe gerichten, die om de bedorvenheid des harten het tegendeel uitwerkten van Gods bedoeling; zie Exod. IV noot 16.</div>
<div id="n1061"><hi type="italic">Als een niet</hi>, d.i., naar den H. Hiëronymus, zonder eenige moeite. Anderen vertalen het Hebr. ‘voor een korte wijl’. <hi type="italic">Uw heiligdom</hi>, den tempel; zie LXIV 11.</div>
<div id="n1062"><hi type="italic">Bij den aanvang</hi> van ons volksbestaan in Egypte, toen Israël nog niet Gods eigendom was geworden. Het Hebr. vertaalt men: ‘Wij zijn zoodanigen geworden, over wie Gij oneindig lang niet geheerscht hadt, over wie uw naam niet werd uitgeroepen’, d.i. alsof wij nimmer uw volk, het volk van Jehova waren geweest (vgl. IV 1).</div>
<div id="n1063">Een vurig gebed om verlossing, welke, evenals in Ps. XVII 10, volg., als eene nederdaling Gods, hier tot bestraffing van Israëls vijanden, wordt geschilderd, met toespeling op de geweldige natuurverschijnselen bij Gods openbaring op Sinaï. (Exod. XIX 18). Hebr. in v. 2: ‘gelijk het vuur het dorre rijs ontsteekt, het vuur de wateren koken doet’. Vgl. Mich. I 3. Het doel van dat godsgericht <hi type="italic">(opdat)</hi> is de verheerlijking van God en de vernedering der trotsche vijanden.</div>
<div id="n1064">De openbaring van Gods almacht vervult den zwakken en zondigen mensch met ontzag en huivering; eene toespeling op Exod. XX 18, 19. Hebr.: ‘Terwijl Gij schrikkelijke werken deedt, welke wij niet verwachtten, zijt Gij neergedaald; en voor uw aangezicht smolten de bergen weg’. Korter is de Septuag.: ‘Toen Gij heerlijke dingen deedt (op Sinaï), beving siddering voor U de bergen’. Zie Exod. XIX 18, noot 17.</div>
<div id="n1065">Het heil, dat God, tot den mensch nederdalend (vooral in en door den Messias, zie LXIII 4), bereidt voor die op Hem betrouwen, gaat alle begrip en vermogen van menschen te boven. Nog meer geldt dit van het door de zalige aanschouwing voltooide heil; vgl. I Joan. III 2. Zie I Cor. II 9.</div>
<div id="n1066">De zin is: Gij komt met uwe genade te gemoet aan dengene, die blijmoedig de gerechtigheid oefent. Op uwe wegen wandelen zij en aan U denken zij met een dankbaar hart. - Maar hoe waren wij daarentegen gesteld? Dit belijdt de profeet in de hier volgende schuldbekentenis.</div>
<div id="n1067"><hi type="italic">Gij hebt getoornd en</hi> (met verklarenden zin, want) <hi type="italic">wij hebben gezondigd; daarin</hi>, in dien staat van zonde, bleven wij ‘oneindig lang’ (Hebr.), <hi type="italic">en</hi> toch <hi type="italic">ons zal</hi> enz.; anderen lezen dit vragenderwijze: Is er voor ons nog hoop op redding? Een beteren zin geeft de Septuagint: ‘daarom zijn wij afgedwaald’.</div>
<div id="n1068"><hi type="italic">Als een onreine</hi> door melaatschheid, een treffend beeld der zonde. Wat wij <hi type="italic">onze gerechtigheden</hi> noemen, de viering der godsdienstige plechtigheden, de vele offers (vgl. I 11, volg.), was in het oog des Heeren in de hoogste mate onrein.</div>
<div id="n1069">Dergelijke hyperbolische uitdrukkingen zijn ook in de Psalmen niet zeldzaam. <hi type="italic">Die opstaat</hi>, d.i. zich opwekt of den moed heeft, zich <hi type="italic">vast te houden aan U.</hi></div>
<div id="n1070"><hi type="italic">Vader</hi>, zie LXIII 16; <hi type="italic">leem</hi> en <hi type="italic">Formeerder</hi>, zie XXIX 16; XLV 9.</div>
<div id="n1071">Uwe heilige stad, Jerusalem. Hebr. in het meervoud: de steden van het geheiligde land Juda.</div>
<div id="n1072">Volgens sommigen zijn de laatste drie verzen een toevoegsel uit den tijd der ballingschap; vgl. Ps. L 20, 21. Zie echter LXIII 18, 19.</div>
<div id="n1073">Antwoord des Heeren op het gebed van den profeet: Hij zal de heidenen roepen (v. 1) en het weerspannige Israël verwerpen (v. 2). Want in v. 1 is, volgens Rom. X 20, 21, de roeping der heidenen voorspeld. Immers niet op Israël, maar wel op de heidenen past <hi type="italic">die.. naar Mij niet vroegen</hi>, maar hunne heidensche orakels raadpleegden; vervolgens <hi type="italic">een volk</hi>, Hebr. goï - de gewone benaming der heidenen - <hi type="italic">dat mijnen naam</hi> enz., Hebr.: ‘dat niet naar mijnen naam genoemd is’, zie XLVIII 2 het tegendeel van Israël. Vertaalt men het Hebr.: ‘Ik heb Mij doen zoeken door.... Ik heb Mij doen vinden....’, dan treedt Gods voorkomende genade meer op den voorgrond; in den Vulgaattekst meer de medewerking met de genade.</div>
<div id="n1074">Eene menschelijke voorstelling van Gods goedertierenheid voor Israël. <hi type="italic">Een weg</hi>, <hi type="italic">die niet goed is</hi>, een rhetorische verzachting, beteekent een allerslechtsten weg; vgl. Ezech. XXXVI 31.</div>
<div id="n1075"><hi type="italic">Voor mijn aangezicht</hi>, d.i. onbeschaamd, openlijk. <hi type="italic">In de hoven</hi>, zie I 29; LVII 5, volg. <hi type="italic">Op de</hi> van <hi type="italic">tichelsteenen</hi> gebouwde afgodische altaren, welke bovendien in strijd waren met Exod. XX 24, volg.; XXVII 1; XXX 1.</div>
<div id="n1076"><hi type="italic">In de graven</hi> om naar heidensch gebruik met de dooden in gemeenschap te treden. <hi type="italic">In de afgodentempels</hi>, Hebr.: ‘in de afgesloten plaatsen’, in de spelonken en holen, wellicht ter viering van ontuchtige geheimen. <hi type="italic">Zwijnenvleesch</hi>, in strijd met Lev. XI 7, at men waarschijnlijk bij afgodische offermaaltijden; vgl. LXVI 17. Hierop schijnt ook het laatste verslid te doelen.</div>
<div id="n1077">Hebr.: ‘want heilig ben ik voor u’, zij achten zich geheiligd door de deelneming aan dien afgodischen eeredienst en namen zich in acht voor ieder, die in die gruwelen niet was ingewijd.</div>
<div id="n1078">Hebr.: ‘een rook in mijne neusgaten’. In de dichterlijke voorstelling er Hebreërs openbaart zich Gods toorn in <hi type="italic">rook</hi> en <hi type="italic">vuur</hi>, dat Hij uitademt ter verslinding der goddeloozen; vgl. Deut. XXXII 22; Ps. XVII 9; Ezech. XXXVIII 18, volg. De zin is: Zij wekken Gods toorn op en zullen zijne geduchte wraak ondervinden.</div>
<div id="n1079"><hi type="italic">Het</hi>, de in de vorige verzen geteekende boosheid, <hi type="italic">staat geschreven</hi> om niet vergeten, maar ten dage des gerichts gewroken te worden. <hi type="italic">Niet zwijgen</hi>, zie XLII 14. <hi type="italic">In den schoot</hi> van het ruime bovenkleed mat men het graan toe, zie Luc. VI 38; vgl. Ps. LXXVIII 12; Jer. XXXII 18.</div>
<div id="n1080">In welken zin <hi type="italic">de ongerechtigheden der vaderen</hi> aan de kinderen gewroken worden, zie Gen. IX noot 15, vooral Exod. XX noot 8. <hi type="italic">Op de bergen</hi> enz., zie LVII 7.</div>
<div id="n1081">Niet het <hi type="italic">al</hi>, d.i. het geheele volk, want een uitverkoren deel zal gespaard blijven, gelijk een enkele goede druif aan een overigens bedorven tros, of, naar den grondtekst, een weinig most in een druif. Dat geringe deel is <hi type="italic">een zegen</hi>, het beginsel, waaruit Gods uitverkoren volk zal opspruiten en de aarde vullen; zie v. 9, 10.</div>
<div id="n1082"><hi type="italic">Jacob</hi> en <hi type="italic">Juda</hi> beteekenen hetzelfde. Onder het beeld der herstelling van Gods volk in het bergachtige vaderland teekent de profeet deszelfs geestelijke verlossing.</div>
<div id="n1083"><hi type="italic">De vlakten</hi>, Hebr. ‘Saron’, in het westen, aan de Middellandsche Zee, rijk aan weiden. <hi type="italic">Het dal Achor</hi>, in het zuidoosten (de tegenoverstelde grens des lands), zie Osee II 15. Het meervoud <hi type="italic">die</hi> ziet terug op het verzamelwoord <hi type="italic">volk.</hi> Het rustige herdersleven is evenals Mich. VII 14 een zinnebeeld van den vrede en het geluk in het herstelde Rijk Gods; zie XI 6, volg.</div>
<div id="n1084">Geheel anders is het lot der afvalligen, zie v. 12, wier gruweldaden nogmaals worden opgenoemd. Zij richtten <hi type="italic">een tafel</hi> aan, waarop aan godenbeelden, op kussens geplaatst, spijs en drank werd aangeboden; zie Dan. XIV 2, volg. In het Hebr. worden twee godheden met name genoemd: <hi type="italic">Gad</hi>, dat geluk beteekent, zie Gen. XXX noot 4, de Fortuin of de geluksgod, en <hi type="italic">Meni</hi> (wat de toedeelende beteekent), de geluk uitdeelende godin.</div>
<div id="n1085"><hi type="italic">Tellen</hi>, d.i. man voor man bestemmen voor het zwaard, Hebr. maniti, eene klankspeling met Meni.</div>
<div id="n1086">De straffen van het weerbarstige Israël zullen zoo schrikwekkend zijn, dat de overlevenden die immer voor oogen hebben en als eene verwensching bezigen zullen. <hi type="italic">Met een anderen naam</hi>, die heiligheid en zegening uitdrukt, zie v. 23 en LXII 2, 4, 12.</div>
<div id="n1087"><hi type="italic">En wie zich in dezen</hi> naam, enz. In het Hebr. is dit een gevolgtrekking uit het voorafgaande: ‘Wie zich dan zegent’ enz. Aan zijn gelukkig volk zal Gods getrouwheid in zijne beloften zoo duidelijk zichtbaar zijn, dat <hi type="italic">wie zich zegent</hi>, d.i. zich eenig goed toewenscht, enz. <hi type="italic">God der trouwe</hi>, eigenlijk des <hi type="italic">amen</hi>, Septuag.: ‘den waarachtigen’ of ‘den getrouwen God’, zie XXV noot 1; vgl. Apoc. III 14. <hi type="italic">Wijl de vroegere kwellingen</hi>, die twijfel konden wekken aan Gods getrouwheid, <hi type="italic">verborgen zijn</hi> enz., d.i. uit Gods geheugen als verdwenen zijn, zoodat God nimmermeer zijn nieuw Sionsvolk, gelijk voorheen, zal tuchtigen.</div>
<div id="n1088">Die nieuwe schepping, welke door hare volkomenheid den vorigen toestand zal doen vergeten, is het Rijk van den Messias in zijne algeheele voltooiing, wanneer God in <hi type="italic">de nieuwe hemelen</hi> en <hi type="italic">de nieuwe aarde</hi> zijne heerlijkheid en die der kinderen Gods zal openbaren; zie LI 6, 16. Vgl. Rom. VIII 21; II Petr. III 13; Apoc. XXI 1.</div>
<div id="n1089">Dit nieuwe Jerusalem, dat enkel jubel, en zijn volk, dat louter blijdschap zijn zal, is de verheerlijkte Kerk met haar gezaligde uitverkorenen.</div>
<div id="n1090">Zie Soph. III 17 over Gods blijdschap. Zie verder XXV 8; XXXV 10; Apoc. VII 17; XXI 4.</div>
<div id="n1091">Daar volgens Exod. XX 12; Deut. V 16 een hooge ouderdom de belooning en derhalve net kenteeken is van een heilig en deugdzaam leven, schildert de profeet de heiligheid van het nieuwe Jerusalem onder het beeld van een langen levensduur, gelijk aan dien der aartsvaders vóór den zondvloed. Vgl. Zach. VIII 4. <hi type="italic">Een kind van</hi> weinige <hi type="italic">dagen</hi>, d.i. dat slechts enkele dagen leeft, zal daar niet meer zijn. Wanneer daar een honderdjarige zou sterven, het zou zijn alsof er een <hi type="italic">knaap</hi> stierf of wel een <hi type="italic">zondaar</hi>, die, door den vloek getroffen, in het midden zijner dagen met den dood werd gestraft. Het is alles louter veronderstellende beeldspraak en inkleeding der boven genoemde gedachte; verkeerdelijk derhalve wordt dit door de Chiliasten letterlijk genomen.</div>
<div id="n1092">Een ander beeld om de heiligheid van het nieuwe Sionsvolk uit te drukken. Veiligheid en vruchtbaarheid waren het bewijs, dat Israël aan God en zijne wet getrouw was. Zie de tegenovergestelde bedreiging Lev. XXVI 16: Deut. XXVIII 30, 33.</div>
<div id="n1093">De profeet keert terug tot het gezegde in v. 20. <hi type="italic">Het geboomte</hi>, als de ceder en de eik, die eeuwen trotseerén.</div>
<div id="n1094">Septuag. ‘ter vervloeking’.</div>
<div id="n1095">Eene herhaling van XI 6, volg. Alleen op de <hi type="italic">slang</hi>, aldaar niet genoemd, blijft het oude doemvonnis rusten, zie Gen. III 14, dat dan ten volle verwezenlijkt zal worden, als de Satan door den Messias overwonnen is.</div>
<div id="n1096">Geen tempel kan Gods verheven majesteit bevatten, geen plaats is Hem waardig. Want alles, wat men Hem ter eere zou stichten, is (zie v. 2) door Hem, den Schepper van alles, geworden. Deze woorden zijn inzonderheid tot hen gericht, die zich met louter uitwendigen tempeldienst tevreden stelden, zonder hart en geest in ootmoed en berouw aan God te onderwerpen.</div>
<div id="n1097"><hi type="italic">Dat alles</hi>, d.i. al het zichtbare, .... <hi type="italic">is geworden</hi> door het scheppingswoord van Gen. I 3. <hi type="italic">Op wien zal Ik</hi> met welgevallen <hi type="italic">neerzien?</hi></div>
<div id="n1098">Hoezeer de louter uitwendige eeredienst aan God mishaagt, drukt de profeet door deze vergelijkingen zoo sterk mogelijk uit; zulke eeredienst is voor God een gruwel evenals de heidensche afgoderij. <hi type="italic">Een manslag plegen</hi> beteekent hier waarschijnlijk: een menschenoffer naar de wijze der heidenen opdragen. <hi type="italic">Hond</hi> en <hi type="italic">zwijn</hi>, de meest onreine huisdieren (zie Matth. VII 6; II Petr. II 22), werden door naburige heidenen geofferd.</div>
<div id="n1099"><hi type="italic">Dat alles</hi>, d.i. al de zoo even genoemde uiterlijke plechtigheden, welke als zoodanig niet door God voorgeschreven en derhalve werken volgens eigen keuze, ja <hi type="italic">gruwelen</hi> waren voor God.</div>
<div id="n1100">De goddeloozen drijven den spot met de belofte aangaande de komst des Heeren tot openbaring zijner heerlijkheid en tot vreugde zijner dienaren. De uitkomst <hi type="italic">echter</hi> zal hen beschamen. <hi type="italic">Uitstooten</hi>, uit hunne gemeenschap verbannen, zie LXV 5.</div>
<div id="n1101">De profeet hoort eene stem als die van eene volksmenigte klinken <hi type="italic">uit de stad</hi> Jerusalem, hij hoort eene stem <hi type="italic">uit den tempel;</hi> het is de stem des Heeren, de donder van het naderende godsgericht; vgl. Joël III 16. Sommigen denken hier aan hetgeen voorviel bij de verwoesting van Jerusalem onder Titus, b.v. aan de woeste zeloten in en buiten den tempel, aan Jesus, zoon van Hanani, die jaren lang door de straten wandelde, dag en nacht roepende: ‘Stem van het Oosten, stem van het Westen, stem tegen Jerusalem en tegen den tempel, stem tegen geheel het volk! Wee, wee, wee Jerusalem!’, verder aan het gedruisch en de stem, die op het Pinksterfeest gehoord werden in den tempel, terwijl men duidelijk verstond: ‘Laat ons deze plaats verlaten!’ Flav. Jos. de B.J. VII 12; Tacitus Hist. V 13.</div>
<div id="n1102">Door het gericht zal Sion verlost (zie I 27) en een nieuw talrijk Sionsvolk geboren worden. Deze hoofdgedachte van Isaias' profetie is de schakel tusschen deze verzen en het voorafgaande. <hi type="italic">Eer zij</hi>, Sion (zie v. 8 aan het einde), <hi type="italic">weeën had</hi>, derhalve niet op natuurlijke wijze, <hi type="italic">baarde zij</hi>, en wel, tot grootere vreugde, <hi type="italic">een mannelijk kind.</hi> Dit kind is, blijkens v. 8, een verzamelwoord, want tal van <hi type="italic">kinderen</hi>, een krachtig, nieuw <hi type="italic">volk</hi> baarde zij. Vol verwondering over zijn gezicht vraagt de profeet v. 8. <hi type="italic">Wie</hi> enz.? <hi type="italic">Kan een land</hi>, d.i. het volk des lands, ‘geboren worden’ (Hebr.) <hi type="italic">op één dag?</hi> Zie de vervulling Act. II 41; IV 4.</div>
<div id="n1103">Die wonderbare vruchtbaarheid van het nieuwe Sion is het werk van den oneindig vruchtbaren God, door wiens genade een onnoemelijk getal kinderen Gods in de bovennatuurlijke orde geboren worden; vgl. Joan. I 13.</div>
<div id="n1104">Vgl. LXV 18; LXI 2, 3.</div>
<div id="n1105">Het beeld ziet terug op de moeder Sion v. 7, 8. <hi type="italic">Aan de borst</hi>, aan welke de moeder hare kinderen weet te <hi type="italic">troosten</hi>, zullen zij <hi type="italic">zuigen</hi>, zie LX 16; vgl. XLIX 23.</div>
<div id="n1106"><hi type="italic">Vrede</hi>, het kort begrip der zegeningen van den Messias; <hi type="italic">de heerlijkheid</hi> of de schatten der heidenen, zie LX 5. <hi type="italic">Aan de borsten</hi>, Hebr.: ‘aan de zijde’, zie LX 4; vgl. ook XLIX 22, 23.</div>
<div id="n1107">Gods teedere liefde wordt, evenals XLIX 15, vergeleken met die eener liefkoozende moeder. Vgl. Apoc. XXI 4. <hi type="italic">In Jerusalem</hi>, de Kerk van Christus, in hare heerlijkheid en vruchtbaarheid <hi type="italic">zult gij</hi>, als hare kinderen <hi type="italic">vertroost worden. Consolari</hi> wordt eerst als deponens, dan als passief gebezigd.</div>
<div id="n1108"><hi type="italic">Zien</hi>, d.i. dat geestelijk goed genieten. De vreugde des harten verjeugdigt en sterkt <hi type="italic">de gebeenten</hi>, d.i. de krachten des lichaams, vgl. LVIII 11; droefheid daarentegen doet het gebeente verdorren, zie Prov. XVII 22. - <hi type="italic">En verbolgen</hi> enz. hiermede keert de profeet terug tot Gods strafgerichten over zijne vijanden.</div>
<div id="n1109">Gods wraakgericht wordt, met toespeling op zijne nederdaling op Sinaï, evenals X 17; XXIX 6; XXX 27, 30, zinnebeeldig voorgesteld door <hi type="italic">vuur</hi> en <hi type="italic">stormwind.</hi> De <hi type="italic">wagens</hi> en het <hi type="italic">zwaard</hi> schilderen den goddelijken rechter als een oorlogsheld, die werkelijk de heerlegers oproept ter voltrekking zijner gerichten. Vgl. Apoc. XIX 21.</div>
<div id="n1110">Vooral de aan afgoderij schuldige Israëlieten, zooals de tijdgenooten van Isaias, zullen bij dat godsgericht omkomen. <hi type="italic">Zich heiligden</hi>, zie LXV 5; Hebr.: ‘en zich reinigen voor de hoven’, d.i. zich aan allerlei reinigingsvoorschriften onderwerpen tot inwijding voor de plechtigheden in de hoven; zie LVII 5, 6. <hi type="italic">Achter de deur</hi>, zie LVII 8; eenige Vulgaat-handschriften hebben <hi type="italic">post unam</hi>, wat meer overeenkomt met de Hebr. tekstlezing: ‘achter éénen in het midden’; dit beteekent waarschijnlijk den heidenschen priester, die in het midden der scharen de plechtigheden leidt. <hi type="italic">Zwijnenvleesch</hi>, zie noot 3 en LXV 4. <hi type="italic">Gruwel</hi>, een verzamelwoord om de door Lev. XI verboden dieren te beteekenen; een daarvan is de <hi type="italic">muis</hi>, zie t.a.p. v. 29. Volgens Talmudische geschriften gold de hagelmuis als een lekkernij.</div>
<div id="n1111"><hi type="italic">Ik zal</hi> wreken, zooals enkele Grieksche handschriften den zin aanvullen. Dat gericht over Israël zal geschieden bij het door Joël III 2 voorspelde gericht over alle volken en talen; vgl. Soph. III 8. <hi type="italic">Bij alle volken</hi>, Hebr.: ‘alle volken’. De vrucht van dat gericht is de erkenning van Gods <hi type="italic">heerlijkheid</hi> door de overblijfselen.</div>
<div id="n1112"><hi type="italic">Een teeken stellen</hi> wordt Exod. X 2; Ps. LXXVII 43 gezegd van de mirakelen, welke God onder de Egyptenaren deed verrichten (vgl. Ps. CIV 27); ook hier beteekent het waarschijnlijk de mirakelen, welke God zal verrichten <hi type="italic">in hen</hi>, d.i. door en onder degenen, die aan het gericht van v. 18<hi type="italic">a</hi> ontkomen zijn en als Gods gezanten gezonden worden <hi type="italic">tot de volken</hi> der wereld. <hi type="italic">Naar de zee</hi>, Hebr.: ‘naar Tharsis’, zie LX noot 9; <hi type="italic">naar Afrika</hi>, Hebr.: ‘Poel’ (waarschijnlijk eene schrijffout voor Poet of Phuth, vgl. Gen. X 6); <hi type="italic">en Lydië</hi>, Hebr.: ‘Loed’, twee volksstammen van Afrika; <hi type="italic">naar Italië</hi>, Hebr.: ‘Toebal’ (waarschijnlijk de Tibarenen aan de zuidoostelijke kust der Zwarte Zee) <hi type="italic">en Griekenland</hi>, Hebr.: ‘Javan’, zie Joël III noot 10. De uitdrukking <hi type="italic">naar de verre eilanden</hi> omvat alle overige bekende en onbekende volken tot aan de uiterste grenzen der aarde. Zie verder LII 15.</div>
<div id="n1113">Vruchtbaar zal die zending zijn. <hi type="italic">Naar den heiligen berg</hi>, zie II 2; IV 5, het geestelijk middelpunt der aarde. <hi type="italic">Broeders</hi> van den eerstgeboren zoon, Israël, zie Exod. IV noot 17. Genoemde voertuigen stellen zinnebeeldig voor, hoe gemakkelijk Gods genade de heidenen tot de Kerk zal brengen; in plaats van <hi type="italic">karossen</hi> heeft het Hebr.: ‘dromedarissen’. <hi type="italic">Ten offergave</hi>, zie Rom. XV 16. Zie over <hi type="italic">het spijsoffer</hi> Lev. II 1.</div>
<div id="n1114"><hi type="italic">Uit hen</hi>, d.i. uit de bekeerde heidenen. Eene gewichtige voorspelling, die de afschaffing van het Aäronietische priesterschap (vgl. Hebr. VIII 12) en de instelling van een eigenlijk gezegd offer in het Nieuwe Verbond te kennen geeft. <hi type="italic">De Heer zal nemen</hi>, want ‘niet uit zich zelven neemt iemand die eere, maar die geroepen wordt door God’ (Hebr. V 4).</div>
<div id="n1115">Het ware Israël, waarmede God een eeuwig verbond heeft gesloten, zal onvergankelijk zijn, evenals <hi type="italic">de nieuwe hemelen</hi> enz.; zie LXV 17.</div>
<div id="n1116">De zin is: zoo dikwerf het feest der nieuwe maan gevierd wordt en op elken Sabbat <hi type="italic">zal alle vleesch</hi> enz. Evenals Zach. XIV 16 drukt de profeet op Oud-Testamentische wijze uit, dat niet slechts op de drie Israëlietische hoogtijden ieder mannelijk Israëliet, maar iedere maand en iedere week, d.i. zonder ophouden, <hi type="italic">alle vleesch</hi>, d.i. ieder mensch, zal komen naar het geestelijke Sion ter aanbidding; vgl. Mal. I 11. Die aanbidding <hi type="italic">voor Gods aangezicht</hi> gaat hier reeds in vervulling vóór het Allerheiligste Sacrament des altaars, en zal ten volle verwezenlijkt worden in het paradijs der zaligen, waar een eeuwige feestdag gevierd wordt voor Gods aangezicht. Buiten Sion echter, buiten de ware Kerk, is geen heil, maar eeuwige verdoeming, gelijk in het slotvers van Isaias gezegd wordt.</div>
<div id="n1117">Buiten Jerusalem, in het Topheth van het dal Hinnom, het Gehenna van het Nieuwe Testament (zie XXX 33), liggen, ten schouwspel voor de gezaligden, (vgl. Apoc. XIV 10), die hierin de verheerlijking zien van Gods rechtvaardigheid, de onbegraven lijken van hen, die tegen God weerspannig waren. Hun altijddurend verderf en hun eeuwige foltering, door <hi type="italic">worm</hi> en <hi type="italic">vuur</hi> uitgedrukt, beteekenen de eeuwige verdoeming naar ziel en lichaam; vgl. Marc. IX 43, 45, 47. In andere woorden herhaalt de profeet het slotwoord der twee vorige afdeelingen (XLVIII 22; LVII 21): ‘geen vrede is er voor de goddeloozen’.</div>
<div id="n1118"><hi type="italic">De woorden van Jeremias</hi> (v. 1), d.i. zijne prediking, heeten hier uitdrukkelijk <hi type="italic">het woord</hi>, d.i. de openbaring, <hi type="italic">des Heeren.</hi> Zie verder de Inleiding.</div>
<div id="n1119">Joachaz en Jechonias zijn niet met name genoemd, daar zij ieder slechts drie maanden regeerden; vgl. IV Reg. XXIII 31; XXIV 8. Zie verder de Inleiding. Het <hi type="italic">einde</hi> (de Septuagint laat dit woord weg) van het elfde jaar viel voor Sedecias in de <hi type="italic">vijfde</hi> maand van dat jaar, toen hij, bij de verwoesting van Jerusalem, ophield te regeeren (zie LII 12 volg., 27). De nog later uitgesproken profetieën (XL-XLIV) zijn in dit opschrift niet begrepen en als een aanhangsel te beschouwen; zie XL 1.</div>
<div id="n1120">In het dertiende jaar van Josias, zie v. 2; vgl. XXV 3.</div>
<div id="n1121"><hi type="italic">Eer Ik u vormde</hi>, d.i. vóór uw bestaan, dus van eeuwigheid, <hi type="italic">kende Ik u</hi>, d.i. bestemde Ik u voor tot mijn bijzonderen dienstknecht. Tot ditzelfde doel had God hem <hi type="italic">in den moederschoot</hi>, d.i. vóór zijne geboorte, <hi type="italic">geheiligd</hi>, d.i. van de zonde gereinigd en met genade versierd; thans in het dertiende jaar (zie v. 2) <hi type="italic">stelde</hi> Hij hem <hi type="italic">tot een profeet</hi>, voor Israël niet alleen, doch ook voor de heidensche <hi type="italic">volken</hi>, zie v. 10. - Velen nemen met den H. Ephrem <hi type="italic">heiligen</hi> in de gewone beteekenis van afzonderen, wijden tot den dienst van God (vgl. Is. XIII 3), zoodat dit niets anders is dan eene nadere verklaring van het <hi type="italic">kennen</hi> in het eerste verslid.</div>
<div id="n1122">In het Hebr. slechts eenmaal ‘aha’, een uitroep van verwondering en huivering voor den hem opgedragen last. <hi type="italic">Een knaap</hi>, Septuag. ‘neôteros’, d.i. te jong; evenals het Lat. <hi type="italic">puer</hi> wordt het Hebr. <hi type="italic">naʽar</hi> van knaap en jongeling gezegd, b.v. II Par. XXXIV 3 van den zestienjarigen Josias. Men vermoedt, dat Jeremias toen ongeveer twintig jaren oud was.</div>
<div id="n1123">Septuag.: ‘tot allen, tot wie’ enz. God bekleedt zijnen profeet, krachtens zijne zending, met gezag, belooft zijne woorden in diens mond te leggen en (v. 8) hem te sterken en uit gevaren te redden. Van den profeet echter vordert Hij volmaakte gehoorzaamheid in alles en tot alles.</div>
<div id="n1124">Deze zinnebeeldige handeling werd in profetische geestvervoering, niet uitwendig en lichamelijk, voltrokken, zie Is. VI 7. Als tolk des Heeren zal de profeet niet zijn eigen, maar het hem door God ingegeven woord spreken; vgl. Deut. XVIII 18.</div>
<div id="n1125"><hi type="italic">U gesteld</hi>, Hebr. tot opziener aangesteld en dus met macht over de volken en de koninkrijken bekleed. De uitwerking van zijn bediening wordt eerst als vernielend, vervolgens als opbouwend voorgesteld, omdat hij het vele kwaad moet uitroeien, eer er van opbouwen sprake kan zijn. Zijn woord zal niet alleen dat alles voorspellen, maar, dewijl het Gods woord is, uitwerken wat het aankondigt, zie V 14; Ps. XXXII 6, 9. Vgl. XXXI 28, waar ditzelfde aan God zelven wordt toegeschreven. - <hi type="italic">Om</hi> volken uit hunne landen als boomen <hi type="italic">uit te roeien</hi>, rijken als gebouwen <hi type="italic">af te breken;</hi> om de stad Gods <hi type="italic">op te bouwen</hi> en den wijngaard des Heeren (Gods volk) <hi type="italic">te planten;</hi> vgl. II 21. Voor de twee woorden van gelijke beteekenis <hi type="italic">afbreken</hi> en <hi type="italic">verdelgen</hi> heeft de Septuagint slechts één woord.</div>
<div id="n1126">De profeet zag <hi type="italic">een wakenden staf</hi>, of wat het Hebr. ‘sjakeed’ (van sjakad = waken) ook beteekent, een amandelstaf, d.i. een groenen, misschien ook bloeienden, amandelstok, die ‘de wakende’ heet, omdat hij het vroegst, reeds in Januari, groent en bloeit. Het gezicht beteekent, naar v. 12, Gods waakzame zorg om het door zijnen profeet te voorspellen woord in vervulling te doen gaan. Zie XXXI 28; XLIV 27.</div>
<div id="n1127">In het tweede gezicht ziet de profeet wat hij hoofdzakelijk moet profeteeren, te weten de uit het noorden komende verwoesting (vgl. VI 1), voorgesteld door <hi type="italic">een ziedenden</hi>, eigenlijk aangeblazen, <hi type="italic">ketel</hi>, d.i. eenen boven een aangeblazen vuur kokenden ketel (vgl. Job. XLI 11), zoodat de inhoud weldra moet overloopen; <hi type="italic">zijne voorzijde</hi>, waarlangs de kokende inhoud uitloopt, is <hi type="italic">uit het noorden herwaarts</hi>, d.i. naar Juda en Jerusalem, gekeerd. Ook bij Arabische dichters is een kokende ketel niet zelden het zinnebeeld van oorlogsrampen. <hi type="italic">Uit het noorden</hi>, want, hoewel Babel ten oosten van Palestina ligt, zouden de Babyloniërs, de bedoelde uitvoerders van het wraakgericht, zie XXV 9, van het noorden uit in het land vallen; bovendien behoorden zij, als erfgenamen der Assyrische wereldmacht, voor de Judeërs tot de noordelijke volken; zie Ez. XX 46.</div>
<div id="n1128"><hi type="italic">Alle geslachten</hi> enz. zijn de verschillende volksstammen, die in het leger der Chaldeën dienden. <hi type="italic">Zijnen zetel stellen</hi> is zich gereed maken om gericht te houden, zie Ps. CXXI 5. Dit doen als het ware de belegeraars; zij spreken over de voor hen liggende stad het vonnis der verwoesting uit. De eigenlijke rechter evenwel is naar v. 16 de Heer.</div>
<div id="n1129">Voor <hi type="italic">libare</hi>, eigenlijk een plengoffer brengen, staat in het Hebr. wierook of een vuuroffer opdragen; het komt in de Vulgaat van Jeremias dikwerf in diezelfde beteekenis voor en is door <hi type="italic">offeren</hi> vertaald.</div>
<div id="n1130"><hi type="italic">De lendenen omgorden</hi> of het afhangende bovenkleed door een gordel aan de lendenen opschorten, opdat het den gang of den arbeid niet belemmere, beteekent hier in overdrachtelijken zin: zich tot zijne bediening gereed houden. Zie verder v. 7 en 8. Naar het Hebr. (wat volgens den H. Hiëronymus ook de Septuag. en de overige vertalingen uitdrukken): ‘<hi type="italic">Versaag niet...</hi>, opdat Ik u niet doe versagen voor hen’. Want zou de profeet uit gebrek aan geloof voor de vervolgingen en bedreigingen vreezen of terugwijken, dan zal God hem den in v. 8, 18, 19 beloofden bijstand onttrekken.</div>
<div id="n1131">Door de kracht Gods gesterkt zal hij stand houden als <hi type="italic">een versterkte stad</hi>, die niet genomen kan worden, als <hi type="italic">een ijzeren zuil</hi>, die voor geen last bezwijkt, door geen storm wankelt, als <hi type="italic">een metalen muur</hi>, waartegen elk oorlogstuig machteloos is, <hi type="italic">tegenover het gansche land</hi>, dat vijandelijk tegenover hem staat, en in het bijzonder <hi type="italic">ten aanzien van</hi> koning, adel, priesterdom en volk, die zich allen vijandig tegenover hem alleen zullen stellen.</div>
<div id="n1132">De eerste strafrede (II-III 5) heeft de profeet waarschijnlijk uitgesproken kort na zijne roeping, onder koning Josias.</div>
<div id="n1133"><hi type="italic">Ga heen</hi> en verkondig luide en openlijk te Jerusalem. Jeremias begint met eene herinnering aan Israël's verkiezing in de woestijn v. 2, 3. <hi type="italic">Ik ben u indachtig geweest</hi> door uwe vijanden te straffen, zie v. 3. Hebr. ‘Ik ben om uwentwil gedachtig geweest aan de genegenheid uwer jeugd, aan de liefde’ enz., d.i. aan de genegenheid, welke Israël jegens Mij betoonde (zie Exod. IV 31) <hi type="italic">in zijne jeugd</hi> (Osee XI 1), d.i. in den eersten tijd van zijn volksbestaan, bij den uittocht uit Egypte, toen het nog was <hi type="italic">in den bruidsstaat</hi>, vóór het sluiten van het verbond op Sinaï (Exod. XIX 5, 6). Wel is waar was Israël ook toen herhaaldelijk oproerig (Exod. XV 24; XVI 2; XVII 2; vgl. Jer. VII 25). Maar hiervoor als het ware de oogen sluitende, zag Gods liefde alleen het geloof, waarmede Israël, op de stem van Moses, Hem gevolgd was <hi type="italic">in de woestijn.</hi> Deze laatste woorden en wat in dit vers nog volgt, alsook v. 1 en de aanhef van v. 2 ontbreken in de Septuagint.</div>
<div id="n1134"><hi type="italic">Heilig</hi>, d.i. toegewijd aan Jehova, als zijn bijzonder eigendom (zie Exod. XIX 5 volg.; Deut. VII 6; XIV 2) en daarom onschendbaar, evenals <hi type="italic">de eerstelingen</hi> der veldvruchten. Deze waren aan Jehova toegewijd (Exod. XXIII 19) en mochten alleen door de priesters gegeten worden (Num. XVIII 12, 13); vreemden, die zich daaraan vergrepen, moesten daarvoor boeten (Lev. XXII 10, 14). In dien zin ook was Israël, het eerste der volken (XXXI 7; Am. VI 1 Hebr.), als <hi type="italic">de eersteling</hi> van Gods <hi type="italic">vruchten;</hi> degenen, <hi type="italic">die</hi> deze aan God toegewijde vrucht <hi type="italic">verslinden</hi>, ‘moeten boeten’ (Hebr.); m.a.w. God zal het aan zijn volk aangedaan onrecht wreken; zie Gen. XII 3; Deut. XXXII 10; Zach. II 8. Ook thans, hoe onwaardig zijn volk ook was, had God dit niet vergeten (zie XII 14) en het zou weer ten volle gelden, zoodra Israël in waarheid wederom Gods volk zou worden (zie XXX 16; LI 5).</div>
<div id="n1135">Tegenover die trouwe liefde des Heeren stelt de profeet in de volgende toespraak de ontrouw en ondankbaarheid, waaraan het geheele volk zich tegenover God had schuldig gemaakt (v. 4-8).</div>
<div id="n1136"><hi type="italic">Uwe vaderen</hi>, aan wier schuld en strafwaardigheid de even goddelooze kinderen zich moesten spiegelen. <hi type="italic">Wat hebben</hi> enz., m.a.w. Ben Ik aan mijn verbond ontrouw geworden? Vgl. Deut. XXXII 4; Mich. VI 3. <hi type="italic">De ijdelheid</hi> is een schimpnaam der ijdele afgoden; even <hi type="italic">ijdel</hi>, d.i. nietig en dwaas, zijn hunne aanbidders; vgl. Sap. XIII 1 volg.; Rom. I 21 volg. Zie dezelfde spreekwijze IV Reg. XVII 15.</div>
<div id="n1137"><hi type="italic">Zij zeiden niet</hi>, d.i. dachten niet aan de weldaden Gods, inzonderheid aan Gods leiding door de akelige woestijn van Arabië na den uittocht uit Egypte. - <hi type="italic">het beeld</hi> enz., Hebr.: ‘van de schaduw des doods’, zie Is. IX 2. Vgl. Deut. VIII 15.</div>
<div id="n1138"><hi type="italic">In het land van den Karmel</hi>, d.i. van schoonheid en vruchtbaarheid, waarvan de heerlijke berg Karmel het zinnebeeld is. Volgens velen is de Karmel echter hier een gemeen zelfstandig naamwoord, zie Is. X noot 16, en beteekent het: ‘in een land van boomgaarden’, eene tegenstelling met de kale woestijn van v. 6. - <hi type="italic">verontreinigd</hi> door afgoderij, zie Lev. XVIII 24; Num. XXXV 33. - <hi type="italic">mijn</hi> land, met nadruk, zie Is. VIII 8.</div>
<div id="n1139"><hi type="italic">De priesters</hi>, aanstonds <hi type="italic">handhavers der Wet</hi> genoemd (zie Deut. XVII 9-11; Jer. XVIII 18; Mal. II 6, 7), bekreunden zich niet om God en zijne wet. De <hi type="italic">herders</hi> zijn koningen en vorsten. <hi type="italic">De</hi> valsche <hi type="italic">profeten</hi> gaven voor, <hi type="italic">door</hi> ingeving van <hi type="italic">Baäl</hi>, eene algemeene benaming der Chanaänietische afgoden, zie XXIII 31, te profeteeren. Voor <hi type="italic">de afgoden</hi> heeft het Hebr. en de Septuag.: ‘wat geen nut kon doen’, wat zakelijk hetzelfde beteekent.</div>
<div id="n1140"><hi type="italic">Daarom</hi>, omdat Israël's vroegere schuld niet is uitgeboet en bovendien door den voortdurenden afval van het tegenwoordige geslacht nog altijd grooter wordt, zal Ik <hi type="italic">nog</hi> doen, wat Ik lankmoedig heb uitgesteld: Ik zal <hi type="italic">met u</hi> en <hi type="italic">met uwe kinderen</hi>, Hebr. en Septuag. ‘met uwe kindskinderen’, over die opgehoopte schuld <hi type="italic">een geding voeren</hi>, waarvan strenge kastijdingen de uitkomst zullen zijn. Vgl. Exod. XX 5 met noot 8.</div>
<div id="n1141">Tegenover <hi type="italic">de Cethim</hi>, zie Is. XXIII noot 2, hier de bewoners der kuststreken en der eilanden van het Westen, staan de bewoners van <hi type="italic">Cedar</hi>, zie Is. XXI noot 19, hier de woestijnbewoners van het Oosten.</div>
<div id="n1142">Dat een volk zijnen hoofdgod liet varen, was bij de heidenen zonder voorbeeld; doch <hi type="italic">mijn volk</hi> heeft <hi type="italic">zijne heerlijkheid</hi>, Jehova, die zich tot luister van Israël zoo heerlijk geopenbaard had, den éénen waren God, <hi type="italic">geruild voor eenen afgod</hi> (Hebr. en Septuag.: ‘voor wat geen nut kan doen’, zie noot 8), die III 24 <hi type="italic">de schande</hi> wordt geheeten. Vgl. Ps. CV 20.</div>
<div id="n1143">In plaats van <hi type="italic">en gij</hi>, <hi type="italic">zijne poorten</hi> heeft het Hebr.: ‘en siddert’. Zie Is. I noot 2.</div>
<div id="n1144">Een treffende tegenstelling tusschen het <hi type="italic">levend</hi>, altijd borrelend, frisch en weldadig bronwater (zie Ps. XXXV 10; Joan. IV 10; VII 37 volg.) en het stilstaand, doode water, dat nutteloos in gescheurde bakken wegzakt. Zoo was de dienst van den waren God tegenover de afgoderij.</div>
<div id="n1145"><hi type="italic">Israël</hi> was aan de heidensche volken <hi type="italic">ten buit</hi> en scheen derhalve in plaats van Gods vrijen zoon (zie v. 3; Exod. IV 22) een <hi type="italic">slaaf</hi> of een <hi type="italic">huiseigene</hi> (zie Gen. XIV noot 6) te zijn geworden.</div>
<div id="n1146"><hi type="italic">Leeuwen</hi>, een zinnebeeld van machtige vijanden, Assyriërs enz. Vgl. IV 7; Am. III 4.</div>
<div id="n1147">De Egyptenaren, hier naar hunne twee voornaamste steden genoemd, hebben u geheel en al onteerd door u tot afgoderij te verleiden, Hebr.: ‘zullen u den schedel afweiden’, of kaal maken, d.i. van alles wat u nog overig is berooven (vgl. Is. VII 20); uit de Septuag. kan men gissen, dat de oorspronkelijke lezing was: ‘zullen u mishandelen en bespotten’. <hi type="italic">Memphis</hi>, zie Is. XIX noot 11; <hi type="italic">Taphnes</hi>, Hebr. ‘Thachpanches’ is waarschijnlijk Daphne, niet ver van Pelusium, heden Tell Defenne, een grensvesting van Egypte naar het noordoosten. Welke mishandeling en berooving door de Egyptenaren hier bedoeld wordt, is onzeker; volgens sommigen die van IV Reg. XXIII 29, volgens anderen de Jer. XLII 15-22 en XLIV 12 voorspelde.</div>
<div id="n1148">De oorzaak dier rampen is hun afval van God, dien zij het eerst hadden verlaten. Hij toch was hun geleider zoowel in de woestijn als later door de Wet en de profeten. Nu echter hadden zij zich die leiding van God onwaardig gemaakt, omdat hun afval nog altijd voortduurde. - De Septuag. laat het laatste halfvers achterwege; het schijnt hier uit II 6, 18 overgenomen.</div>
<div id="n1149">Israël's afval van zijnen God (v. 17) bleek uit de verbintenissen, die het dan met Egypte, dan met Assyrië sloot, meer op die heidensche machten dan op Jehova steunende. Dit noemt de profeet, terugziende op v. 13, <hi type="italic">water drinken</hi> (Hebr.) ‘van den Sjichor’, den naam van den <hi type="italic">troebelen</hi> Nijl, zie Is. XXIII noot 4, en <hi type="italic">van den stroom</hi>, den Euphraat. - Vgl. Is. XXX 1-4; XXXI 1-3; Thren. V 6; Ez. XVI 26 volg.; XXIII 3; Osee VII 11; XII 1.</div>
<div id="n1150"><hi type="italic">Mijn juk, mijne banden</hi>, Septuag. ‘uw juk... uwe banden’, d.i. het u door God opgelegde juk. Het beeld is ontleend aan het juk der lastdieren, dat met banden op den rug werd vastgemaakt. In plaats van Gods wet te volgen en Hem volgens zijnen wil te vereeren, had Israël zich op de hoogten en in heilige bosschen en hoven aan ontuchtige afgoderij volgens eigen lusten schuldig gemaakt en was een <hi type="italic">boeleerster</hi> geworden; zie Osee I noot 2. Vgl. Deut. XII 2; Is. LVII 5-7; Osee IV 13. Hebr. naarden Massoretischen tekst, in overeenstemming met meerdere oude vertalingen: ‘heb Ik uw juk (het juk uwer slavernij) verbroken, uwe banden verscheurd’; tegenover die weldaad Gods staat Israël's ontrouw en weerspannigheid: ‘en gij hebt gezegd: Ik wil niet dienen’.</div>
<div id="n1151"><hi type="italic">Als een uitgelezen</hi>, Hebr.: ‘als een sorek, zie Is. V noot 3. <hi type="italic">Mij</hi>, d.i. ten opzichte van Mij, <hi type="italic">veranderd;</hi> zie Osee XIV noot 11 aan het einde.</div>
<div id="n1152">Naast het delfstoffelijke <hi type="italic">loogzout</hi> of alkali, dat tot bereiding van zeep gebruikt wordt, staat het plantaardige <hi type="italic">loogkruid</hi>, waaruit soda door verbranding wordt verkregen.</div>
<div id="n1153"><hi type="italic">De Baäls</hi>, in het meervoud, om de vele vormen en namen, waaronder die Phenicische afgoderij werd gepleegd; Septuag. in het enkelvoud: ‘de (vrouwelijke) Baäl’, te weten Astarte. <hi type="italic">De vallei</hi> Hinnom is bedoeld, zie VII 31; de Septuag. noemt haar ‘polyandrion’, wellicht omdat aldaar eene begraafplaats was, zie VII 32; XIX 6.</div>
<div id="n1154">De profeet vergelijkt den hartstocht van Juda voor ontuchtige afgoderij met de onweerstaanbare drift van de meest ontembare dieren in den bronsttijd. De <hi type="italic">loopster</hi> in v. 23 is naar het Hebr. ‘een lichte jonge kameelin’, die ‘langs hare wegen kruist’, d.i. van drift ongedurig heen en weer loopt. De <hi type="italic">woudezelin (onager</hi> is tweeslachtig, hier is het vrouwelijke dier bedoeld: <hi type="italic">eam)</hi>, in de <hi type="italic">woestijn</hi> opgegroeid, van geen band of teugel wetende, zoekt snuivend naar hem, die hare drift kan verzadigen. - Aanmerkelijk wijkt in v. 23<hi type="italic">b</hi>-24 de Septuagint af en hare vertaling is duister van zin.</div>
<div id="n1155">Het <hi type="italic">ontschoeien van den voet</hi> beteekent volgens sommigen eene schaamtelooze ontblooting (zie Is. VII 20; XXXVI 12), gelijk het <hi type="italic">dorsten der keel</hi> onleschbaren wellust. Volgens anderen doelt de vermaning op de ontberingen en vermoeienissen, die zij zich getroosten in den dienst der afgoden, wat ook de Septuag. te kennen geeft: ‘weerhoud uwen voet van den ruwen weg’. Op die vermaning antwoordt zij schaamteloos, naar het Hebr.: ‘het is wanhopig’, d.i. vergeefs vermaant gij mij, ik wil en ik kan het niet laten; <hi type="italic">want ik heb</hi> enz.</div>
<div id="n1156"><hi type="italic">Tot een steen</hi>, dat in het Hebr. vrouwelijk is, als tot eene moeder.</div>
<div id="n1157">De Septuag. voegt er bij uit het Hebr. van XI 13: ‘en naar het getal der straten van Jerusalem offerden zij aan de (vrouwelijke) Baäl’.</div>
<div id="n1158">Als om Mij aan te klagen, dat Ik u zwaarder gestraft heb, aan gij verdiendet.</div>
<div id="n1159">In plaats van door de tuchtiging tot inkeer te komen, doodden zij als wilde dieren de door God gezonden profeten, die de straffen voorspelden; zie IV Reg. XXI 16; XXIV 4. Vgl. Matth. XXIII 35, 37; Luc. XI 47.</div>
<div id="n1160">Dat nauwelijks late en halfrijpe vruchten geeft, Hebr.: ‘een land van duisternis’, d.i. een akelige wildernis ‘met doornen begroeid’ (Septuag.). Zie v. 6; Job. XXX 3.</div>
<div id="n1161">De bruid des Heeren, Israël, vergat Jehova, haren roem en haren luister.</div>
<div id="n1162">Naar den H. Hiëronymus is de zin van v. 33, 34: Vergeefs tracht gij u te ontschuldigen en het <hi type="italic">goede</hi> te toonen, dat gij verricht, om mijne <hi type="italic">liefde</hi> te herwinnen. Want gij zijt zoo bedorven, dat gij ook aan anderen uwen boozen weg leert. Gelijk de vleugelen van een arend bezoedeld zijn met het bloed zijner slachtoffers, zoo bevond zich aan <hi type="italic">uwe vleugelen</hi>, d.i. aan de zoomen uwer kleederen, het bloed van onschuldig vermoorden (zie IV Reg. XXIV 4); ik vond die slachtoffers <hi type="italic">niet in groeven</hi>, op verborgen plaatsen, maar in het openbaar <hi type="italic">op alle plaatsen.</hi> De slotwoorden <hi type="italic">quoe supra memoravi</hi> staan niet in de vertaling van den H. Hiëronymus. - Het Hebr. vertaalt men verklarend: ‘Hoe voortreffelijk richt gij uwen weg in om te streven naar min (verboden liefde voor de afgoden); daarom (omdat uit afgoderij allerlei boosheid volgt) hebt gij ook aan wat slecht is uwen weg gewoon gemaakt. Ook bevond zich aan de zoomen van uwe kleederen (Septuag. “aan uwe handen”) het bloed der zielen van armen en onschuldigen, die gij niet op inbraak betraptet (eene zinspeling op Exod. XXII 2, zie noot 2 aldaar); maar bij dat alles!’ De zin is afgebroken en duister. Anderen voegen de laatste woorden bij het volgende vers: ‘Bij dat alles zeidet gij’ enz.</div>
<div id="n1163">Hebr.: ‘voorzeker heeft zich zijn toorn van mij afgewend’. Het verblinde Juda achtte zich gerechtvaardigd, nu door Josias' ijver de ergste gruwelen van afgoderij waren uitgeroeid, alsof daarmede ook voor de onder Manasses gepleegde gruwelen voldoening ware gegeven. Vgl. IV Reg. XXIII 25, 26.</div>
<div id="n1164">Hebr.: ‘Wat loopt gij zoo ijverig heen en weder om uwen weg te verwisselen?’ Na teleurstelling en schande te hebben ondervonden bij het verbond met Assyrië, hadden zij zich tot Egypte gewend, b.v. onder Achaz, vgl. II Par. XXVIII 21.</div>
<div id="n1165"><hi type="italic">Met de handen</hi> enz., ten teeken van beschaming en teleurstelling; vgl. II Reg. XIII 19. - <hi type="italic">uw vertrouwen</hi>, d.i. degenen, op wie gij vertrouwen stelt.</div>
<div id="n1166">De vijf eerste verzen zijn het slot der II 1 begonnen strafrede. - <hi type="italic">Gewoonlijk zegt men</hi>, de Septuag. laat dit achterwege; het Hebr. heeft alleen <hi type="italic">zeggende</hi>; misschien zijn eenige woorden uitgevallen en moet men lezen zooals I 11: ‘En het woord des Heeren geschiedde tot Mij, zeggende’.</div>
<div id="n1167">De wet van Deut. XXIV 1-4 verbood den man uitdrukkelijk eene verstooten vrouw, die een ander huwelijk had aangegaan, tot zich terug te nemen. De reden hiervan is in de Vulgaat uitgedrukt in de tweede vraag: <hi type="italic">Zal die</hi> vrouw, ten opzichte van haren vorigen man, <hi type="italic">niet onrein</hi> enz.; doch in het Hebr. is hier (evenals in de slotwoorden van Deut. XXIV 4) sprake van <hi type="italic">het land</hi>, dat daardoor ontwijd zou worden. Verder noodigt God, naar de lezing der Vulg., zijne bruid Israël uit, ondanks hare vele ongetrouwheden, om terug te keeren. Doch anderen verstaan het Hebr. in den zin van: ‘en gij (zoudt aanspraak maken om) tot Mij terug (te) keeren’. De laatste tekstwoorden <hi type="italic">en Ik zal u aannemen</hi> staan niet in de vertaling van den H. Hiëronymus en in geen enkelen anderen tekst.</div>
<div id="n1168"><hi type="italic">Recht voor u uit</hi>, Hebr.: ‘naar de hoogten’, de plaatsen, waar de geestelijke ontucht der afgoderij gepleegd werd; vgl. II 20. - <hi type="italic">aan de wegen</hi> als eene schaamtelooze vrouw, zie Gen. XXXVIII 14; Ez. XVI 25, - <hi type="italic">als een roover</hi>, Hebr.: ‘een Arabier’, die op voorbijtrekkende reizigers loert.</div>
<div id="n1169">Straffen brachten Israël niet tot inkeer. Zie over den laten regen Lev. XXVI 3; Osee VI noot 5.</div>
<div id="n1170">Naar de Vulgaat is v. 4 en 5<hi type="italic">a</hi> een gebed, dat God aan het zondige Israël in den mond legt om barmhartigheid te bekomen. Hierop antwoordt God in 5<hi type="italic">b</hi>: Zoo spraakt gij, Israël, en hoewel gij veel kwaad hadt bedreven, waart gij door uw gebed <hi type="italic">vermogend</hi> tegenover Mij. Maar naar het Hebr. zijn het huichelachtige woorden van het door rampen gedrukte Israël, waarmede zijne daden in tegenspraak zijn: ‘Roept gij niet (eerst) nu tot Mij: Mijn vader! De echtvriend mijner jeugd (zie II 2) zijt Gij! Zou Hij eeuwig (den toorn) behouden, dien immer bewaren kunnen? Zie, zoo spraakt gij en deedt (inmiddels) het kwaad, en wel met kracht’. Waarschijnlijk ziet dit op den eersten tijd na Josias' hervorming, toen velen met den mond Jehova aanriepen, terwijl hunne daden met die woorden in tegenspraak waren. Hiermede bewijst de profeet hunne onbeschaamdheid (v. 3).</div>
<div id="n1171">In aansluiting met v. 1-5 leert deze strafrede (III 6 - IV 4) wat tot eene ware bekeering vereischt wordt. Vooreerst een nederig schuldbesef. Daarom toont de profeet aan Juda zijne schuld uit de vergelijking met die van het reeds gestrafte Tienstammenrijk.</div>
<div id="n1172">Zie II 20. Vgl. IV Reg. XVI 3, 4. <hi type="italic">De afvallige</hi>, Hebr. ‘mesjoeba’, eigenlijk ‘afvalligheid’, is als de eigennaam van het tot den kalverendienst en de afgoderij vervallen Tienstammenrijk.</div>
<div id="n1173">Zoo sprak God door de profeten, zie IV Reg. XVII 13-17.</div>
<div id="n1174">De beide rijken heeten <hi type="italic">zusters</hi>, kinderen uit dezelfde stamvaders, Abraham, Isaäc en Jacob. <hi type="italic">Juda</hi> is de <hi type="italic">trouwelooze</hi>, omdat zij, door tempel, koning en priesterschap meer bijzonder aan den Heer toegewijd en door meer weldaden aan Hem verbonden, door afval en afgoderij trouwbreuk pleegde; vgl. Ez. XXIII 4.</div>
<div id="n1175">Door de verwerping van Israël uit het land des Heeren in de ballingschap was de heilige band met Jehova verbroken. Onder een ander opzicht, te weten omdat God zijn volk niet <hi type="italic">voor immer</hi> had verworpen, maar beloofd had het in zijn land terug te brengen, wordt Is. L 1 het bestaan van een <hi type="italic">scheldbrief</hi> ontkend.</div>
<div id="n1176">Hebr.: ‘door het geschrei harer hoererij (d.i. door haar luidruchtig en onbeschaamd hoereeren) werd het land (de heilige, aan God toegewijde grond) ontwijd’. Septuag.: ‘En voor niets (als een nietige zaak) werd geacht hare hoererij en zij bedreef overspel’ enz. Zie verder II 27.</div>
<div id="n1177"><hi type="italic">Bij dit alles</hi>, d.i. ondanks de schrikwekkende straf harer verstooten zuster Israël. - <hi type="italic">in veinzerij</hi>, d.i. uitwendig, gedwongen door de maatregelen van Josias; vgl. II Par. XXXIV 3 volg.</div>
<div id="n1178"><hi type="italic">Gerechtvaardigd</hi>, d.i. minder schuldig bevonden. Vgl. Ez. XVI 51. Juda was schuldiger, omdat het met meer kennis en met grooter ondankbaarheid zondigde.</div>
<div id="n1179"><hi type="italic">Naar het noorden</hi>, d.i. naar Assyrië, waar Israël in ballingschap was; zie v. 18. - <hi type="italic">heilig</hi>, Hebr. en Septuag. ‘goedertieren’. Aan het minder schuldige Israël wordt barmhartigheid aangeboden en terugkeer uit de ballingschap, opdat het meer schuldige Juda tot besef van zijne schuld kome en door heiligen naijver opgewekt zich oprecht bekeere.</div>
<div id="n1180">d.i. Gij hebt naar alle zijden rondgezworven om vreemde minnaars te zoeken; zie II 23 volg.</div>
<div id="n1181">Hebr. en Septuag.: ‘Keert terug, afvallige kinderen’. Het woord is gericht tot het afvallige Israël. <hi type="italic">Ik ben uw man</hi>, die recht heeft op uwe onderwerping en u als een vergevingsgezind echtgenoot wil behandelen, want <hi type="italic">Ik zal ulieden</hi> enz.</div>
<div id="n1182">M.a.w. een klein, uitgelezen getal zal de Heer naar het geestelijke Sion brengen, dat het middelpunt zal zijn van het ééne en onverdeelde Rijk Gods.</div>
<div id="n1183">Herders als Zorobabel, Esdras enz., vooral den goeden Herder, Christus, zie XXIII 4 volg. Vgl. Ez. XXXIV 23.</div>
<div id="n1184">De <hi type="italic">vermenigvuldiging</hi> der overblijfselen van Israël is naar de voorstelling der profeten (vgl. Osee I 10; Mich. II 12, 13; Is. IX 3 Hebr.; Jer. XXIII 3; Ez. XXXVI 11) eigen aan het tijdperk van den Messias, dat ook door de uitdrukking <hi type="italic">in die dagen</hi> niet zelden wordt aangeduid (v. 18; XXXI 1; XXXIII 16). Die vermenigvuldiging, eene zinspeling op den zegen van Gen. I 28; zal dan in het volk Gods verwezenlijkt worden. - <hi type="italic">De ark des verbonds</hi>, de ziel en het middelpunt van den eeredienst onder het Oude Verbond, zal door de kinderen van het nieuwe Sion (v. 14) geheel en al vergeten zijn. De reden hiervan is, dat de Mosaïsche eeredienst door een veel luisterrijker zal vervangen zijn.</div>
<div id="n1185">In plaats van de ark zal geheel Jerusalem de <hi type="italic">troon des Heeren</hi> zijn; vgl. Is. IV 5, 6; Apoc. XXI 3. Evenals bij Is. II 2 volg. en Mich. IV 1 volg. zullen <hi type="italic">alle volken</hi> derwaarts samenvloeien, <hi type="italic">tot den naam</hi>, d.i. tot den Heer, die zich in Jerusalem openbaart (vgl. Is. LX 4 volg.). Heiligheid zal in de plaats treden van de vroegere weerspannigheid.</div>
<div id="n1186">De profeet ziet ook <hi type="italic">Juda</hi> in ballingschap, en eveneens in het land van het noorden, doch niet terzelfder plaatse als Israël. <hi type="italic">Te zamen</hi>, want de kinderen van het nieuwe Sion zullen in één Rijk zijn hereenigd. Vgl. Is. XI 12, 13.</div>
<div id="n1187">Welke heerlijke voorrechten God aan hunne <hi type="italic">vaderen</hi> gegeven (v. 18) en voor hen allen bestemd had, wordt hier nader verklaard: God had besloten hen boven alle volken <hi type="italic">tot zonen</hi> te maken (het meervoud ziet op de kinderen des volks, dat in zijn geheel Gods ‘eerstgeboren zoon’ is, zie Exod. IV 22); Hij wees hun ‘een goed en ruim land’ aan, ‘een land, dat overvloeit van melk en honig’, dat (Hebr.) ‘het sieraad was onder de sieraden der volken’, of, naar de Vulgaat, voorheen het heerlijke erfdeel geweest was <hi type="italic">van de heerscharen der</hi> Chanaänietische <hi type="italic">volken</hi> (zie Exod. III 8). Wat God daarom met recht van hen mocht verwachten, drukt Hij op menschelijke wijze uit <hi type="italic">(En Ik zeide</hi> enz.), te weten dat zij van hunnen kant Hem als <hi type="italic">Vader</hi> zouden vereeren en Hem gehoorzamen. Doch het tegendeel geschiedde (v. 20).</div>
<div id="n1188">Hebr.: ‘op de heuvelen’, zie v. 2; ter plaatse, waar zij gezondigd hebben, beweenen zij hunne schuld.</div>
<div id="n1189">Hebr. evenals in noot 16.</div>
<div id="n1190">De daar gepleegde afgoderij gaf in plaats van geluk niets dan onheil.</div>
<div id="n1191"><hi type="italic">De schande</hi>, een schimpnaam der afgoden, inzonderheid van Baäl (zie Osee IX 10), heeft <hi type="italic">den arbeid</hi>, d.i. de vrucht van den arbeid, verteerd. Vervolgens wordt al datgene opgesomd, wat zij aan de afgoden geofferd of in de oorlogen, straffen van God, verloren hadden.</div>
<div id="n1192">Gelijk men boete deed in zak en asch, zoo verklaren zij zich bereid in de eigen schande als op een bed neder te liggen en zich te dekken met den smaad, m.a.w. gewillig de smadelijke straf hunner zonde in den geest van boetvaardigheid te dragen. Het antwoord des Heeren volgt in IV 1-4.</div>
<div id="n1193"><hi type="italic">Indien gij wilt terugkeeren</hi> van uwen boozen weg of van uwe rampen (uit de ballingschap), <hi type="italic">bekeer u dan</hi> ernstig en van ganscher harte <hi type="italic">tot Mij</hi> (met nadruk). Het Hebr. kan ook vertaald worden: ‘dan zult gij tot Mij (d.i. in mijne gunst, of beter: tot Mij, in Sion, in uw vaderland) wederkeeren’. - <hi type="italic">uwe ergernissen</hi> of ‘gruwelen’ (Hebr), de afgoden. - <hi type="italic">niet wankelen</hi>, naar het Hebr.: niet buiten uw land rondzwerven.</div>
<div id="n1194">De zedelijke vrucht der bekeering en de voorwaarde van den in het tweede halfvers beloofden zegen is de aanbidding van God, waarvan <hi type="italic">het zweren</hi> bij zijnen naam een openlijke belijdenis is; want men zweert bij den God, dien men aanbidt (zie Deut. VI 13; X 20; Is. XIX 18; Am. VIII 14). <hi type="italic">Zoo waar</hi> enz. is het gewone eedsformulier (vgl. Ruth III 13; I Reg. XIV 39 enz.). Voorheen zwoer Israël bij vreemde goden (V 7; XII 16); en, zoo het bij Jehova zwoer, deed het zulks niet (vgl. V 2) <hi type="italic">in waarheid</hi> of oprechtheid, <hi type="italic">met oordeel</hi> of goede reden, <hi type="italic">in rechtvaardigheid</hi>, wat de bezworen zaak betrof. Het tweede halfvers zinspeelt op Gods beloften aan de aartsvaders (Gen. XII 3; XVIII 18 enz.): <hi type="italic">de</hi> heidensche <hi type="italic">volken</hi> zullen den waren God vereeren en in het geluk van Israël deelen. Anderen vertalen het Hebr.: ‘de volken zullen zich in Hem zegenen en op Hem zich beroemen’, wat hetzelfde beteekent; zie Gen. XXII noot 9. Eene voorspelling dus van de bekeering der heidenen.</div>
<div id="n1195">Om het over Israël reeds voltrokken gericht te ontgaan, moeten zij zich niet tevreden stellen met eene uitwendige en oppervlakkige bekeering (zie III 1, 4, 5), maar den akker huns harten van zonden zuiveren, om daarna met goed gevolg zaden van deugd te kunnen zaaien. Zie hetzelfde beeld Osee X 12. Vgl. Matth. XIII 7, 8.</div>
<div id="n1196"><hi type="italic">Laat u besnijden</hi> enz., een nieuw beeld om de bekeering des harten en de toewijding aan den Heer te beteekenen (zie VI 10; IX 25 en vgl. Deut. X 16; XXX 6; Rom. II 29; Phil. III 3; Col. II 11). - <hi type="italic">opdat</hi> enz., zie Am. V 6. Over het door vuur verzinnebeelde gericht handelt de profeet vervolgens, in eene nieuwe, waarschijnlijk terzelfder tijd (zie III 6) uitgesproken strafrede, tot VI 30.</div>
<div id="n1197">Beter heeft, overeenkomstig de Hebr. randlezing, de Septuag. met andere oude vertalingen: ‘spreekt: Blaast de bazuin’ enz., het noodsein voor de bewoners van het land om zich binnen <hi type="italic">de versterkte steden</hi> te verschuilen, want de vijand staat reeds aan de grenzen (v. 15).</div>
<div id="n1198">De <hi type="italic">banier</hi> wijst aan de vluchtelingen den weg naar <hi type="italic">Sion</hi>, de sterkste vesting. <hi type="italic">Schept moed</hi> om u door de vlucht te redden (zie Is. X 31); Hebr. en Septuag.: ‘vlucht’. - <hi type="italic">uit het noorden</hi>, zie I 13-15.</div>
<div id="n1199"><hi type="italic">Uit zijn leger</hi>, Hebr. ‘uit zijn struikgewas’, waar de leeuw zijn leger heeft; hij is een zinnebeeld van den vijand uit het noorden; vgl. Num. XXIII 24. Zie verder II 15. Bedoeld zijn hoogstwaarschijnlijk de Chaldeën; zie XXV 9.</div>
<div id="n1200"><hi type="italic">Want niet</hi> enz., m.a.w. ijdel is uwe hoop, dat, om de maatregelen van Josias tot hervorming der zeden, Gods toorn zich zou hebben afgewend; want de bekeering was niet oprecht; zie II 35.</div>
<div id="n1201"><hi type="italic">De</hi> valsche <hi type="italic">profeten</hi> zullen <hi type="italic">verbijsterd</hi> worden, omdat hunne voorspellingen leugens zullen blijken.</div>
<div id="n1202"><hi type="italic">Ik zeide</hi>, ontsteld om mijn profetisch gezicht. <hi type="italic">Ach</hi> enz., zie I 6. - <hi type="italic">misleid</hi>, volgens sommigen door de vleiende beloften der valsche profeten toe te laten, volgens den H. Hiëron. e.a. door heilbeloften als b.v. III 17 volg., welke in strijd schenen met de hier voorafgaande bedreigingen; er kan ook gedoeld zijn op de godspraak van Holda IV Reg. XXII 18-20, die onder Josias vrede beloofde; de nu komende rampen schenen den profeet zoo nabij, als waren zij daarmede in tegenspraak. Want reeds ziet hij <hi type="italic">het zwaard</hi> doorgedrongen tot aan <hi type="italic">de ziel</hi> of het leven des volks, dat met den ondergang bedreigd werd.</div>
<div id="n1203"><hi type="italic">Een brandende wind</hi>, een beeld van het naderende gericht (vgl. Job XXVII 21; Is. XXVII noot 8), waait ‘van de hoogten der woestijn’ (Hebr.) in de richting <hi type="italic">der dochter</hi>, welke <hi type="italic">mijn volk</hi> is (zie Is. XXII 4); het is geen weldadige wind, niet <hi type="italic">om te wannen</hi> enz., <hi type="italic">een wind</hi> te hevig hiervoor <hi type="italic">zal Mij</hi>, d.i. op mijn bevel, te mijnen dienste, komen. - <hi type="italic">en nu zal Ik</hi>, want de Heer zelf komt in dien storm ten <hi type="italic">gerichte;</hi> zie I 16.</div>
<div id="n1204">Nog andere beelden van het naderende gericht: - <hi type="italic">een</hi> donkere onweers<hi type="italic">wolk</hi>, zie Ez. XXXVIII 16, <hi type="italic">een stormwind</hi>, zie Is. V 28 en LXVI 15, <hi type="italic">sneller dan adelaars</hi>, volgens de bedreiging van Deut. XXVIII 49. Vgl. de schildering der Chaldeën Hab. I 6-8.</div>
<div id="n1205">Boetvaardigheid en bekeering is nog de eenige weg tot behoud. Laat dus die <hi type="italic">heillooze gedachten</hi>, om bij heidensche volken, b.v. bij Egypte (zie II 36), hulp te zoeken, voor immer varen. Want de oorlogsrampen zijn in aantocht v. 15.</div>
<div id="n1206">De eerste tijding komt uit <hi type="italic">Dan</hi>, aan de noordelijke grens van Palestina (vgl. Jud. XX 1), waar de vijand het land binnenrukt, zie VIII 16. Weldra volgt een tweede bode, die de nadering des verwoesters, uit het noordelijk van Juda gelegen <hi type="italic">gebergte van Ephraïm</hi>, aan Jerusalem boodschapt; deze heet hier <hi type="italic">de boodschapper des afgods</hi>, Hebr. van <hi type="italic">aven</hi>, dat eigenlijk <hi type="italic">onheil</hi> beteekent, doch ook een schimpnaam is van den <hi type="italic">afgod</hi>, die zijn volk, den vijand van Juda, als aanvoert en daarmede wordt vereenzelvigd.</div>
<div id="n1207"><hi type="italic">Zegt aan de volken</hi>, want de vijand uit het noorden zal ook tegen hen zich richten. <hi type="italic">Wachters</hi> of belegeraars, die de wacht houden bij de steden.</div>
<div id="n1208"><hi type="italic">Als wachters</hi> (het Hebr. heeft een ander woord dan v. 16) <hi type="italic">der velden</hi>, die eenen wijngaard van alle zijden bewaken, zoo zullen de vijanden Jerusalem belegeren en bewaken, opdat niemand uit de stad ontvluchte. - <hi type="italic">tegen haar</hi>, Jerusalem, hier en v. 18, als eene vrouw verpersoonlijkt.</div>
<div id="n1209"><hi type="italic">Dat is</hi> de vrucht van <hi type="italic">uwe boosheid;</hi> zie II 18. - <hi type="italic">geraakt aan het hart</hi>, d.i. heeft het levensbeginsel aangetast, zie v. 10.</div>
<div id="n1210">Het gezicht der over zijn volk komende rampen doet den ziener in hevige mate ontstellen, als leed hij barensweeën. - <hi type="italic">het gevoel</hi> enz., Hebr.: ‘O, de wanden mijns harten - bonzen doet mijn hart!’ Als wilde het kloppen des harten de wanden doorbreken. De oorzaak dier hevige onsteltenis volgt: <hi type="italic">want</hi> enz. Vgl. Is. XV 5; XVI 11.</div>
<div id="n1211">Een onafgebroken reeks van jammeren is over Juda <hi type="italic">uitgeroepen</hi>, d.i. aangekondigd. <hi type="italic">Mijne tenten</hi>, dichterlijk <hi type="italic">dekkleeden</hi>, d.i. de bedekkingen der tenten, genaamd (zie Hab. III noot 10), beteekenen de woningen.</div>
<div id="n1212">Hebr. ‘de (vijandelijke) banier’.</div>
<div id="n1213">Gods antwoord: Die jammeren zullen aanhouden, <hi type="italic">want</hi> enz. <hi type="italic">Dwaas</hi> heet in de H. Schrift de zondaar, want de zonde is de rampzaligste dwaasheid.</div>
<div id="n1214">In v. 23-26 schildert de profeet den toestand des lands, ja der geheele aarde, na de voltrekking van Gods wraakgericht. De aarde was voor zijn profetischen blik weder tohoe vabohoe (Hebr.), d.i. vormeloos en ledig (Gen. I 2; vgl. Is. XXXIV 11). Duisternis is ook hier een beeld van rampen; zie Is. VIII 22; XIII 10.</div>
<div id="n1215">Vgl. Is. V 25; Mich. I 4.</div>
<div id="n1216">Zie II noot 7.</div>
<div id="n1217">God bevestigt door zijn woord wat Hij den profeet in gezicht liet aanschouwen. <hi type="italic">Geene eindverdelging</hi>, want Juda moet blijven bestaan, opdat de belofte van den Messias in vervulling ga; vgl. Is. VI 13; X 21; XI 11, 16 enz. Nochtans zal het gericht over Juda schrikwekkend zijn, want (v. 28) onherroepelijk is Gods besluit, dat de zonde moet gestraft worden.</div>
<div id="n1218">Septuag.: ‘dewijl Ik heb gesproken en het zal Mij niet berouwen, (dewijl) Ik heb aangevangen en daarvan niet zal afwijken’.</div>
<div id="n1219">De uitwerking van het gericht op het land (want in plaats van <hi type="italic">de stad</hi> heeft de Septuag. ‘de landstreek’) en op <hi type="italic">de steden</hi> van Juda, Sion uitgezonderd, dat in v. 30 wordt toegesproken. In de steden achten de bewoners zich niet veilig, zij vluchten op steile rotsen als weleer Judic. VI 2; I Reg. XIII 6.</div>
<div id="n1220">De middelen, welke de boeleerster Sion voorheen aanwendde om hare <hi type="italic">minnaars</hi>, de heidensche machten, te behagen, zullen haar dan voor dien vijand niet meer baten; eene toespeling op Jezabel IV Reg. IX 30. - <hi type="italic">karmozijn</hi>, zie Is. I 18; <hi type="italic">spiesglans</hi>, zie Is. LIV noot 11. Omdat Sion's ondergang zeker is, noemt haar de profeet <hi type="italic">overweldigde;</hi> in de Septuag. staat dit niet.</div>
<div id="n1221">Hebr.: ‘voor het eerst ter wereld brengt’. Zoo ook schreit Sion bij Is. III 26.</div>
<div id="n1222">Hebr.: ‘voor de moordenaars’, die Sion naar het leven staan’, zie v. 30.</div>
<div id="n1223">In de hier volgende aanklacht (v. 1-9) toont de profeet aan, dat het IV 5-31 aangekondigde gericht eene gerechte straf is. - De zin is: - of er iemand is, die het door Gods wet voorgeschreven <hi type="italic">recht</hi> met getrouwheid betracht. Men mag dit niet in den strengsten zin opvatten, alsof er geen enkele vrome gevonden werd; zie Mich. VII 2, noot 2; vgl. Ps. XIII 2, 3. - <hi type="italic">haar</hi>, de stad Jerusalem. Eene zinspeling op Abraham's gebed voor Sodoma Gen. XVIII 23 volg.; vgl. Ez. XIV 14, 18, 20.</div>
<div id="n1224">De meesten zwoeren bij hunnen afgod. En beleed men al den waren God door bij Hem te zweren, dan schrikte men niet terug voor meineed. Een zeker teeken eener diep bedorven maatschappij. Vgl. IV 2.</div>
<div id="n1225">M.a.w. God wil, dat de mensch tegenover Hem en tegenover zijnen naaste <hi type="italic">de trouw</hi> bewaart, en Hij had daarom de ontrouw van zijn volk gestraft. Doch het was vergeefs!</div>
<div id="n1226">Geen spoor van schaamte of berouw vertoonde zich op hun onbeschaamd gelaat. Vgl. Is. XLVIII 4; Ez. II 4.</div>
<div id="n1227">Zie II noot 19.</div>
<div id="n1228"><hi type="italic">Heeft geslagen</hi> enz., een profetisch verleden. Genoemde roofdieren beteekenen bloeddorstige, roofgierige vijanden; vgl. Lev. XXVI 21, 22. - <hi type="italic">de leeuw</hi>, zie IV noot 7. - <hi type="italic">de wolf bij avond</hi>, zie Hab. I 8; Soph. III 3; anderen vertalen het Hebr.: ‘de wolf der woestijn’; naar de Septuag. komt hij rooven ‘bij hunne huizen’, gelijk de <hi type="italic">panter</hi> onder de muren der steden, zie Osee XIII 7.</div>
<div id="n1229"><hi type="italic">Waarom</hi>, d.i. om welk goed werk. - <hi type="italic">Ik heb hen verzadigd</hi> in het vruchtbare Chanaän. dat Ik hun tot woonstede gaf; vgl, Deut. XXXII 15; anderen vertalen het Hebr.: ‘Ik hebben doen zweren’, te weten het Sinaïetisch verbond, dat nog onlangs onder Josias was bezworen IV Reg. XXIII 3. Het <hi type="italic">hoerenhuis</hi>, waar ‘zij zich bij hoopen verzamelden’ (Hebr.), beteekent de plaats van ontuchtige afgoderij.</div>
<div id="n1230">Hiermede worden zij om hunnen teugelloozen wellust vergeleken.</div>
<div id="n1231">De wrekers van den gerechten God, Israël's vijanden, moeten over de <hi type="italic">muren</hi> heen dien ontaarden wijngaard des Heeren (vgl. II 21) binnendringen en de wilde <hi type="italic">ranken</hi> afrukken, den wortel of den stam echter sparen; zie IV 27.</div>
<div id="n1232"><hi type="italic">Zij hebben den Heer verloochend</hi>, niet in zijn bestaan, doch in zijne openbaring door de profeten, <hi type="italic">en gezegd</hi> (hunne woorden worden verder aangevoerd tot aan het einde van v. 13): <hi type="italic">Hij is het niet</hi>, die door de profeten heeft gesproken. Derhalve, zoo meenden zij, zouden de voorspelde rampen hen niet treffen, en waren de dreigende godspraken slechts woorden <hi type="italic">in den wind.</hi> En Gods profeten verwenschende, spraken zij: <hi type="italic">Dit</hi> bedreigde strafgericht moge <hi type="italic">hun zelven</hi>, aan die ongeluksprofeten, <hi type="italic">overkomen.</hi> Hierop antwoordt God in v. 14.</div>
<div id="n1233">De woorden, waarmede de profeet het strafgericht had aangekondigd, waren inderdaad <hi type="italic">mijne woorden;</hi> derhalve maak Ik ze <hi type="italic">in uwen</hi> (in het enkelvoud) <hi type="italic">mond</hi>, in den mond van den profeet, krachtdadig als <hi type="italic">een vuur</hi>, waardoor dit ongeloovig en lichtzinnig volk, als <hi type="italic">hout</hi> door het vuur, zal verslonden worden. Zie I noot 8 en vgl. Abd. v. 18.</div>
<div id="n1234">Zie de bedreiging van Deut. XXVIII 49 volg. <hi type="italic">Huis Israël</hi> beteekent hier, na de vernietiging van het Tienstammenrijk, het rijk Juda. Tot grootere verschrikking komt die vijand <hi type="italic">uit de verte</hi>, d.i. uit verafgelegen gewesten, zie IV 16 en vgl. Is. V 25-30. <hi type="italic">Een volk</hi>, <hi type="italic">wiens taal</hi>, enz.; zie Is. XXVIII 11; het is derhalve onverbiddelijk en onvermurwbaar. <hi type="italic">Zijn pijlkoker</hi>, d.i. zijne krijgsmacht, is <hi type="italic">als een open graf</hi>, allen verslindend en nimmer verzadigd; vgl. Ps. V 11. De Septuag. is in deze beschrijving van den vijand veel beknopter en spreekt niet van diens oudheid noch van den pijlkoker.</div>
<div id="n1235"><hi type="italic">Uwe zonen... verslinden</hi> in overdrachtelijken zin, door het <hi type="italic">zwaard.</hi> Dit aan het einde genoemde wapen beteekent alle oorlogstuig. Vgl. de bedreiging van Deut. XXVIII 32 volg., 51.</div>
<div id="n1236">Eene herhaling van v. 10 en IV 27.</div>
<div id="n1237">Duidelijk is de straf der ballingschap bedoeld. De <hi type="italic">vreemden</hi> zijn dezelfden als het <hi type="italic">volk</hi> van v. 15, de Chaldeën, niet de Scythen, zooals sommigen meenen; want de geschiedenis weet niets van door hen in Juda aangerichte verwoestingen, en bovendien was van die roofzieke horden geene wegvoering naar een vreemd land te duchten. Vgl. Deut. XXIX 24-28; III Reg. IX 8, 9.</div>
<div id="n1238">Eene nieuwe en verscherpte aanklacht. Evenals IV 5 blijft het onbepaald, tot wie in Juda de volgende woorden gericht zijn. - In de verzen 10-29 verschilt de Septuagint opmerkelijk veel van het Hebr. en de Vulgaat.</div>
<div id="n1239">d.i. Geen verstand; zie Is. XIII noot 8. Vgl. over Israël's verblindheid Deut. XXIX 4 volg.; Is. VI 9 volg.; Ez. XII 2.</div>
<div id="n1240">De geweldige golven der zee houdt de Heer door louter oeverzand binnen de gestelde palen, doch Israël...! Zie v. 23.</div>
<div id="n1241">Voor Gods weldaden toonde zich Israël even ongevoelig als voor de bewijzen zijner almacht. Zie over <hi type="italic">den vroegen en den laten</hi> regen III noot 4. In plaats van <hi type="italic">de volheid</hi>, of den overvloed <hi type="italic">van den jaarlijkschen oogst</hi> heeft het Hebr. waarschijnlijk: ‘de voor der oogst vastgestelde weken’, te weten de zeven weken tusschen Paschen en Pinksteren, binnen welke het in Palestina niet regent.</div>
<div id="n1242">De regen was niet op den gewenschten tijd gevallen, de oogst was mislukt.</div>
<div id="n1243">Hebr.: ‘glanzend van vetheid’, een zinnebeeld van rijkdom en weelde, en voorts van gevoelloosheid en verstoktheid. Vgl. Deut. XXXII 15. Deze eerste woorden ontbreken in de Septuag.</div>
<div id="n1244">Eene herhaling van v. 9.</div>
<div id="n1245">De valsche <hi type="italic">profeten</hi> met hunne leugenbeloften en de met hen samenspannende <hi type="italic">priesters</hi> waren de hoofdschuldigen aan die <hi type="italic">ontzettende</hi> gruwelen (v. 30). <hi type="italic">Wat zal</hi> door u <hi type="italic">geschieden</hi>, d.i. wat zult gij aanvangen, <hi type="italic">aan het einde daarvan</hi>, dat niet anders dan het strafgericht zijn zal, hetwelk VI 1 volg. als reeds aanstaande beschreven wordt? Vgl. Is. X 3.</div>
<div id="n1246"><hi type="italic">Schept moed</hi> om te vluchten, zie Is. X noot 27; Hebr.: ‘vlucht uit het midden van Jerusalem’, want de val der hoofdstad is aanstaande. De profeet richt het woord tot <hi type="italic">de kinderen van Benjamin</hi>, omdat zij zijne landgenooten waren, die van de vroegste tijden af (zie Jos. XV 8, 63; XVIII 16; Judic. I 21) naast de Judeërs binnen Jerusalem woonden. Daar de vijand uit <hi type="italic">het noorden</hi> (vgl. I 14) komt, vluchten zij zuidwaarts, in de richting, aangegeven door <hi type="italic">bazuingeschal</hi> op het hoog gelegen <hi type="italic">Thecua</hi> (zuidoostelijk van Bethlehem), door een <hi type="italic">veldteeken</hi>, hier waarschijnlijk rook- en vuurseinen (vgl. Judic. XX 38-40), te <hi type="italic">Bethacarem</hi> (op eenen berg tusschen Bethlehem en Thecua, vermoedelijk het tegenwoordige Jebel Fureidis of de Frankenberg). Zie IV 6: toen konden zij nog ontvluchten binnen Sion; thans echter zijn zij ook daar niet veilig meer.</div>
<div id="n1247">De profeet geeft reden, waarom Sion niet bestand zal zijn tegen het aanstaande beleg. Anderen vertalen het Hebr.: ‘De bevallige en de verweekelijkte - Ik verdelg de dochter Sion!’ Dit ‘verdelgen’ drukt ook de Septuag. uit: ‘weggenomen wordt de hoogheid’. Het wordt v. 3 volg. omstandig beschreven.</div>
<div id="n1248">Hebr.: ‘zij weiden ieder zijne hand af’, d.i. wat zijne hand grijpen kan of zijn deel. <hi type="italic">Herders</hi> zijn (zie I 15; IV 6) vorsten met hunne legers, die <hi type="italic">rondom</hi> Jerusalem post vatten en wat onder hun bereik is <hi type="italic">afweiden</hi>, d.i. door verwoesting en plundering kaal maken.</div>
<div id="n1249">In v. 4, 5 spreken de vijanden tot elkander. Eenen <hi type="italic">krijg heiligen</hi> beteekent zich met offers en andere godsdienstige plechtigheden daartoe bereiden, vooral als de krijg de zaak van God geldt, zie Is. XIII 3; Joël III 9. Nog <hi type="italic">op den middag</hi>, in de hitte der zon, zijn die krijgslustige vijanden uitgetrokken. <hi type="italic">Wee ons</hi>, klagen zij, omdat zij, voordat de avond invalt, hun doel niet bereikt hebben. Doch vurig ten strijde laten zij niet af; <hi type="italic">in den nacht</hi> willen zij de stad bestormen en hun vernielingswerk voltrekken. Vgl. Hab. I 6-11 de beschrijving van het Chaldeeuwsche leger.</div>
<div id="n1250">Doortastend en zonder verschooning gaan de vijanden te werk. Want zoo is de wil des Heeren, die hun geboden heeft het <hi type="italic">geboomte</hi> rondom de belegerde stad <hi type="italic">te vellen</hi>, iets wat de menschlievende wet van Deut. XX 19 volg. aan Israël verbood. Dat hout moest dienen om <hi type="italic">den wal</hi> rondom de stad op te werpen, achter welken de belegeraars haar veilig konden bestoken. In de spijkerschriftoorkonden der Chaldeën roemen hunne koningen op zulk een vernielen der wouden; zie Hab. II 17. Waarom de stad zoo onbarmhartig door God <hi type="italic">bezocht</hi> wordt, zegt het slot van dit vers, te weten om het onbarmhartig verdrukken van anderen.</div>
<div id="n1251">In Jerusalem verliest de boosheid nimmer hare frischheid, want voortdurend worden er nieuwe misdaden gepleegd; vgl. Ps. LIV 10-12. <hi type="italic">Krankheid en wonde</hi> ten gevolge der slagen, welke de machthebbers aan de armen toebrengen. De Septuag. verbindt dit aldus: ‘onrecht en geweld hoort men in haar voor haar aangezicht. Door kwelling en slagen zult gij getuchtigd worden, Jerusalem’.</div>
<div id="n1252">Nog biedt God de hand der verzoening, zoo Israël zich slechts door de tuchtiging laat terechtwijzen. Vgl. XVIII 7-11.</div>
<div id="n1253">Van v. 9 af volgt Juda's veroordeeling in den vorm van eene tweespraak tusschen God en den profeet. <hi type="italic">Israël</hi> beteekent het geheele volk Gods, welks grootste deel, het Tienstammenrijk, reeds is vernietigd. Doch ook aan Juda zal eene wijnlezing worden gehouden en wel herhaaldelijk, totdat de laatste trossen, welke aan dien wijnstok nog overblijven, zijn ingezameld. Zie Is. XVII 5, 6 Gods wraakgericht onder hetzelfde beeld eener druivenlezing. Het bevel <hi type="italic">wend</hi> enz. is gericht tot den profeet, die, als de verkondiger van het werkdadige woord van God, in zekeren zin de uitvoerder is van des Heeren gerichten; zie I 10; V 14; VI 11.</div>
<div id="n1254">Zoo luidt (v. 10, 11 <hi type="italic">a</hi>) het antwoord van den profeet: de voorspelling der straf baat niets voor die hardnekkigen. <hi type="italic">Onbesneden ooren</hi>, zie Act. VII 51, zijn als met eene voorhuid (de kwade, ingevolgde begeerlijkheid) gesloten voor de waarheid. Het <hi type="italic">woord des Heeren</hi>, d.i. de prediking van Jeremias, is hun een voorwerp van smaad en spot; zie XX 8. <hi type="italic">Daarom ben ik</hi> zóó vervuld van den gloed der goddelijke gramschap, dat ik dien niet meer kan <hi type="italic">inhouden.</hi> Derhalve gebiedt hem God hetgeen volgt (11 <hi type="italic">b</hi>-12).</div>
<div id="n1255">God gelast den profeet zijne verbolgenheid uit te storten, m.a.w. gevangenschap, berooving enz. over allen, zonder uitzondering van leeftijd of geslacht, aan te kondigen. Zie Moses' bedreiging Deut. XXVIII 30.</div>
<div id="n1256"><hi type="italic">De wonde</hi>, waaraan <hi type="italic">mijn volk</hi> (‘der dochter’ staat niet in de oude vertalingen en vele Hebr. handschr.; het beteekent evenals IV 11 ‘de dochter, die mijn volk is’) moet sterven, is de om het zedenbederf dreigende ondergang. <hi type="italic">Op schandelijke wijze</hi> en wel tot hun eigen schande; Hebr. en Septuag.: ‘op lichtzinnige wijze’, te weten door valschelijk <hi type="italic">vrede</hi>, d.i. welvaart, te beloven. Vgl. Mich. III 5, 11.</div>
<div id="n1257">De uitkomst maakte die valsche profeten met hunne leugen beloften <hi type="italic">te schande</hi>, maar in hunne onbeschaamdheid voelden zij geen schande of schaamte. Daarom blijft den Heer niets overig dan hen te vernietigen.</div>
<div id="n1258"><hi type="italic">Dit zegt</hi> of beter, gelijk het Hebr. vertaald kan worden, ‘dit zeide’ <hi type="italic">de Heer</hi>, alzoo vermaande Hij aanhoudend. Zij moesten zich zóó stellen, dat zij <hi type="italic">de</hi> verschillende <hi type="italic">wegen</hi>, d.i. de levenswijzen met en zonder God, vergelijken konden, en de ondervinding van anderen, ook de geschiedenis, raadplegen om te zien, welk van die twee paden het veiligste was.</div>
<div id="n1259"><hi type="italic">Wachters</hi>, d.i. profeten, vgl. Ez. III 17; Hab. II 1. Hun waarschuwend woord was als <hi type="italic">het geschal der bazuin.</hi></div>
<div id="n1260"><hi type="italic">O volken</hi>, de heidenen; <hi type="italic">gij</hi>, <hi type="italic">verzameling</hi>, het Israëlietische volk, doch naar de Septuag.: ‘herders hunner kudden’, d.i. gij, heidensche vorsten.</div>
<div id="n1261">Septuag.: ‘zijner afvalligheid’.</div>
<div id="n1262">Louter uitwendige eeredienst kan het godsgericht niet afwenden; zie VII 21 volg.; vgl. Is. I 11. <hi type="italic">Saba</hi>, zie Is. LX noot 6; voor <hi type="italic">specerijriet</hi>, zie Is. XLIII noot 22, heeft de Septuag. ‘kaneel’.</div>
<div id="n1263">De middelen, die God tot gerechte straf bezigt, om een bedorven volk ten val te brengen; zie 15 <hi type="italic">b.</hi> Welke die middelen zijn, zegt v. 22 volg.</div>
<div id="n1264">Zie I 15; IV 6; V 15. Bedoeld zijn de Chaldeën.</div>
<div id="n1265">Zie IV 29; V 16. Voor <hi type="italic">schicht en schild</hi> heeft het Hebr. ‘boog en speer’. Zie Hab. I 8 over de Chaldeeuwsche ruiterij. Dat vervaarlijke leger is <hi type="italic">uitgerust als een man ten krijg</hi>, want door strenge tucht als tot één man vereenigd, streeft het naar één doel, te weten de vernietiging <hi type="italic">der dochter Sion.</hi> Vgl. I Reg. XI 7.</div>
<div id="n1266">De tijding der komst van dat schrikwekkende volk.</div>
<div id="n1267">In het Hebr. is het woord gericht tot de dochter Sion, evenals v. 23 en 26: ‘Ga niet’ enz. <hi type="italic">Schrik in het rond</hi> is eene uitdrukking, die bij Jeremias dikwerf voorkomt om een toestand te beteekenen, waaruit men geen uitkomst ziet. Vgl. XX 3, 10; XLVI 5; XLIX 29.</div>
<div id="n1268"><hi type="italic">Dochter mijns volks</hi>, zie v. 14. <hi type="italic">Omgord u met rouwgewaad</hi>, zie IV 8. Vgl. verder Mich. I 10. Gelijk bij den dood van <hi type="italic">den eeniggeborene</hi> de ouders treuren, omdat met hem de familienaam ten gronde gaat, zoo zal de val van Sion den ondergang van staat en volk na zich sleepen. Vgl. Am. VIII 10; Zach. XII 10.</div>
<div id="n1269">Met dit slotwoord (27-30) toont God den profeet het doel en het gevolg der IV 5 begonnen strafrede. Door zijn profetisch woord was hij de door God aangestelde <hi type="italic">beproever</hi> of louteraar van Gods volk, dat als edel metaal in het vuur wordt gelouterd om de goede bestanddeelen van de kwade af te scheiden. Zoo ook moet de profeet <hi type="italic">hunnen weg</hi>, d.i. hunnen levenswandel, beproeven. De uitkomst echter was treurig, want niets dan <hi type="italic">koper en ijzer</hi> (v. 28), geen stukje edel metaal, kwam uit de loutering te voorschijn. <hi type="italic">Tot een duchtigen</hi>, Hebr. ‘mibzaar’, hetzelfde woord dat I 18 <hi type="italic">munitam</hi> vertaald is en ook hier <hi type="italic">munimentum</hi>, d.i. <hi type="italic">eene versterking</hi> of <hi type="italic">een bolwerk</hi>, kan beteekenen; derhalve terugziende op I 18, waar de profeet met goddelijke kracht bekleed wordt, zegt God: Ik heb u aangesteld om dat werk van beproever onversaagd en met kracht ten uitvoer te leggen. Septuag.: ‘tot eenen beproever onder de te beproeven volken’.</div>
<div id="n1270">De profeet had het werk der loutering met zooveel kracht en inspanning ten uitvoer gelegd, dat door het felle vuur de blaasbalg was <hi type="italic">bezweken</hi>, Hebr. ‘verbrand’, en <hi type="italic">het lood</hi> (dat bij het erts gevoegd wordt om het spoediger te doen smelten) was verteerd; en toch <hi type="italic">vergeefsch</hi> was al die inspanning, want (Hebr.) ‘de kwaden lieten zich niet afscheiden’. De geheele menigte was bedorven. Daarom volgt in v. 30 het eindvonnis. Vgl. Ez. XXII 18-22; XXIV 11-13.</div>
<div id="n1271">De profetie VII-IX wordt de tempelrede genaamd, omdat zij in den tempel gehouden is (v. 2) en, althans in haar eerste deel (VII 3 - VIII 3), den tempel tot onderwerp heeft. De profeet komt op tegen overschatting van den uiterlijken eeredienst en tegen den valschen waan, dat de tempel onschendbaar zijn zou. - Daar de korte inhoud dezer profetische rede in XXVI 2-6 terugkeert, meenen sommigen dat de daar v. 1 gegeven tijdsbepaling (onder koning Joakim) ook voor deze profetie geldt. Anderen achten het waarschijnlijker, dat de profeet, die dikwerf in den tempel sprak en, waar het zooals hier ingewortelde dwalingen gold, meermalen hetzelfde moest herhalen, deze leerrede onder koning Josias gehouden en later onder koning Joakim herhaald heeft.</div>
<div id="n1272"><hi type="italic">Aan de poort</hi>, waardoor <hi type="italic">geheel</hi> Juda, d.i. het volk, b.v. op een sabbat of op een der drie hooge feestdagen, <hi type="italic">inging</hi>, te weten in het buitenste voorhof; het is derhalve niet de XXVI 10 (vgl. XXXVI 10) genoemde poort, welke tot het binnenste voorhof voerde. <hi type="italic">Door deze poorten</hi> in het meervoud, want meerdere poorten voerden tot het buitenste voorhof. De Septuagint heeft van deze twee eerste verzen niets dan dit: ‘hoort het woord des Heeren, huis van Juda’.</div>
<div id="n1273">Hebr.: ‘uwe wegen en uwe werken’ (gelijk v. 5; XVIII 11; XXVI 13) en verder (ook Septuag.).: ‘Ik zal u doen wonen in dit oord’, d.i. in Juda-Jerusalem met den tempel tot middelpunt (zie v. 7; vgl. XIV 13, 15; XXIV 5, 6; XXXIII 10), en derhalve u niet wegvoeren in ballingschap.</div>
<div id="n1274">Achter <hi type="italic">leugenwoorden</hi> voegt de Septuag. evenals de Vulgaat v. 8: ‘want zij zullen u volstrekt niet baten’. In dat driemaal (Septuag. tweemaal) herhaalde <hi type="italic">de tempel des Heeren</hi> spreekt hun ijdele waan, dat de tempel onschendbaar zou zijn en hierom ook stad en volk zouden gespaard blijven.</div>
<div id="n1275">Derhalve niet in het wonen bij en om den tempel bestond hunne onschendbaarheid, maar in het onderhouden van Gods geboden. Hebr. en Septuag. evenals in noot 3.</div>
<div id="n1276">De onbepaalde wijs drukt uit, hoe gewoon die grove misdaden waren, welke men door een enkel tempelbezoek meende uit te wisschen (v. 10). De zin is: Stelen enz. dat doet gij, en (v. 10) gij komt in dien staat enz. Zie voor <hi type="italic">libare, offeren</hi>, I noot 12. Aan het einde dezer optelling voegt de Septuag. bij: ‘opdat het u zelven tot onheil strekke’, gelijk de Vulgaat in v. 6.</div>
<div id="n1277">d.i. Dat door plechtige inwijding tot mijn bijzonder eigendom verklaard is.</div>
<div id="n1278"><hi type="italic">Wij zijn vrij</hi>, d.i. aan de verdiende straf ontkomen, <hi type="italic">hoewel</hi> enz., naar het Hebr. nog onbeschaamder: ‘om al die gruwelen (opnieuw) te bedrijven’, als hadden zij door dat tempelbezoek eenen vrijbrief gekregen om nog meer te zondigen.</div>
<div id="n1279"><hi type="italic">Een roovershol</hi>, waar zij zich verschuilen tegen de straffende gerechtigheid en tot nieuwe gruwelen aanmoedigen. De Zaligmaker past dit toe op de Joden van zijnen tijd Matth. XXI 13.</div>
<div id="n1280"><hi type="italic">Ik</hi>, de wreker, heb die ontheiliging gezien en zal ze wreken (v. 12-14).</div>
<div id="n1281">Silo was de heilige stede, waar de ark des verbonds geplaatst was, gelijk later in den tempel; zie Jos. XVIII 1; I Reg. I 3; IV 3; aldaar had God <hi type="italic">zijnen naam</hi> doen <hi type="italic">wonen</hi>, d.i. zich geopenbaard als de God des verbonds; vgl. Deut. XII 11; XIV 23. <hi type="italic">Gaat</hi> derwaarts om u met uwe oogen te overtuigen, dat de heiligheid dier plaats haar niet onschendbaar maakte. Vgl. Ps. LXXVII 60.</div>
<div id="n1282">d.i. Zorgvuldig en aanhoudend u vermanend. Dezelfde zegswijze keert bij Jeremias dikwerf terug, zie v. 25; XXV 4; XXVI 5; XXIX 19. De Septuag. laat ze hier achterwege.</div>
<div id="n1283">Het Tienstammenrijk, zie Osee IV noot 26.</div>
<div id="n1284">De profeet, krachtens zijne roeping de middelaar van het volk, moest door de aankondiging van v. 15 zich voelen opgewekt om Gods genade voor zijn volk af te smeeken. God echter verbiedt hem dit en toont op die wijze zoowel zijne verbolgenheid als de kracht van de voorbede der heiligen. <hi type="italic">Lofzang</hi>, Hebr.: ‘klaagbede’. <hi type="italic">Stel u niet tegen Mij</hi>, zie Exod. XXXII 10 met de noot.</div>
<div id="n1285">God verklaart, waarom Hij de voorspraak van den profeet niet wil en diens gebed niet verhooren kan.</div>
<div id="n1286">In plaats van <hi type="italic">besprengen vet</hi> heeft het Hebr. ‘kneden deeg’. <hi type="italic">De koningin des hemels</hi> is hoogstwaarschijnlijk de godin Astarthe (in het meervoud Astaroth), waarvan reeds sprake is Judic. II 13; X 6; vgl. I Reg. VII 3, 4; XII 10. Het bijgevoegde <hi type="italic">des hemels</hi> wijst aan, wat de Septuagint (in plaats van <hi type="italic">de koningin</hi> ‘het sterrenheer des hemels’) uitdrukkelijk zegt, dat sterrendienst bedoeld is; vgl. IV Reg. XXI 5. Haar ter eere werden <hi type="italic">koeken</hi> gebakken (vgl. Osee III 1 Hebr.). Zie verder XLIV 17, 19, 25. Als de godin der vruchtbaarheid werd zij vooral door de vrouwen vereerd, hoewel ook de kinderen en de vaders ijverig het hunne er toe bijdroegen.</div>
<div id="n1287">d.i. Brengen zij zóó niet veeleer over zich zelven beschaming enz.</div>
<div id="n1288"><hi type="italic">Voegt uwe brandoffers</hi> (welke geheel en al God ter eere in het vuur dienden verbrand te worden) <hi type="italic">bij uwe slachtoffers</hi> (welke grootendeels aan de offerenden ten deel vielen) <hi type="italic">en eet</hi> (alles gelijkelijk als gewoon) <hi type="italic">vleesch.</hi> Want uwe offers hebben voor mij geene waarde om de gesteltenis des harten, waarmede gij ze opdraagt. Vgl. Is. I 11; Osee VI 6; VIII 13; Am. V 21, 22. Hiermede antwoordt God op hun ijdelen waan, dat de uiterlijke eeredienst in den tempel hen vrijwaarde voor den ondergang.</div>
<div id="n1289">Reden gevende waarom (v. 22 <hi type="italic">want)</hi> God den louter uitwendigen eeredienst niet telt, ontkent de profeet niet, dat de wetten betreffende de offeranden bij den uittocht uit Egypte op Sinaï zijn gegeven (zie integendeel XIV 12; XVII 26; XXXI 14; XXXIII 11, waar de wettelijke regeling en onderhouding dier wetten ondersteld wordt; vooral XXXIII 14-22, waar van een eeuwig verbond met de Levietische priesterschap sprake is); doch hij zegt met nadruk, dat de hoofdvoorwaarde van het Sinaïtisch verbond gelegen was in de gehoorzaamheid aan Gods wil; zie Exod. XIX 5, 6. De zin der Hebr. woordvoeging is: ‘niet zoozeer ter zake van de offers, als wel dit woord’. Vgl. I Reg. XV 22; Osee VI 6.</div>
<div id="n1290">Zie II 27. Zij keerden den rug, niet bereidvaardig het gelaat, naar God en zijne geboden.</div>
<div id="n1291">Zie noot 12.</div>
<div id="n1292">Zie Exod. XXXII noot 9. Het volg. v. 27 ontbreekt in de Septuag.</div>
<div id="n1293">Zie v. 13 en V 3. <hi type="italic">En weggenomen</hi> staat niet in de Septuag.</div>
<div id="n1294">De dochter Sion wordt hier toegesproken, wat in het Hebr. uit den vrouwelijken vorm blijkt. Zij moet <hi type="italic">het hoofdhaar</hi> ten teeken van rouw afsnijden en, gelijk het Hebr. uitdrukt, ‘het sieraad van haar hoofd’ wegwerpen; vgl. Mich. I 16. <hi type="italic">Recht voor u uit</hi>, Hebr. zooals III 2, 21: ‘op de hoogten’, waar Sion gezondigd had en waar haar <hi type="italic">klaaglied</hi> verder in het rond zou klinken; vgl. IX 10. Septuag.: ‘neem op uwe lippen een klaaglied’.</div>
<div id="n1295">Hebr.: ‘hunne gruwelen’, te weten hunne afgoden, hadden zij geplaatst in Gods heiligen tempel. Zie IV Reg. XXI 3 volg.</div>
<div id="n1296">Zie over <hi type="italic">het dal van den zoon van Ennom</hi>, Hebr. Ge-ben-Hinnom, Jos. XV noot 8. Het werd ook <hi type="italic">Topheth</hi> geheeten (vgl. Is. XXX 33 noot 31), waarschijnlijk een latere schimpnaam om de aldaar, op kunstmatig opgerichte <hi type="italic">hoogten</hi>, gepleegde gruwelen onder Achaz en Manasses; zie IV Reg. XVI 3; XXIII 10. Vgl. Jer. XIX 5; XXXII 35. <hi type="italic">Wat Ik niet geboden</hi> enz. wordt verschillend verklaard. Volgens sommigen een rhetorische figuur, krachtens welke het mindere wordt gezegd om het meerdere te beteekenen: waarvan Ik een afgrijzen heb. Volgens anderen is de zin: zulke zware offers heb Ik niet geëischt, maar voor de afgoden heeft men zelfs het dierbaarste veil. Wellicht maakte men, met een beroep op het offer van Abraham, het volk wijs, dat Jehova aan zulke offers welbehagen had, wat hier dan ten sterkste ontkend wordt.</div>
<div id="n1297"><hi type="italic">Dal der slachting</hi>, waar hunne vijanden eene vreeselijke slachting onder hen zullen aanrichten; vgl. XIX 7. Omdat er elders <hi type="italic">geene plaats</hi> meer is voor de menigte van lijken, zullen zij genoodzaakt zijn in die vervloekte plaats te begraven (vgl. XIX 11), en nog zullen er velen onbegraven blijven (v. 33).</div>
<div id="n1298">Overeenkomstig de bedreiging van Deut. XXVIII 26. Vgl. I Reg. XVII 44, 46.</div>
<div id="n1299"><hi type="italic">De stem des bruidegoms</hi> enz. beteekent het gezang, waarbij de bruid naar de woning des bruidegoms geleid werd. <hi type="italic">Want</hi> drukt de reden uit van het voorafgaande: er zullen geene bewoners meer zijn.</div>
<div id="n1300">De vijanden zullen de graven schenden om naar kostbaarheden te zoeken. In die schande zullen ook vroegere geslachten nog de straf hunner zonden ontvangen; vgl. IV Reg. XXIII 16.</div>
<div id="n1301">Septuag. ‘niet betreurd’.</div>
<div id="n1302"><hi type="italic">Die overig zullen zijn</hi>, d.i. niet door de vijanden gedood, maar gevankelijk weggevoerd zullen worden; <hi type="italic">welke overgebleven zijn</hi>, beter naar het Hebr. ‘der overgeblevenen’, doch de Septuag., de Syr. vertal. en de H. Hiëron. in zijn commentaar laten deze woorden weg.</div>
<div id="n1303">Hier begint het tweede gedeelte der tempelrede (VIII 4 - IX 1), dat nog duidelijker aantoont, hoe heilloos en dwaas Israël's volharden in het kwaad is. <hi type="italic">Zich heeft afgewend</hi> van den rechten weg.</div>
<div id="n1304">Hebr.: ‘eeuwige’ of langdurige. <hi type="italic">In Jerusalem</hi> staat niet in de Septuagint.</div>
<div id="n1305">d.i. Wat geluk belooft en het niet geeft, b.v. afgoderij.</div>
<div id="n1306">Dat God <hi type="italic">acht geeft</hi> en <hi type="italic">toeluistert</hi> is eene menschelijke zegswijze. Die hardnekkigen volharden en hollen voort op den verkeerden weg <hi type="italic">als een paard</hi> enz.; vgl. Job. XXXIX 21-25.</div>
<div id="n1307">In het Hebr. staat eerst de ooievaar, dan de tortel (zie Cant. II 12), de zwaluw en ten laatste (volgens velen) de kraanvogel; alle zijn trekvogels van Palestina. Zij volgen den regel, dien hunne natuurlijke aandrift hun voorschrijft, en dit tot bescheming van Israël, dat Gods <hi type="italic">recht</hi>, zijne wetten en voorschriften, niet <hi type="italic">kent</hi>, d.i. niet behartigt.</div>
<div id="n1308">Door <hi type="italic">de wijzen</hi>, die roemden op het bezit en de kennis van <hi type="italic">de wet des Heeren</hi> (Gods openbaring, inzonderheid in den Pentateuch), zijn valsche profeten en priesters bedoeld; zie v. 10. Met minachting noemt hen de profeet <hi type="italic">schriftgeleerden</hi> (eigenlijk ‘schrijvers’), die Gods openbaring door hunne geschreven verklaringen vervalschten.</div>
<div id="n1309"><hi type="italic">Te schande</hi>, daar hun bedrog ontmaskerd en thans gebleken is, dat zij door hunne valsche verklaring <hi type="italic">de wet des Heeren hebben verworpen.</hi> Sommigen meenen, dat de profeet terugziet op het vinden van het Boek der Wet onder Josias, waaruit hun bedrog tot hunne schande ontdekt was.</div>
<div id="n1310">De verzen 10-12 zijn eene herhaling van VI 12-15, door de Septuagint van 10<hi type="italic">b</hi> af, waarschijnlijk ten onrechte, weggelaten. Want zulke herhalingen zijn bij Jeremias niet zeldzaam; vgl. v. 15 met XIV 19.</div>
<div id="n1311">Aan een vreemden bezitter; vgl. Mich. I 15.</div>
<div id="n1312"><hi type="italic">Wegrapende</hi> enz., evenals Soph. I 2. Het godsgericht is voorgesteld onder het beeld van eenen oogst (zie Joël III 13); alles wordt door den oogster zorgvuldig bijeenverzameld, niets zal worden overgelaten. <hi type="italic">En Ik gaf hun</hi> enz. beteekent volgens den H. Hiëronymus: Ik gaf hun goederen, welke zij voor hunne oogen zullen zien verdwijnen. Hebr.: ‘Ik zend tot hen degenen, die hen zullen overvallen’, de hierna vermelde vijanden. De Septuagint heeft deze laatste woorden niet.</div>
<div id="n1313"><hi type="italic">Waarom</hi> enz., zóó spreken de bewoners van het land tot elkander bij den plotselingen inval van den vijand; vgl. IV 5. <hi type="italic">Verstommen</hi> door den dood (vgl. Is. VI 5; Osee IV 5); anderen vertalen het Hebr.: ‘omkomen’. <hi type="italic">Want de Heer</hi> heeft onzen ondergang besloten. <hi type="italic">Galwater</hi>, het Hebr. beteekent eigenlijk ‘heulsap’ of opium, en verder elk ‘vergif’. Zie IX 15; XXIII 15. <hi type="italic">Wij toch</hi> enz., doch deze schuldbelijdenis kwam te laat!</div>
<div id="n1314">Wij verwachtten den door de leugenprofeten beloofden <hi type="italic">vrede;</hi> zie VI 14; VIII 11.</div>
<div id="n1315"><hi type="italic">Uit Dan</hi>, zie IV 15. <hi type="italic">Strijders</hi> zijn strijdrossen. Uit de schildering blijkt de woede en de ontelbare menigte der vijanden.</div>
<div id="n1316">De vijand wordt vergeleken met de boosaardigste slangensoort. Vgl. Ps. LVII 4, 5, 6.</div>
<div id="n1317">Hebr.: ‘Mijne opbeuring voor mijne smart!’ - waar vind ik die? De profeet drukt zijne zielesmart uit over de jammeren, die hij ziet; vgl. Is. XXII 4.</div>
<div id="n1318">De profeet ziet zijn volk reeds in de ballingschap en hoort het bitter klagen, omdat het door God verworpen en verre van Hem verwijderd is.</div>
<div id="n1319">Eigenlijk ‘ijdelheden’, zie II 5. Zoo luidt het antwoord van den vertoornden God op hun klaaggeschrei.</div>
<div id="n1320">Zoo klagen weder de ballingen, die jaar in jaar uit vergeefs op verlossing hopen.</div>
<div id="n1321">De Septuag. heeft in het tweede halfvers: ‘Om het jammer hebben mij weeën aangegrepen als die eener barende’.</div>
<div id="n1322"><hi type="italic">Balsem</hi> ter genezing van wonden, eigenlijk ‘hars’ (zie Gen. XXXVII noot 10), was vooral in het Overjordaansche <hi type="italic">Galaäd</hi> overvloedig. Deze spreekwoordelijke gezegden beteekenen, dat ondanks de vele heilmiddelen (b.v. de waarschuwingen der profeten) het volk Gods voor geene verbetering vatbaar was en daarom ellendig was omgekomen. <hi type="italic">Aldaar</hi>, waar <hi type="italic">de dochter</hi>, die <hi type="italic">mijn volk</hi> is, zich bevindt, te weten in de ballingschap (v. 19).</div>
<div id="n1323">De profeet gaat voort (zie VIII 21, 22) met klagen over den ondergang van zijn volk in de ballingschap. Nog sterker drukt hij zich uit in het Hebr.: ‘Och, ware mijn hoofd water en mijne oogen eene bron van tranen!’</div>
<div id="n1324">Niet alleen door smart over het lot van zijn volk voelt de profeet zich aangegrepen, doch ook door afgrijzen voor de oorzaak daarvan, de zonden van zijn volk. Liever zou hij in de onherbergzame woestijn zich onttrekken aan den omgang met zulk een volk en, naar de Septuag., ‘de laatste verblijfplaats (achter) in de woestijn’ bewonen. <hi type="italic">Een nachtverblijf</hi> hier en daar op de karavaanswegen gebouwd, bood den reizigers niets dan een armoedige huisvesting en het noodzakelijke ter bereiding der medegebrachte spijzen. Wellicht denkt de profeet aan Elias III Reg. XIX 3. <hi type="italic">Overspelers</hi>, zie V 7, 8; <hi type="italic">trouweloozen</hi>, zie v. 3-5.</div>
<div id="n1325"><hi type="italic">Als een boog</hi>, die pijlen van <hi type="italic">logen</hi> (laster, bedrog enz.) afschiet (vgl. Ps. LXIII 3-5); Hebr.: ‘en niet naar waarheid (d.i. naar den maatstaf der trouw en gerechtigheid) zijn zij machtig geworden in het land’. De profeet heeft de machthebbers op het oog. Septuag.: ‘leugen en niet trouw heeft de overhand in het land’.</div>
<div id="n1326"><hi type="italic">Pleegt onderkruipend onderkruiperij</hi>, Hebr. ‘ʽakoob jaʽakoob’, wellicht eene zinspeling op den naam van Esau's broeder, Jacob, hunnen stamvader; vgl. Gen. XXVII noot 11. Zulk eene behandeling ondervond ook de profeet. Vgl. Mich. VII 5, 6.</div>
<div id="n1327">Anderen vertalen het Hebr.: ‘bedriegt’.</div>
<div id="n1328">God antwoordt, dat de klacht van den profeet (v. 3-5) gegrond is, doch (zie v. 2) dat hij te midden van dat arglistig volk moet blijven. De Septuag. heeft volgens eene andere woordafdeeling aan het einde van v. 5: ‘zij pleegden onrecht en lieten niet af terug te keeren’ (tot dezelfde misdaden), en v. 6: ‘Woeker op woeker, bedrog op bedrog (vgl. Ps. LIV 12), zij wilden Mij niet kennen’.</div>
<div id="n1329"><hi type="italic">Smelten en beproeven</hi> (in anderen zin dan VI 27 volg.) door strenge tuchtiging. Septuag.: ‘ten aanzien der boosheid van de dochter’ enz., evenals VII 12.</div>
<div id="n1330"><hi type="italic">Kwetsende</hi>, volgens de Hebr. tekstlezing en de Septuag.: ‘doodelijke’, volgens de Syr. en de Chald. vertaling: ‘scherpe’. <hi type="italic">In het verborgen</hi> van zijn hart. Zie v. 3.</div>
<div id="n1331">Eene herhaling van V 9, 29.</div>
<div id="n1332">De profeet treurt of, naar de Septuag., gebiedt anderen te weeklagen om de verwoesting van Juda's gebergte en weidevelden. <hi type="italic">De schoone</hi> (zie Joël I 19; II 22), Hebr.: ‘de weiden’, die in Juda's <hi type="italic">woestijnen</hi> gevonden werden. In plaats van <hi type="italic">bezitter</hi> vertaalde de H. Hiëronymus hetzelfde Hebr. woord Deut. III 19 door <hi type="italic">vee</hi> en Gen. XLVI 32 door <hi type="italic">kudden;</hi> ook hier is door die <hi type="italic">stem</hi> het geblaat der kudde bedoeld. <hi type="italic">Eo quod</hi> komt in de Vulg. van Jeremias meermalen voor in de beteekenis van <hi type="italic">zoodat</hi>, zie v. 11 en 12.</div>
<div id="n1333">God antwoordt, dat niet alleen het land, doch ook de steden, <hi type="italic">Jerusalem</hi> niet uitgezonderd, zullen verwoest worden; vgl. Mich. I 8, 9. <hi type="italic">Zandhoopen</hi>, anderen vertalen het Hebr.: ‘puinhoopen’; vgl. Mich. III 12. Voor <hi type="italic">draken</hi>, Hebr. ‘tannim’, zie Is. XIII noot 15.</div>
<div id="n1334">Eene andere reden tot droefheid voor den profeet is de verblindheid van zijn volk. De vraag <hi type="italic">wie</hi> beteekent (zie Osee XIV 10), dat slechts weinigen de overigens klaarblijkelijke oorzaak der rampen zullen beseffen en als uitverkoren <hi type="italic">wijzen</hi>, als door God verlichte profeten zullen zijn, tot wie het woord des Heeren rechtstreeks gewordt. Voor de verblinden, de groote meerderheid, geeft God antwoord op de vraag <hi type="italic">waarom</hi> in v. 13 en 14.</div>
<div id="n1335"><hi type="italic">Alsem</hi> is door de Septuag. verklarenderwijze vertaald met ‘jammer’ of bitter harteleed; vgl. Thren. III 15. <hi type="italic">Galwater</hi>, zie VIII 14.</div>
<div id="n1336"><hi type="italic">Achternazenden</hi>, zie XLII 16; XLIV 27 - <hi type="italic">totdat zij</hi>, die hardnekkigen, <hi type="italic">vernietigd zijn:</hi> hiermede is niet in strijd, dat een <hi type="italic">boetvaardig</hi> overblijfsel zal gespaard blijven; zie IV 27; V 18.</div>
<div id="n1337">Gehuurde <hi type="italic">klaagvrouwen</hi>, die, naar Oostersche wijze, treurliederen moeten zingen over den ondergang van stad, land en bevolking. Ten spoedigste moeten zij komen, want de tijd van het godsgericht is aanstaande. In plaats van <hi type="italic">over ons</hi> heeft de Septuag. ‘over u’ en ook verder ‘uwe oogen’ enz.</div>
<div id="n1338">In de profetisch dichterlijke voorstelling hooren zij zelven hunnen lijkzang, dien de klaagvrouwen doen weergalmen <hi type="italic">uit Sion.</hi></div>
<div id="n1339">Nog sterker drukt de profeet zich uit. Daar de klaagvrouwen van beroep niet toereikend zijn om den omvang en de zwaarte der rampen te betreuren, moeten de vrouwen alreeds beginnen hare dochters en geburen het klaaglied te leeren.</div>
<div id="n1340"><hi type="italic">De dood</hi> is waarschijnlijk de pest onder de belegerden; vgl. XV 2. Zie verder VI 11 en vgl. Joël II 1. In plaats van <hi type="italic">in onze huizen</hi> heeft de Septuag. ‘in uw land’, wat beter bij het volgende past, tenzij men aanvulle ‘hij komt’ <hi type="italic">om te verdelgen</hi> enz.</div>
<div id="n1341">Deze woorden, die eenigszins den voortgang der rede onderbreken, laat de Septuag. achterwege.</div>
<div id="n1342">Eene herhaling van VIII 2. Zie IV Reg. IX 37. <hi type="italic">Als gras</hi>, Hebr. ‘garven’; het punt der vergelijking is het groote aantal onbegraven lijken.</div>
<div id="n1343">Dit woord van vermaning omtrent het ijdel betrouwen op menschelijke wijsheid en rijkdom (v. 23-24) en op de lichamelijke besnijdenis (v. 25-26) werd waarschijnlijk bij eene andere gelegenheid door Jeremias uitgesproken. Het hangt niet onmiddellijk samen met het voorafgaande.</div>
<div id="n1344">Hebr.: ‘over alle besnedenen aan de voorhuid’, die in het volgende vers worden opgenoemd.</div>
<div id="n1345">In <hi type="italic">Egypte</hi> werd in vroegere tijden de besnijdenis algemeen en streng (volgens anderen alleen door de priesterkasten) onderhouden. Na <hi type="italic">Juda</hi> volgt het broedervolk <hi type="italic">Edom</hi>, van Abraham en Isaäc afstammend en zeker nog in Jeremias' tijd besneden (later echter, in 129 v.Chr., moesten de Edomieten door Joannes Hyrcanus tot de besnijdenis gedwongen worden, Jos. Antiq. XIII 9, 1, en was zij dus in onbruik geraakt); vervolgens de nakomelingen van Lot, <hi type="italic">Ammon</hi> en <hi type="italic">Moab</hi>, van welke niets hieromtrent bekend is; ten slotte <hi type="italic">de bewoners der woestijn</hi>, de nakomelingen van Ismaël, die dat gebruik te allen tijde hadden; in het Hebr. wordt van deze laatsten gezegd: ‘die de hoeken wegscheren’ (vgl. XXV 23; XLIX 32), te weten het haar aan de slapen, zoodat het hoofdhaar alleen op de kruin bleef staan. In Lev. XIX 27; XXI 5 wordt dit aan Israël verboden. Uit den slotzin blijkt wat de profeet in deze twee verzen bedoelt: <hi type="italic">alle heidenen</hi>, ook zij, die naar het lichaam besneden zijn, <hi type="italic">hebben</hi> in geestelijken zin <hi type="italic">de voorhuid</hi>, d.i. zijn onbesnedenen van harte, wat vervolgens gezegd wordt van <hi type="italic">het geheele huis van Israël;</hi> ook zij zijn wat <hi type="italic">het hart</hi> betreft <hi type="italic">onbesnedenen</hi> (zie IX 4), m.a.w. een onverstorven, zinnelijk en wulpsch volk. Al was dus de besnijdenis voor Israël het zichtbaar en blijvend teeken van het met God gesloten verbond, wat zij voor de overige hier genoemde volken niet was, zoo waren toch de Israëlieten, die de verplichtingen der besnijdenis, d.i. de voorschriften van het verbond, niet onderhielden, persoonlijk in niets bevoorrecht; zij zouden evenals de besneden heidenen door Gods strafgericht bezocht worden. Vgl. Gen. XVII noot 5.</div>
<div id="n1346">De verzen 1-16 zijn eene op zich zelf staande profetie, eene waarschuwing voor hen, die zich reeds te midden der heidenen bevonden of, volgens Jeremias' voorspelling, zich weldra aldaar zouden bevinden. <hi type="italic">Huis van Israël</hi> beteekent het vroegere Tienstammenrijk of, in meer algemeenen zin, ook Juda.</div>
<div id="n1347"><hi type="italic">De wegen</hi> zijn de godsdienstige levenswijze (vgl. Act. IX 2; XIX 9), de gewoonten en voorschriften der heidenen betreffende de aanstonds vermelde sterrenwichelarij en (v. 3) den afgodischen beeldendienst. <hi type="italic">Teekenen</hi> of buitengewone verschijnselen aan zon, maan of sterren werden als voorteekenen van rampen beschouwd. Zie Is. XLVII 13 over de Chaldeeuwsche sterrenwichelarij.</div>
<div id="n1348"><hi type="italic">De inzettingen</hi>, d.i. de wetten en voorschriften, die hunne afgoderij regelen, zijn <hi type="italic">ijdel</hi>, zonder waarheid en werkelijkheid. <hi type="italic">Want</hi> het voorwerp zelf dier instellingen, de afgod, is ijdel en nietig, niets dan een stuk hout; zie Is. XL 19 volg.; XLI 7; XLIV 14. <hi type="italic">Bijl</hi>, Hebr. ‘maʽatsad’, is Is. XLIV 12 met <hi type="italic">lima</hi>, <hi type="italic">vijl</hi>, vertaald.</div>
<div id="n1349"><hi type="italic">Met zilver</hi> enz., zie Is. XL 19; XLIV 12, 13. Hebr.: ‘met nagelen... maakt hij het vast, dat het niet wankelt’; zie Is. XLI 7, noot 6.</div>
<div id="n1350"><hi type="italic">Een palmstam</hi>, een hooge stam zonder zijtakken, als een pilaar; Hebr.: ‘als een gedraaide zuil’; sommige nieuweren vertalen: ‘als een pilaar in een komkommerveld’, een vogelverschrikker, zie Bar. VI 69. Vgl. verder Is. XLIV 9. <hi type="italic">Gedragen</hi>, zie Is. XLVI 7. <hi type="italic">Geen kwaad</hi>, zie Is. XLI 23. In de Septuag. luidt v. 5<hi type="italic">a</hi>: ‘Men geeft ze eene plaats en zij kunnen zich niet bewegen’. Hierachter volgt dan onmiddellijk v. 9 en daarna de tweede helft van 5. De verzen 6, 7, 8 en 10, eene beschrijving van Gods heerlijkheid en almacht, ontbreken er geheel en al.</div>
<div id="n1351"><hi type="italic">Uw naam</hi> enz., d.i. de openbaring uwer heerlijkheid in machtige daden.</div>
<div id="n1352">De zin is waarschijnlijk: wat <hi type="italic">hunne ijdelheid</hi>, d.i. de nietige afgoden, aan hare vereerders bij ondervinding leert, is, dat zij niets zijn dan een stuk <hi type="italic">hout.</hi></div>
<div id="n1353"><hi type="italic">Plaatzilver</hi> om de houten beelden te bekleeden; zie Is. XL 19. <hi type="italic">Tharsis</hi> was om zijne zilvermijnen beroemd; zie Is. XXIII noot 2. Het goudland <hi type="italic">Ophaz</hi> (zie het Hebr. van Dan. X 5) is onbekend; in de Syr. en Chald. vertalingen wordt het, waarschijnlijk ten onrechte, met <hi type="italic">Ophir</hi> vereenzelvigd.</div>
<div id="n1354"><hi type="italic">Alzoo zult gij tot</hi> de heidenen uwer omgeving <hi type="italic">zeggen.</hi> - Behalve het laatste woord is dit vers in den grondtekst geschreven in het Arameesch, eene taal, welke de Assyriërs en de Babyloniërs verstonden; zie IV Reg. XVIII 26. Daar het den samenhang tusschen v. 10 en 12 schijnt te breken, is het volgens velen eene in den tekst geslopen randbemerking op v. 9. Anderen meenen te recht, dat juist de taal voor zijne echtheid pleit, te meer omdat de Septuag., waarin v. 6-8, 10 ontbreken, dit vers heeft. Hierbij komt, dat de tegenstelling, waarin v. 11 staat met v. 10 en 12, de waarheid, in deze laatste verzen uitgedrukt, beter doet uitkomen.</div>
<div id="n1355">Septuag.: ‘De Heer’, <hi type="italic">die de aarde</hi> enz.</div>
<div id="n1356">Zie Ps. CXXXIV 7. <hi type="italic">Op zijne stem</hi>, d.i. den donder (zie Ps. XXVIII 3), staat niet in de Septuag. <hi type="italic">Den wind</hi>, Septuag. ‘het licht’, <hi type="italic">uit zijne voorraadkamers</hi>, zie Job. XXXVIII 22.</div>
<div id="n1357">Tegenover die wonderwerken van den alwijzen en almachtigen God staat de mensch als zonder verstand en kennis. <hi type="italic">Te schande gemaakt</hi>, omdat de nietigheid zijner godenbeelden uit Gods machtige daden klaarblijkelijk wordt.</div>
<div id="n1358"><hi type="italic">IJdel</hi> of nietigheid <hi type="italic">zijn zij</hi>, de afgoden. Bij Gods wraakgericht <hi type="italic">zullen zij vergaan</hi> met hunne aanbidders.</div>
<div id="n1359"><hi type="italic">Het deel van Jacob</hi> is de almachtige Schepper van alles; vgl. Ps. XV 5. Omgekeerd is Israël <hi type="italic">de staf van</hi> Gods <hi type="italic">erfdeel</hi>, d.i. het volk, dat Hem als een erfdeel toebehoort en waarover Hij den staf voert (zie Ps. LXXIII 2) of, gelijk anderen <hi type="italic">sjebet</hi> vertalen: ‘de stam van zijn erfdeel’, d.i. de volksstam, tot Gods eigendom uitverkoren; zie Exod. XIX 5, 6; Deut. XXXII 9. Eenvoudiger heeft de Septuag.: ‘Hij, die alles gevormd heeft, is uw erfdeel, Heer is zijn naam’.</div>
<div id="n1360">In de profetie van v. 17-25 vermaant de profeet, het komende wraakgericht in den geest van boetvaardigheid te ondergaan. - Het woord is hier in v. 17 gericht tot de belegerde bewoners van Jerusalem en van Juda's steden. Weldra zult gij als ballingen met <hi type="italic">uwe schande</hi> (Septuag. ‘uwe have’), d.i. uwe schamele bezitting, heentrekken.</div>
<div id="n1361"><hi type="italic">Wegslingeren</hi>, vgl. Is. XXII 17 volg. <hi type="italic">Ditmaal</hi> zal het tot dit uiterste komen en bij geene plundering blijven. Eerst echter <hi type="italic">zal Ik hen</hi> door de vijandelijke belegering zoo nauw insluiten, dat niemand ontsnappen kan. Septuag.: ‘Zie, Ik verderf hen, die dit land bewonen, door jammer, opdat uwe wonde worde blootgelegd’. In plaats van het bloote <hi type="italic">inveniatur</hi> heeft zij <hi type="italic">inveniatur plaga tua.</hi></div>
<div id="n1362">De profeet spreekt namens zijn volk. <hi type="italic">Mijn</hi>, het door mij verdiende, <hi type="italic">lijden.</hi> Septuag.: ‘Wee <hi type="italic">uw</hi> verderf, smartelijk is <hi type="italic">uwe</hi> plaag. En ik zeide: In waarheid, dit is <hi type="italic">uw</hi> lijden en het heeft <hi type="italic">u</hi> aangegrepen’. Evenzoo in v. 20: ‘uwe tent’. Vgl. Bar. I 13, 15; III 5-8; Mich. VII 9.</div>
<div id="n1363">Vgl. IV 20. Septuag.: ‘mijne kinderen en mijne schapen zijn niet meer. Er is voortaan geene plaats voor mijne tent, geene plaats voor mijne bekleedselen’, eigenlijk huiden, dierenvellen tot bedekking der tenten. - In deze woorden weeklaagt de moeder Sion.</div>
<div id="n1364">Vgl. II 8.</div>
<div id="n1365"><hi type="italic">Het geluid eener mare</hi> wordt vernomen; het boodschapt het onbepaalde en daarom meer schrikwekkende: <hi type="italic">het komt</hi>, te weten de nadering des vijands; vgl. I 14; IV 6, 15. - <hi type="italic">Draken</hi>, zie IX 11.</div>
<div id="n1366">Hebr.: ‘en niet van den man, die (op zijn levensbaan) wandelt, dat hij zijne schreden recht maakt’, d.i. zich voorspoed verschaft. <hi type="italic">De weg</hi> is het levenslot des menschen, dat niet van hem zelven afhangt, doch van God, uit wiens hand hij goed en kwaad naar Gods beschikking gewillig moet aannemen.</div>
<div id="n1367">Vgl. Ps. VI 2. Het boetvaardige volk, in wiens naam de profeet v. 23, 24 spreekt (Septuag.: ‘Tuchtig <hi type="italic">ons</hi>’), vernedert zich onder de straffende hand van God en smeekt Hem, <hi type="italic">naar billijkheid</hi>, d.i. met mate en genadiglijk, te tuchtigen, niet <hi type="italic">in toorn</hi> met dit gevolg, dat het volk als zoodanig (Hebr.) ‘te gering’ of <hi type="italic">vernietigd</hi> zou worden.</div>
<div id="n1368"><hi type="italic">Landschappen</hi>, Hebr.: ‘natiën’. De drie al sterkere uitdrukkingen <hi type="italic">opgegeten</hi>, <hi type="italic">verslonden</hi> (wat de Septuag. niet heeft) en <hi type="italic">verteerd</hi> teekenen de woede der roofzuchtige vijanden tegen Israël, de reden dezer verwensching. In de gelijkluidende plaats Ps. LXXVIII 6, 7 staat voor <hi type="italic">zijnen luister</hi> (Hebr. en Septuag.: ‘zijne weideplaats’) ‘zijne woonplaats’, te weten zijn heerlijk land.</div>
<div id="n1369">Nadat het wetboek van Moses onder koning Josias was teruggevonden, werd het verbond met God op plechtige wijze hernieuwd; zie IV Reg. XXII volg.; II Par. XXXIV 29 volg. Aan de hierop volgende hervorming van godsdienst en zeden had ook Jeremias zonder twijfel een werkzaam deel; dit volgt reeds uit zijne bediening van profeet. Weldra echter ondervond hij de halsstarrigheid van zijn volk, waarop in deze profetie (XI-XII) gedoeld wordt.</div>
<div id="n1370"><hi type="italic">De woorden van dit verbond</hi> (zie IV Reg. XXIII 2 en vgl. Deut. XXIX 1, 9) zijn de voorschriften, de beloften en de bedreigingen (v. 4, 8), die vervat waren in het teruggevonden wetboek. <hi type="italic">Spreekt</hi> in het meervoud: bedoeld zijn met Jeremias andere profeten of zij, die hiertoe (zie II Par. XXXIV 29) waren aangewezen. De Septuag. en de Syr. vertal. hebben het enkelvoud.</div>
<div id="n1371">Volgens Deut. XXVII 26.</div>
<div id="n1372">Het verdrukkende Egypte onder het beeld van <hi type="italic">een ijzeren oven</hi>, naar Deut. IV 20. Zie verder Exod. XIX 5.</div>
<div id="n1373"><hi type="italic">Tot stand brenge</hi>, eigenlijk ‘oprichte’, welke uitdrukking dikwerf gebezigd wordt van het vervullen eener belofte. <hi type="italic">Hetwelk overvloeit</hi> enz. volgens Exod. III 8; XII 5 enz., <hi type="italic">gelijk</hi> gij <hi type="italic">ten huidigen dage</hi> ondervindt. Door het toestemmende <hi type="italic">Amen</hi> verklaart de profeet zich bereid tot den hem (v. 2, 3) opgedragen last, die hem v. 6-8 nog nader wordt aangewezen.</div>
<div id="n1374">De Septuag. vertaalt: ‘voorlezen’; m.a.w. Jeremias moet de bepalingen van het verbond in de steden van Juda voorlezen en op hare naleving aandringen... <hi type="italic">buiten</hi> (zóó ook de Septuag.) <hi type="italic">Jerusalem</hi>, Hebr.: ‘op de pleinen van Jerusalem’.</div>
<div id="n1375"><hi type="italic">Want</hi> geeft reden, waarom zij nu ten minste moeten gehoorzamen, te weten om de weerspannigheid en de straf (v. 8) hunner vaderen. <hi type="italic">Betuigend</hi>, d.i. met nadruk vermanend. Zie verder VII 13.</div>
<div id="n1376">Eene herhaling van VII 24, 26. <hi type="italic">Al de woorden</hi> of de bedreigingen van Deut. XXVII 15 volg. De verzen 7 en 8 ontbreken in de Septuagint, uitgezonderd de laatste woorden ‘en zij deden het niet’, wat aldaar, op v. 6 volgend, de tijdgenooten van Jeremias betreft.</div>
<div id="n1377">Gods woord ondervond zulk een algemeenen en eenstemmigen tegenstand, als hadde het volk samengespannen om van God af te vallen.</div>
<div id="n1378"><hi type="italic">Zij zijn teruggekeerd</hi>, want aanvankelijk had Josias' hervorming vrucht gedragen; zie II Par. XXXIV 33. <hi type="italic">Het huis van Israël</hi> beteekent de achtergeblevenen van het Tienstammenrijk, tot wie Josias zijne maatregelen had uitgestrekt; zie IV Reg. XXIII 15-20.</div>
<div id="n1379">Vgl. II 27, 28. <hi type="italic">Altaren der schande</hi>, d.i. ter eere van den schandgod (zie III 24), staat niet in de Septuag. Voor <hi type="italic">libare</hi>, in v. 12, 13, 17 door <hi type="italic">offeren</hi> vertaald, zie I noot 12.</div>
<div id="n1380">Naar eene andere vertaling van het Hebr.: ‘ter oorzake van hunnen nood’; zie verder VII 16.</div>
<div id="n1381"><hi type="italic">Mijn welbeminde</hi> is in Deut. XXXIII 12 de naam van Benjamin, hier echter van Juda, dat door God op bijzondere wijze was begenadigd en zich thans te ondankbaarder toonde, door <hi type="italic">in mijn huis</hi>, in zijnen tempel, afgoderij te plegen (vgl. IV Reg. XXI 4). Op <hi type="italic">het heilige</hi>, d.i. aan God geofferde, <hi type="italic">vleesch</hi> (vgl. Agg. II 13), m.a.w. op de menigte hunner offers, roemden zij en meenden hiermede aan God genoegzame voldoening te hebben gegeven voor hunne boosheden; vgl. VII 10, 21; Is. I 11. Het Hebr. verbetert men, vooral naar de Septuag., aldus: ‘Wat doet mijn welbeminde in mijn huis? Gruwel plegen? (volgens anderen: “Boos opzet volvoeren?” te weten God door offers bedriegen in den zin van VII 10, 11) Zouden gebeden en heilig vleesch uwe boosheid van u wegnemen? Dan mocht gij blijde zijn!’ Septuag. ‘Of zoudt gij hiermede ontkomen (aan de verdiende straffen)?’</div>
<div id="n1382">God <hi type="italic">noemde</hi> en maakte derhalve Israël tot een bevoorrecht volk, voortreffelijk en vruchtbaar als eenen <hi type="italic">olijfboom;</hi> zie Osee XIV noot 6; vgl. Ps. LI 10. Nu zal het als een verdorde boom aan het vuur des gerichts worden prijsgegeven. <hi type="italic">Op het geluid der stem</hi>, d.i. op het goddelijk strafbevel of op het gedruisch der aanrukkende legerscharen.</div>
<div id="n1383">Zie VII 18 volg.</div>
<div id="n1384">Niet alleen tegen Gods woord (v. 9-17), maar ook tegen het leven van den profeet was, gelijk uit het volgende blijkt, eene samenzwering, en wel in eigenlijken zin, gesmeed door zijne eigen medeburgers, de bewoners van Anathoth. Dankbaar erkent hier de profeet, dat God hem dien boozen <hi type="italic">toeleg</hi> geopenbaard had.</div>
<div id="n1385">Als een <hi type="italic">gedwee</hi>, d.i. tam gemaakt, <hi type="italic">lam</hi>, dat in het huis des meesters is opgevoed (vgl. II Reg. XII 3; nog heden wordt dit aangetroffen bij de Arabieren), zoo argeloos en vriendelijk verkeerde de profeet onder zijne medeburgers. Als een lam, dat zonder het te weten ter slachtbank gevoerd wordt, zoo <hi type="italic">wist ik niet</hi> enz., namelijk alvorens God het mij geopenbaard had. Dezelfde vergelijking bezigde Isaias (LIII 7) van den Messias, die eveneens door zijne medeburgers werd versmaad en mishandeld (Luc. IV 22-29). <hi type="italic">Laat ons hout leggen op zijn brood:</hi> de H. Hiëronymus volgde hier de Septuag. Iets dergelijks las ook de Chald. vertaling: ‘werpen wij doodelijk vergif op zijne spijs’ en in denzelfden zin verklaren niet weinigen het hout van de Vulgaat met <hi type="italic">vergiftig hout.</hi> Eene andere verklaring geeft de H. Ephrem van zijn Syrischen tekst: ‘Geven wij hem hout tot spijs’, wat volgens hem beteekent: dooden wij hem met het hout, b.v. door hem aan het kruishout te nagelen. Het Hebr. heeft: ‘Laten wij den boom verderven met zijne spijs’ (d.i. met zijne vruchten), m.a.w. dooden wij den profeet om hem met zijne profetieën uit den weg te ruimen</div>
<div id="n1386">Het Hebr. <hi type="italic">sabaoth</hi>, dat <hi type="italic">heerscharen</hi> beteekent, bleef onvertaald. Vgl. verder Apoc. II 23.</div>
<div id="n1387">Naar de Septuag.: ‘die <hi type="italic">mij</hi> naar het leven staan’ <hi type="italic">en zeggen</hi>, niet openlijk (zie v. 18, 19), maar in hun hart en onder elkander: Indien gij ophoudt met profeteeren, zult gij niet omkomen. Vgl. Is. XXX 10; Am. II 12; VII 13; Mich. II 6.</div>
<div id="n1388">Uit I Esdr. II 23; II Esdr. VII 27 blijkt, dat deze profetie alleen de samenzweerders en de gelijkgezinden betrof. Het bedoelke <hi type="italic">jaar</hi> is dat van Jerusalem's belegering; zie voor <hi type="italic">Anathoth</hi> de Inleiding.</div>
<div id="n1389">De tegenstand zijner medeburgers gaf den profeet aanleiding tot de hier volgende klacht over den voorspoed der goddeloozen, een voor de vromen des Ouden Verbonds te duisterder vraagstuk, omdat de belooningen der deugd vooral tijdelijk waren. Zie Job. XII 6; XXI 7 volg.; Ps. XXXVI; LXXII; Hab. I 3. De profeet stelt Gods <hi type="italic">rechtvaardigheid</hi> als beginsel voorop; doch hoe hiermede den voorspoed te rijmen, dien de goddeloozen hebben op hunnen levensweg?</div>
<div id="n1390"><hi type="italic">Gij hebt hen geplant</hi>, d.i. hun bestendigen welstand verleend. <hi type="italic">Zij gedijen</hi>, Septuag.: ‘hebben kinderen voortgebracht’. <hi type="italic">Nabij</hi> enz., m.a.w. zij hebben uwen naam, uwe wet enz. gedurig op de lippen en veinzen U te eeren, maar <hi type="italic">verre</hi> zijt Gij <hi type="italic">van hunne nieren</hi>, den zetel der innigste aandoeningen. Zie Is. XXIX 13. Het tegendeel kan de profeet van zich zelven getuigen v. 3.</div>
<div id="n1391">d.i. Beproeft of mijn hart <hi type="italic">met U</hi> vereenigd, in innigen omgang is met U. In de Septuag. ontbreekt: <hi type="italic">Gij ziet mij</hi> en de volgende zinsnede: <hi type="italic">Verzamel hen.... ter slachting.</hi></div>
<div id="n1392">Als slachtoffers aan Gods gerechtigheid opgedragen; vgl. Is. XXXIV 6.</div>
<div id="n1393"><hi type="italic">Verdorren</hi> door de langdurige droogte (zie XIV 1) eene straf der zonden. Tartend zeggen zij: De profeet zal <hi type="italic">ons einde</hi>, dat hij voorspelt, zie v. 3, <hi type="italic">niet zien</hi>, d.i. niet beleven; doch Septuag.: ‘God ziet onze wegen niet’, d.i. Hij bekommert er zich niet om, hoe het ons gaat.</div>
<div id="n1394">Gods antwoord (v. 5-7) geeft den profeet geen troost, maar kondigt nog erger tegenkanting aan, eerst in twee spreekwoordelijke gezegden. De zin van het eerste is: Indien gij nu reeds versaagt, wat zal het dan wel zijn bij hetgeen u nog wedervaren zal. Het tweede beteekent: Uw tegenwoordige toestand is als een wonen <hi type="italic">in het land des vredes</hi>, d.i. in een veilige streek, vergeleken bij de zwaardere beproevingen, welke komen zullen. Dit laatste heet een verblijven <hi type="italic">in den trots</hi>, in de trotsche wouden, <hi type="italic">des Jordaans</hi>, alwaar volgens XLIX 19; L 44 (vgl. Zach. XI 3) leeuwen wonen.</div>
<div id="n1395"><hi type="italic">Het huis uws vaders</hi>, d.i. uwe huisgenooten en bloedverwanten, <hi type="italic">hebben gestreden</hi>, Hebr.: ‘zijn ontrouw geworden aan u’, en hebben van u allerlei lasteringen aan wie het hooren wil verteld, zóó nochtans, dat gij het niet hoort (‘<hi type="italic">achter</hi> uwen rug’). Vgl. Mich. VII 6. Septuag.: ‘ook zij hebben geroepen, achter uwen rug samengeschoold’.</div>
<div id="n1396">In v. 7-13 antwoordt God meer rechtstreeks op de klacht van v. 1-4. Het land is aan al die rampen overgeleverd, omdat de band tusschen Hem en zijn ontrouw volk is verbroken. Mijn <hi type="italic">huis</hi> beteekent mijn volk, zie Osee VIII 1, dat vervolgens <hi type="italic">mijn erfdeel</hi> (zie Deut. XXXII 9) en <hi type="italic">de Mij dierbare ziel</hi>, Hebr. ‘de liefde (d.i. de geliefdste) mijner ziel’ (vgl. XI 15), genoemd wordt.</div>
<div id="n1397">Gods volk gedraagt zich <hi type="italic">als een leeuw in het woud</hi>, daar het met woesten overmoed en geweld zich tegen Hem verzet.</div>
<div id="n1398">De vraag der verwondering is God in den mond gelegd, hoewel zij eigenlijk het gevoelen van den profeet uitdrukt. <hi type="italic">Als een bonte</hi>, veelkleurige, <hi type="italic">vogel</hi>, Hebr. ‘roofvogel’ (Septuag. minder juist ‘hyena’), die, in weerloozen toestand, door andere vogels geplaagd en aangevallen wordt. Want God heeft besloten zijn volk prijs te geven aan den moedwil der heidenen, die Hij oproept tot verwoesting en plundering.</div>
<div id="n1399">Die verwoesting door vreemde <hi type="italic">herders</hi>, d.i. vorsten, doelt waarschijnlijk op de volksstammen, die Juda, na Joakim's afval van de Chaldeën, uitplunderden; zie IV Reg. XXIV 2. Zie verder VI 3; Is. V 5-7.</div>
<div id="n1400"><hi type="italic">Zij treurde om mijnentwil</hi>, te weten dewijl Ik <hi type="italic">haar</hi>, ‘mijne bezitting’ (v. 10), heb prijsgegeven aan verwoestende vijanden. Dit echter deed Ik <hi type="italic">omdat</hi> het volk lichtzinnig en onboetvaardig blijft ondanks de strafgerichten en de vermaningen der profeten; zie v. 4. De Septuag. voegt <hi type="italic">om mijnentwil</hi> bij het volgende <hi type="italic">verwoest.</hi></div>
<div id="n1401"><hi type="italic">Op alle wegen</hi>, Hebr.: ‘heuvelen’, <hi type="italic">der</hi> aan weilanden vruchtbare <hi type="italic">woestijn</hi>, de getuigen der afgoderij; zie II 20; III 2; IV 11. <hi type="italic">Het zwaard des Heeren</hi>, het werktuig zijner wraak, zijn de vijandelijke legers; zie VI 25.</div>
<div id="n1402"><hi type="italic">Eene erfenis</hi> enz., Hebr.: ‘Zij (de landbouwers) matten zich af en het baat hun niet’. De zin dezer spreekwoordelijke gezegden is: bij de aanstaande rampen zal geen redmiddel baten, zullen integendeel alle pogingen tot redding den toestand nog verergeren. Hebr. ‘wordt te schande’, in den imperatief, dien de Septuag. in het eerste verslid heeft.</div>
<div id="n1403">De vier laatste verzen bevatten eene profetie betreffende diezelfde volksstammen (zie noot 11), Moabieten, Ammonieten enz., die <hi type="italic">mijne</hi>, d.i. Gods, <hi type="italic">naburen</hi> zijn, omdat zij wonen rondom het erfdeel Gods. Zij zullen deelen in Juda's val (zie II 3), doch ook, indien zij zich bekeeren, in Juda's herstelling (v. 15). Eerst zal God echter <hi type="italic">Juda</hi> reddend <hi type="italic">wegrukken uit het midden</hi> der volken, werwaarts het werd heengevoerd.</div>
<div id="n1404">Men kan deze Hebr. zegswijze ook vertalen: zal Ik Mij <hi type="italic">weder</hi> ontfermen.</div>
<div id="n1405">Indien <hi type="italic">zij</hi>, die heidenen, <hi type="italic">de wegen van mijn volk</hi>, d.i. zijne levenswijze onder godsdienstig opzicht (zie X 2), zullen aanleeren, zoodat zij <hi type="italic">zweren</hi> enz., zie IV noot 2. Zij zullen <hi type="italic">opgebouwd worden</hi>, d.i. welvaart genieten (zie Exod. I 21), <hi type="italic">in het midden van mijn volk</hi>, waarin zij zullen worden ingelijfd. Eene voorspelling betreffende de roeping der heidenen tot het geestelijke Israël.</div>
<div id="n1406">Septuag.: ‘zich niet bekeeren’.</div>
<div id="n1407">Want buiten het Rijk Gods is er geen zaligheid.</div>
<div id="n1408">Door deze zinnebeeldige handeling moet de profeet het zedenbederf en de straf openlijk, tot dieperen indruk, voorstellen. Hij moet <hi type="italic">een linnen gordel</hi> onmiddellijk op de lendenen dragen en niet afleggen, zelfs niet ter wassching, om de zinnebeeldige beteekenis in v. 11.</div>
<div id="n1409">Door den ‘Phraat’ (Hebr.) is volgens al de oude vertalingen de Euphraat in Babylonië bedoeld; vgl. Gen. II 14; Jer. LI 63. <hi type="italic">In de klove eener steenrots</hi>, welke zich in de bedding der rivier bevond, werd de gordel geborgen en met zand of steenen belast (zie v. 7 ‘ik groef’), opdat hij niet zou wegspoelen. - Die groote en (v. 6, 7) herhaalde reis naar de landstreek, waar vele ballingen uit Juda zich reeds bevonden, en de langdurige afwezigheid van den profeet strekten om de zonderlinge handeling en hare verklaring (v. 8-11) meer indrukwekkend te maken.</div>
<div id="n1410">Het Hebr. kan men vertalen: ‘dit boos volk (in den nominatief) .... het zal worden gelijk deze gordel’ enz. De Septuag. herhaalt: ‘dezen grooten trots, hen die weigeren’ enz., wat evenals in de Vulg. nog afhangt van ‘doen verrotten’ in v. 9; <hi type="italic">en die wandelen.... harten</hi> laat de Septuag. weg. Zie verder VII 24; XI 8.</div>
<div id="n1411">De gordel is het zinnebeeld van Israël en Juda, dat, als Gods uitverkoren volk, innig en voortdurend aan Hem verbonden (Deut. X 15), bestemd was tot <hi type="italic">lof en roem</hi> van den Heer (vgl. Deut. XXVI 19). Doch het werd van Jehova afvallig, door misdaden bezoedeld en daarom naar het land van den Euphraat weggevoerd, alwaar het afvallige deel onder de heidenen zou ten onder gaan en zijn <hi type="italic">trots</hi>, d.i. al wat aan dit volk tot roem strekte, zou vergaan. Uit III 12, 14 volgt echter, dat voor het uitverkoren deel de ballingschap tot loutering, niet tot bederf zou zijn; vgl. Ez. XXXVII; Am. IX 9.</div>
<div id="n1412">d.i. Bestemd is om met wijn gevuld te worden. Zij drijven den spot met deze schijnbaar onbeduidende spreuk.</div>
<div id="n1413"><hi type="italic">Met drank</hi> (zie Is. V noot 11), d.i. met den wijn van Gods toorn; zie XXV 15. Derhalve zijn de kruiken, welke met dien wijn moeten gevuld worden, alle bewoners van Juda en inzonderheid de <hi type="italic">koningen</hi> (in het meervoud), te weten de leden van het koninklijk huis (zie XVII 19), ‘die voor David (als diens plaatsvervangers) op zijnen troon zitten’ (Hebr.; vgl. XVII 25), en de overige volksleiders met de Jerusalemmers.</div>
<div id="n1414">Hebr.: ‘Ik zal hen (als aarden kruiken) stukslaan, den een tegen den ander’; zie Ps. II 9.</div>
<div id="n1415">Nog eene ernstige vermaning tot bekeering (v. 15-17). - <hi type="italic">Verheft u niet</hi>, opdat uw trots niet worde heengevoerd naar den Euphraat (v. 7, 9).</div>
<div id="n1416"><hi type="italic">Geeft eere</hi> door bekeering en onderwerping (zie Mal. II 2), alvorens de tijd des gerichts, door duisternis verzinnebeeld, plotseling aanbreekt. De duisternis overvalt den reiziger in de bergen onverwachts en is daar donkerder, zoodat men er licht struikelt over de rotsen. <hi type="italic">Gij zult wachten</hi>, m.a.w. wat alsdan uitkomst uit de rampen schijnt te beloven, zal integendeel tot vermeerdering der ellende bijdragen. <hi type="italic">De schaduw des doods</hi> beteekent de dikste duisternis; zie Is. IX noot 2.</div>
<div id="n1417">De profeet drukt zijne droefheid uit over het lot, dat zijn onboetvaardig volk treffen zal om zijnen <hi type="italic">trots</hi>, d.i. omdat het zijn hoofd niet buigen wil onder het juk van Gods wet.</div>
<div id="n1418"><hi type="italic">De heerscheres</hi>, Hebr. ha-gebiirah, is de titel soms van de koningin (III Reg. XI 19), meestal van de koninginnemoeder (III Reg. XV 13; IV Reg. X 13 Hebr.; Jer. XXIX 2), die den hoogsten rang na den koning bekleedde (III Reg. II 19). Daar zij hier gelijk met den koning genoemd en beider vernedering voorspeld wordt: <hi type="italic">de kroon is van uw</hi> (in het meervoud) <hi type="italic">hoofd gevallen</hi>, is waarschijnlijk Nohesta, de moeder van Joachin (IV Reg. XXIV 8, 12) bedoeld, die, omdat haar zoon bij zijne troonsbeklimming slechts achttien (volgens II Par. XXXVI 9 slechts acht) jaren oud was, aan het bestuur deelnam. Werkelijk deelde zij ook het lot van haren zoon (Jer. XXII 26; XXIX 2). Volgens deze meening is deze profetie uitgesproken tijdens Joachin's kortstondige regeering. <hi type="italic">Daalt af</hi>, vgl. Is. XLVII 1.</div>
<div id="n1419">De <hi type="italic">steden van het zuiden</hi> van Juda, waarheen men uit het nog niet belegerde Sion voor den uit het noorden komenden vijand wil vluchten, <hi type="italic">zijn gesloten</hi>, d.i. door den vijand, met voorbijgaan der hoofdstad, omsingeld.</div>
<div id="n1420">In het Hebr. en de Septuag. is het woord gericht tot <hi type="italic">Jerusalem</hi>, dat in de Grieksche vertal. met name genoemd wordt. En verder: ‘zie de uit het noorden komenden’, te weten de Chaldeën; zij hebben Jerusalem's <hi type="italic">kudde</hi> (zie v. 17), d.i. zijne inwoners, verjaagd of gevangen genomen. In de Vulgaat is het woord gericht tot de vluchtelingen, die uit het noorden des lands met achterlating van hun <hi type="italic">klein vee</hi> de vlucht hebben genomen.</div>
<div id="n1421">De H. Hiër. verklaart dit: Wat zult gij zeggen, als de Heer u zal bezoeken en u zal overgeven aan de Babyloniërs, uwe vijanden, die gij tegen u zelve of tot uw hoofd.... hebt onderwezen, toen gij tot hunne hulp uwe toevlucht naamt en hunne afgoden volgdet? Want onder voorwendsel van vriendschap hebben zij den weg geleerd om in uw land te komen. Hebr.: ‘Wat zult gij zeggen, als Hij tot hoofd over u aanstelt degenen, die gij u eigen gemaakt hebt als genooten’, te weten de vroegere bondgenooten, door Jerusalem's vorsten vroeger meermalen te hulp geroepen, die echter alsdan hunne overheerschers zullen worden. Zie verder VI 24.</div>
<div id="n1422">In plaats van uwe <hi type="italic">schaamte</hi> heeft het Hebr. ‘uw sleep’, de sleep van Sion's vorstinnekleed, die wordt opgeheven, zoodat hare <hi type="italic">voetzolen</hi>, beter hare hielen, zichtbaar worden, eene onteerende behandeling voor eene vorstin. Vgl. Is. XLVII noot 3.</div>
<div id="n1423">De zonde is haar eene tweede natuur of eene ingewortelde gewoonte geworden.</div>
<div id="n1424">Hebr.: ‘door den wind der woestijn’; zie IV 11.</div>
<div id="n1425">Op de leugenbeloften der valsche profeten (VII 4, 8; VIII 11), op de afgoden en op de verbonden met heidensche machten.</div>
<div id="n1426">Hebr.: ‘Daarom ook heb Ik uw sleep (zie noot 15) opgeheven boven uw aangezicht’. Vgl. Nah. III 5. Het is een profetisch verleden.</div>
<div id="n1427">Zie III 2, vooral V 7, 8.</div>
<div id="n1428"><hi type="italic">Mij volgend</hi>, <hi type="italic">post me</hi>, is naar de Septuag. De zin is: Hoe lang nog zult gij weigeren Mij te volgen en u te reinigen van uwe zonden? Hebr.: ‘Zult gij niet rein worden, na hoe lang nog?’</div>
<div id="n1429">Deze profetie (XIV, XV) werd vermoedelijk in het begin der regeering van Joakim uitgesproken, naar aanleiding eener langdurige droogte (v. 2-6), de voorbode van hongersnood. <hi type="italic">Quod factum est</hi> is dezelfde woordschikking als in het Hebr., gelijk ook XLVI 1; XL VII 1; XLIX 34. <hi type="italic">De sermonibus</hi> is de letterlijke vertaling van de Hebr. zegswijze, welke ook VII 22 <hi type="italic">(de verbo)</hi> voorkwam; zij beteekent hier: <hi type="italic">ter zake</hi> of naar aanleiding van ‘de droogten’, Hebr. in het meervoud, dat op de langdurigheid of de uitgebreidheid of de herhaling dier ramp wijst. Vgl. Joël I 17-20. Eenvoudiger in de Septuag.: ‘En het woord des Heeren geschiedde tot Jeremias over de droogte’.</div>
<div id="n1430"><hi type="italic">In rouw</hi> om den regen, die was uitgebleven, waarschijnlijk den laten regen in het voorjaar. <hi type="italic">Zijne poorten</hi> (Hebr.) ‘verkwijnen’, te weten de daar bijeenkomende inwoners van Juda's steden, die thans aldaar <hi type="italic">zwart</hi>, d.i. in rouwgewaad, <hi type="italic">ter aarde</hi> liggen.</div>
<div id="n1431">Naar de wijze der treurenden; zie II Reg. XV 30. Het tweede halfvers: <hi type="italic">zij zijn te schande</hi> enz. ontbreekt in de Septuag.</div>
<div id="n1432">Septuag.: ‘En de voortbrengselen des lands ontbreken’.</div>
<div id="n1433"><hi type="italic">De hinde</hi>, bij de Ouden bekend om hare liefde voor hare jongen, heeft ze <hi type="italic">verlaten</hi>, omdat zij ze bij gebrek aan voedsel niet zoogen kan.</div>
<div id="n1434">Door dorst gekweld, snoven zij den wind op om hunne brandende keel te verfrisschen en sperden daarbij den muil op <hi type="italic">als de draken</hi>, Hebr. ‘tannim’, d.i. jakhalzen, zie Is. XIII noot 15; deze vergelijking heeft de Septuag. niet.</div>
<div id="n1435"><hi type="italic">Doe het</hi>, kom ons te hulp, ondanks onze onwaardigheid, tot eer <hi type="italic">van uwen naam</hi>, om als de God van barmhartigheid te worden geprezen. <hi type="italic">Want</hi> inderdaad, onze ongerechtigheden, de oorzaak van dien rampspoed, <hi type="italic">getuigen</hi> tegen ons; <hi type="italic">vele</hi> toch <hi type="italic">zijn</hi> enz. Septuag.: ‘Onze zonden staan tegen ons’ (als beschuldigers), en verder: ‘doe het ons om uwentwil, want vele zijn onze zonden voor uw aangezicht, want tegen U hebben wij gezondigd’.</div>
<div id="n1436"><hi type="italic">Als een vreemdeling</hi>, die zich weinig of niet bekommert om de nooden en de belangen des lands, dat hij doorreist. Nog sprekender is de gelijkenis en meer overeenkomstig de zeden van dien tijd, zoo men het Hebr. vertaalt: ‘die om te overnachten zijne tent opslaat’; vgl. Gen. XII 8; XXVI 25.</div>
<div id="n1437"><hi type="italic">Als een rondzwervend man</hi>, in denzelfden zin als in noot 8; Hebr. ‘als een (door een plotseling ongeluk) onthutst man’, die radeloos en werkeloos is; Septuag.: ‘als een slapend man’. <hi type="italic">Als een held</hi> enz., die zich zijnen naam onwaardig toont. <hi type="italic">Uw naam</hi> enz. zie VII 10; vgl. Deut. XXVIII 10. <hi type="italic">Laat ons niet achter</hi> als een last, dien men moede is te dragen en op den weg laat liggen; Septuag.; ‘vergeet ons niet’.</div>
<div id="n1438">Naar het Hebr. antwoordt de Heer op het gebed van den profeet: ‘Ja, (Ik ben hun als een vreemdeling enz. geworden, zie v. 8, 9; en de reden hiervan is:) zij hebben het zwerven liefgehad, hunne voeten van niets weerhouden, en (daarom) heeft de Heer geen welgevallen aan hen’. Dat zwerven beteekent hunne onstandvastigheid, hun herhaalden afval van God tot de afgoden na elke schijnbare bekeering; vgl. II 23, 24. Daarom wil Hij thans straffen: <hi type="italic">nu zal Hij</hi> enz.; zie Osee VIII 13 dezelfde woorden.</div>
<div id="n1439">Vgl. VII 16; XI 14.</div>
<div id="n1440">Vgl. VII 21 volg.</div>
<div id="n1441">Het volk als verschoonend, werpt Jeremias de schuld op de valsche <hi type="italic">profeten.</hi> Zij voorspelden in plaats van de namens God aangekondigde rampen (Septuag.) ‘waarheid (of trouw) en vrede’, m.a.w. dat God, getrouw aan zijne belofte, voorspoed zou schenken. Vgl. V 12; VI 14; VIII 11. <hi type="italic">Ach</hi> enz., zie I noot 5. <hi type="italic">In dit oord</hi>, waar de tempel volgens hen land en volk vrijwaart; zie VII 4.</div>
<div id="n1442">Waardoor zij eerst wetens en willens zich zelven en vervolgens ook het volk bedriegen; vgl. XXIII 16. Daarom wordt (v. 15-18) hun dezelfde straf aangekondigd, die het volk treffen zal.</div>
<div id="n1443">Zie VII 33; VIII 2. <hi type="italic">Zij en hunne vrouwen</hi> enz. staat ook in de Septuag. in den nominatief, hoewel het eene bijstelling is tot het voorafgaande <hi type="italic">hen. Boosheid</hi> beteekent de daardoor verdiende straf.</div>
<div id="n1444"><hi type="italic">Tranen</hi> over die rampen vervangen het <hi type="italic">woord</hi> zijner prediking; zie IX 18; XIII 17. <hi type="italic">De dochter</hi>, zie VI 14.</div>
<div id="n1445">Profetische schildering van den toestand na de inneming van Jerusalem. Zie de vervulling IV Reg. XXV 9, 12.</div>
<div id="n1446">Nogmaals bidt de profeet om erbarming (v. 19-22). De vragen <hi type="italic">hebt Gij Juda verworpen</hi> enz. geven te kennen, dat dit krachtens Gods beloften (II Reg. VII 14 volg.; vgl. Gen. XLIX 10) niet geschieden kan, maar dat niettemin de tuchtiging zoo zwaar is, alsof het tot dit uiterste moet komen. Zie verder VIII 15, dat hier herhaald wordt.</div>
<div id="n1447">Bij zulk eene boetvaardige stemming, als de profeet hier namens het betere deel van het volk uitdrukt, is er geen ondergang te vreezen, te minder omdat het de eer van God zelven geldt (v. 21).</div>
<div id="n1448">Septuag.: ‘Houd op’ (stil uwen toorn) <hi type="italic">om uwen naam</hi>, zie noot 7. <hi type="italic">De zetel van Gods heerlijkheid</hi> is de tempel of eigenlijk de ark, waar Gods majesteit troont boven de cherubijnen (Exod. XXV 22; I Reg. IV 4); hij wordt <hi type="italic">te schande gemaakt</hi>, indien met de stad ook de tempel aan de heidenen zou worden prijsgegeven.</div>
<div id="n1449">Hebr.: ‘Zijn er onder de waangoden (zie II noot 5) der heidenen’ enz. Aan hen schreven de heidenen den regen toe, inzonderheid aan de planeetgoden, waarop <hi type="italic">de hemelen</hi> wijst. Tegenover hen huldigt de profeet Jehova als den God der natuur, die alleen hen helpen kan en hun vertrouwen waardig is. Hiermede keert hij terug tot hetgeen aanleiding gaf tot deze profetie. Vgl. Zach. X 1, 2.</div>
<div id="n1450">Het antwoord des Heeren op de bede van den profeet (XIV 19-22). Het verwondere hem niet, dat God hem niet kan verhooren. Want zelfs <hi type="italic">Moses en Samuel</hi>, die machtige middelaars, wier voorbede Gods toorn stilde en zijne wraak weerhield, zouden vergeefs voor dit volk bidden. Zie over deze middelaars Exod. XVII 11; XXXII 11-14; Num. XIV 13-20; I Reg. VII 9 volg.; Ps. XCVIII 6. <hi type="italic">Weg met hen</hi>, met het halsstarrige volk, dat in zijn vertegenwoordiger, den profeet, voor Gods <hi type="italic">aangezicht</hi> staat. Vgl. Ez. XIV 14.</div>
<div id="n1451">Waarheen zullen wij ons begeven, zoo God ons verstoot? Het vreeselijke antwoord luidt: Elk naar het voor hem bestemde verderf. <hi type="italic">De dood</hi> beteekent de pest; zie XIV 12, waar de Septuagint, gelijk meermalen, <hi type="italic">dood</hi> in plaats van <hi type="italic">pest</hi> (Vulg. en Hebr.) heeft.</div>
<div id="n1452"><hi type="italic">Vierderlei bezoeking</hi>, in het vorige vers opgenoemd; want hier volgt alleen de dood door het zwaard met de gevolgen daarvan bij onbegraven lijken. Het Hebr. vertaalt men ook: ‘Ik zal over hen vierderlei geslachten bestellen’: menschen, honden ‘om heen en weer te sleuren’ (Hebr.), vogels en wilde dieren, de drie laatste als schenders van lijken.</div>
<div id="n1453">Septuag.: ‘Ik zal hen prijsgeven ter mishandeling aan alle koninkrijken’ enz.; volgens de Hebr. randlezing: ‘Ik zal hen tot (een voorwerp van) siddering maken voor alle’ enz.; vgl. Deut. XXVIII 25. <hi type="italic">Manasses</hi> wordt genoemd als de hoofdschuldige; zie IV Reg. XXI 1-16; XXIII 26; XXIV 3.</div>
<div id="n1454"><hi type="italic">Wie zal zich over u</hi>, Hebr.: ‘met u’, <hi type="italic">bedroeven</hi>, d.i. u zijne deelneming betuigen door woord en daad? <hi type="italic">Wie zal</hi> (Hebr.) ‘inkeeren’ <hi type="italic">om naar uwen vrede</hi>, uwen welstand, te vernemen?</div>
<div id="n1455"><hi type="italic">Rugwaarts</hi> enz. in plaats van Mij te volgen op den weg, waarlangs Ik u wilde leiden. <hi type="italic">Het vragen</hi> of uitnoodigen tot bekeering; Hebr.: ‘het berouwen’, d.i. het van besluit veranderen, het weder intrekken der aangekondigde straf.</div>
<div id="n1456"><hi type="italic">Ik zal verstrooien</hi>, in het Hebr. staat ook dit evenals de volgende werkwoorden (v. 7 en 8) in het profetisch verleden. <hi type="italic">Aan de poorten</hi>, d.i. aan de uitgangen, <hi type="italic">des lands</hi>, waar het kaf in de wijde wereld wegstuift (onder de heidenen verloren gaat), terwijl het goede zaad gelouterd en gespaard blijft. <hi type="italic">Ik doodde</hi>, Hebr. en Septuag.: ‘maakte kinderloos’, door zijne jonge mannen in den krijg te doen sneuvelen; <hi type="italic">en toch</hi> bleven zij hardnekkig in de boosheid; doch naar het Hebr. (zonder <hi type="italic">et tamen</hi>): ‘zij keerden niet terug van hunne wegen’, die ten krijg of ter ballingschap voerden. In de Septuagint luidt dit vers: ‘Ik zal hen verstrooien in de verstrooiing; aan de poorten van mijn volk zijn zij kinderloos gemaakt; zij hebben mijn volk doen omkomen (volgens eene andere lezing: “Ik heb mijn volk doen omkomen”) om hunne boosheden’.</div>
<div id="n1457"><hi type="italic">Over de moeder des jongelings</hi>, d.i. van den krachtigen jongen man, van nature aangewezen om de beschermer te zijn van zijne moeder, komt op den klaarlichten dag, bijgevolg wanneer de meeste tegenstand te verwachten is, de verwoester. Want de zoon is niet meer, slechts weerlooze weduwen zijn achtergebleven. <hi type="italic">Ik zond over de steden</hi>, anderen vertalen met de Septuag.: ‘Ik zond over haar plotseling ontsteltenis en schrik’</div>
<div id="n1458">Eene navolging van I Reg. II 5; vgl. Ruth IV 15. De aan zonen rijke moeder heeft met hare kinderen hare <hi type="italic">ziel</hi>, d.i. hare levenskracht, verloren; <hi type="italic">de zon</hi> van haar levensgeluk is onverwachts ondergegaan; zij is <hi type="italic">beschaamd</hi> geworden, omdat de schande der kinderloosheid haar plotseling heeft getroffen.</div>
<div id="n1459">Om dit antwoord van God op zijne bede barst de profeet uit in bittere klachten over de zware taak, hem door zijne roeping opgelegd. <hi type="italic">Waarom</hi> enz., zie XX 14; Job. III 1 volg. Om den tegenstand, dien hij in zijne moeilijke bediening ondervindt, is hij een man, die <hi type="italic">twist en tweedracht</hi> veroorzaakt; vgl. Ps. LXXIX 7. En toch <hi type="italic">heb ik niet geleend</hi> enz., een spreekwoordelijk gezegde: geen tijdelijke belangen zijn hier in het spel, gelijk gewoonlijk waar twist en tweedracht heerscht; een getuigenis van de zuiverheid zijner bedoelingen.</div>
<div id="n1460">God bemoedigt den profeet en vermaant hem om te volharden op den ingeslagen weg (v. 11, 12). <hi type="italic">Si non</hi> is het verkorte Hebr. eedsformulier. <hi type="italic">Wat u nog overig is</hi> van uwe levensbaan, Chald.: ‘uw uiteinde’; het Hebr. beteekent vermoedelijk: Voorwaar, Ik bevestig of sterk u ten goede. <hi type="italic">Ik kom u te hulp</hi> enz., het Hebr. verklaart men: Ik zal den vijand (te weten de grooten van Juda, koning en vorsten) in den nood smeekend tot u doen komen; zie de vervulling XXI 2; XXXVII 3; XLII 1, 2.</div>
<div id="n1461">Volgens den H. Hiëronymus beteekent <hi type="italic">ijzer en koper</hi> het hardnekkige Juda, dat met <hi type="italic">ijzer van het noorden,</hi> d.i. met den om zijne harde godspraken hardvochtigen profeet of met de ijzersterke, hardvochtige Chaldeën niet in goede vorstandhouding zijn kan. Ook het Hebr. is duister; men vertaalt: ‘Kan iemand wel ijzer breken, ijzer van het noorden (d.i. allerhardst ijzer) en koper’, volgens velen een troostwoord tot den door God gesterkten en onverwinbaren profeet, zooals ook de Septuagint te kennen geeft (zie v. 20 en I 18); volgens anderen eene bedreiging tegen Juda, dat voor de macht uit het noorden, voor Babel, bezwijken moet.</div>
<div id="n1462">Volgens de oude vertalingen (Septuag., Syr., Chald.) evenals XVII 4: ‘Ik zal u dienstbaar maken aan uwe vijanden in een land’ enz. Het tweede halfvers is ontleend aan Deut. XXXII 22. - Niet weinigen zijn van oordeel, dat v. 13 en 14 hier uit XVII 3, 4 zijn ingeschoven, omdat zij, tot Juda gericht, de samenspraak tusschen den profeet en God, in v. 10-12 begonnen en in v. 15-21 voortgezet, onderbreken; de oude vertalingen echter getuigen voor hunne echtheid.</div>
<div id="n1463">De profeet gaat voort met bidden. <hi type="italic">Niet naar uwe lankmoedigheid</hi>, welke de bestraffing mijner haters en dus mijne verlossing pleegt uit te stellen.</div>
<div id="n1464">De profeet beroept zich op zijne bereidwilligheid in het vervullen zijner bediening. Hij zocht Gods woord, en het werd door hem <hi type="italic">gevonden</hi>, en het was hem als een aangename spijs; vgl. Ez. II 8; III 3; Apoc. X 9, 10. De Septuag. vertaalt het eerste halfvers anders en voegt het bij het slot van het vorige: ‘Weet, dat ik om uwentwil smaadheid heb geleden - van hen, die uwe woorden verachten. Voltrek ze; en uw woord’ enz. <hi type="italic">Want uw naam</hi>, zie VII 10, m.a.w. ik ben aan uwen dienst toegewijd als uw profeet.</div>
<div id="n1465">Ter volbrenging zijner bediening leidde de profeet een leven van ontbering en afzondering; vgl. XVI 8. <hi type="italic">Ik roemde niet</hi>, d.i. was niet trotsch op de profetische gave, welke mij door uwe machtige <hi type="italic">hand</hi> was toebedeeld. Septuag.: ‘ik vreesde voor het aangezicht uwer hand’. In het Hebr. is de woordvoeging anders: ‘ik verlustigde mij niet; vanwege uwe hand (d.i. om uwe machtige inwerking op mijn verstand en mijnen wil, zie Is. VIII 11) zat ik eenzaam’ enz. <hi type="italic">Met bedreiging</hi> wijst op den inhoud zijner onheilspellende profetieën; vgl. VI 11.</div>
<div id="n1466">De aanhef van het vers luidt in de Septuag.: ‘Waarom overmogen mij mijne kwellers?’ <hi type="italic">Mijne wonde</hi>, d.i. mijne zielesmart, mijn lijden om de vervolgingen; zie v. 10 en vgl. XI 18 volg. Verder naar het Hebr.: ‘Gij (God) zijt mij geworden als een bedrieglijke beek, als wateren, die niet bestendig zijn’, omdat zij in den zomer, als zij het meest noodig zijn, uitdrogen: een beeld van teleurstelling; vgl. Job VI 15. Zoo klaagt de vertrouweling van God met vrijmoedigheid bij het uitblijven der verwachte hulp.</div>
<div id="n1467">Gods antwoord. <hi type="italic">Als gij</hi> van uwe kleinmoedigheid en van uw ongeduld (zie v. 10, 18) <hi type="italic">terugkeert</hi> tot vertrouwen en overgeving aan mijnen wil, en gelijk weleer uwe bediening onverschrokken vervult, <hi type="italic">zal Ik u laten terugkeeren</hi> om weder <hi type="italic">voor mijn aangezicht</hi> te <hi type="italic">staan</hi> als mijn vertrouwde dienaar; vgl. XXIII 18; III Reg. XVII 1. <hi type="italic">Het kostbare</hi> beteekent het heilige woord van God; <hi type="italic">het onedele</hi> echter al wat menschelijke hartstocht of zwakheid ingeeft. De zin is: indien gij het woord Gods met een oprecht en onversaagd hart predikt, zult gij <hi type="italic">mijn mond</hi>, d.i. mijn tolk, zijn en als mijn woordvoerder waardig optreden. Hierbij voegt God de belofte reeds in v. 11 <hi type="italic">b</hi> naar het Hebr. uitgedrukt; zie noot 11 aan het einde.</div>
<div id="n1468">Eene herhaling der belofte van I 18, 19.</div>
<div id="n1469">In de profetie van XVI 1 tot XVII 18 wordt het goddelijk wraakgericht door daad en woord aangekondigd en, in het voorbijgaan, Gods barmhartigheid voor zijne op Hem betrouwende dienaren getoond. Uit XVII 15 kan men besluiten, dat zij vóór den inval der Chaldeën werd uitgesproken, waarschijnlijk tijdens de nog rustige jaren der regeering van Joakim.</div>
<div id="n1470">d.i. In dit land, zie v. 3; vgl. VII noot 3. De profeet moet ongehuwd blijven; de reden volgt in v. 3: zijn land zal door vreeselijke strafgerichten worden bezocht, zoodat er zelfs aan rouwbedrijf over de gestorvenen niet kan worden gedacht (v. 4).</div>
<div id="n1471">Het meervoud <hi type="italic">mortibus</hi> wijst op de verschillende wijzen, waarop zij gewelddadig zullen sterven, te weten <hi type="italic">door het zwaard</hi> enz.; vgl. XV 2 volg. <hi type="italic">Zij zullen niet betreurd worden</hi>, d.i. het omslachtige Oostersche rouwbedrijf zal worden nagelaten, om de overstelpende menigte dooden; zie XIV 16. <hi type="italic">Tot mest</hi>, Septuag. evenals VIII 2 ‘tot een schouwtooneel’; <hi type="italic">en hunne lijken</hi> enz., dit ontbreekt in de Septuag.; zie VII 33. Jeremias moet, ongehuwd blijvende, hun dat toekomstig lot met de daad prediken, en hun verklaren, dat hem daarom het huwelijk verboden is, ten einde vrouw en kinderen niet dat lot zouden deelen.</div>
<div id="n1472">Om te verzinnelijken dat Juda buiten de gemeenschap van God en onder den goddelijken ban is, moet de profeet zich afzonderen van zijn volk, niet weenen met de weenenden v. 5, en zich niet verblijden met de blijden v. 8. <hi type="italic">Convivium</hi> beteekent hier, volgens den H. Hiëronymus en het zinverband, <hi type="italic">een rouwmaal;</hi> de Septuag. heeft (rouw-) ‘misbaar’. <hi type="italic">Mijnen vrede</hi>, d.i. mijne vriendschap, die alle goed, in het bijzonder <hi type="italic">de barmhartigheid</hi> enz., in zich besluit.</div>
<div id="n1473"><hi type="italic">Grooten en kleinen</hi>, d.i. aanzienlijken en geringen: bij allen, zonder het anders in het oog loopende onderscheid van stand, zal het rouwbedrijf worden nagelaten; zoo groot zalhet aantal dooden zijn, zie v. 4. Het doen van <hi type="italic">insnijdingen</hi> op de armen enz. (vgl. XLI 5; XLVII 5) en het <hi type="italic">kaalscheren</hi> van hoofdhaar en baard (vgl. XLVII 5; Is. XXII 12; Mich. I 16) waren onder de heidenen bij rouw gebruikelijk en ondanks het verbod van Lev. XIX 27 volg.; XXI 5; Deut. XIV 1 ook aan Juda niet vreemd.</div>
<div id="n1474">Aan de naaste bloedverwanten van den overledene zond men, nadat de begrafenis en hiermede de zwaarste rouw en het strengste vasten (vgl. II Reg. XII 21) voorbij waren, brood en wijn om te troosten en deelneming te betuigen; vgl. Prov. XXXI 6; Tob. IV 18.</div>
<div id="n1475">Hebr. eigenlijk: ‘het huis des drinkgelags’. De profeet neme ook geen deel aan vroolijke samenkomsten, want weldra is het binnen Jerusalem met alle vreugde gedaan (v. 8, 9).</div>
<div id="n1476">Eene herhaling van VII 34. Zie de vervulling Thren. V 15.</div>
<div id="n1477">Vgl. V 19; XIII 22. Zelfs geen schijn van schuldbesef, het begin der bekeering, was bij hen aanwezig. Daarom zegt hun de profeet (v. 11-13), dat de zonden van de voorvaderen, doch niet minder van dit geslacht, deze rampen, bepaaldelijk de wegvoering naar een vreemd land, ten gevolge zullen hebben.</div>
<div id="n1478">Vgl. III 17.</div>
<div id="n1479">Vgl. VII 15. <hi type="italic">Vreemde goden dienen</hi> beteekent hier: aan vreemde heerschappij onderworpen zijn, want de heidensche koningen werden geacht de plaatsvervangers te zijn van de goden des lands. <hi type="italic">En zij zullen u geen rust gunnen</hi>, Hebr. en Syr.: ‘dewijl Ik u geen genade zal geven’.</div>
<div id="n1480">Zoo zwaar zal de straf der ballingschap zijn, dat, als de tijd der verlossing is gekomen, deze weldaad de verlossing uit Egypte zal doen vergeten, en inzonderheid dat bewijs van Gods macht en liefde tot bevestiging van den eed zal gebezigd worden. Zoo troost de profeet in het voorbijgaan de rechtvaardigen.</div>
<div id="n1481">De <hi type="italic">visschers</hi> en <hi type="italic">jagers</hi> zijn de Chaldeën, die de bevolking in groot aantal als in netten zullen vangen (vgl. Ez. XII 13; Am. IV 2 Hebr.; Hab. I 15) en later de vluchtelingen als wild zullen opjagen.</div>
<div id="n1482">Op hunne booze daden. Het volgende verslid staat niet in de Septuagint.</div>
<div id="n1483"><hi type="italic">Eerst</hi>, d.i. alvorens de verlossing van v. 15 volgt. <hi type="italic">Hunne dubbele</hi>, d.i. vele en groote; naar het Hebr. zal de vergelding of de straf <hi type="italic">dubbel</hi>, d.i. in dubbele mate, gestreng en zonder genade zijn; vgl. XVII 18 en Is. XL 2. <hi type="italic">Met de lijken hunner afgoden</hi>, een bijstellende genitief: met hunne afgoden, welke als lijken, d.i. verontreinigende wezens, en <hi type="italic">gruwelen</hi> zijn; vgl. VII 30.</div>
<div id="n1484">De smadelijke verloochening, welke God van zijn volk moet ondervinden, wekt den profeet op, God te prijzen en Hem als eereboete de hulde aan te bieden, welke de heidenen Hem eenmaal zullen bewijzen, volgens de profetieën van Isaias (II 2 enz.), Micheas (IV 1) enz.; zie III 17. Zij zullen hunne vroegere afgoderij als <hi type="italic">leugen</hi> en <hi type="italic">ijdelheid</hi> (vgl. II noot 8) veroordeelen; deze toch was, zooals de profeet verschoonend hen laat zeggen, (Hebr.) ‘het erfdeel onzer vaderen’.</div>
<div id="n1485">Woorden van den profeet, verontwaardigd over de dwaze afgoderij van zijn volk. God antwoordt v. 21: <hi type="italic">daarom</hi> zal Ik hun <hi type="italic">ditmaal</hi>, anders dan voorheen, toonen, dat de afgoden ijdel zijn en dat Ik de ééne, ware God ben; want Ik zal hun de volle <hi type="italic">kracht</hi> van mijne straffende <hi type="italic">hand</hi> doen ondervinden, zoodat zij zullen weten, <hi type="italic">dat mijn naam is de Heer</hi>, Hebr. ‘Jahve’, d.i. de zijnde, die getrouw is aan beloften en bedreigingen.</div>
<div id="n1486">Dit hangt samen met het slot van het vorige hoofdstuk: de zonde van Juda zal niet worden vergeten, maar door de verwoesting des lands gestraft worden (v. 1-4). Een <hi type="italic">ijzeren stift met diamanten punt</hi> (eigenlijk ‘nagel’, om de gelijkenis met den nagel van een vogel) is de gewone graveerstift; vgl. Job XIX 24. <hi type="italic">De zonde van Juda</hi>, zijne afgoderij, is gegrift in <hi type="italic">hun hart</hi>, als ten onuitwischbaar getuigenis tegen hen, en <hi type="italic">op de hoornen</hi>, d.i. de uitspringende hoeken (zie Am. III noot 23), der <hi type="italic">altaren</hi>, waarop de namen der afgoden waren gegrift, of die, met het afgodisch offerbloed bestreken, van hunne afgoderij getuigden.</div>
<div id="n1487"><hi type="italic">Hunne kinderen</hi>, d.i. het tegenwoordige geslacht, toonen met de daad (door navolging van de afgoderij) <hi type="italic">indachtig</hi> te <hi type="italic">zijn aan de</hi> afgodische <hi type="italic">altaren</hi> der vaderen, <hi type="italic">aan hunne</hi> heilige <hi type="italic">bosschen</hi>, Hebr. ‘asjerim’ (zie Mich. V noot 15, en vgl. verder Jer. II 20; VII 31); evenals de vaderen offeren zij <hi type="italic">op de bergen</hi> en ook (v. 3) <hi type="italic">in het veld.</hi> De tegenwoordige Hebr. tekst in v. 2 is duister en in plaats van <hi type="italic">en in het veld offeren</hi> in v. 3 leest men daar in den accusatief: ‘mijnen berg in het veld’ (te weten Sion, zie XXI 13), wat evenals <hi type="italic">uwe kracht en al uwe schatten</hi> afhangt van <hi type="italic">zal Ik ter plundering geven.</hi> Doch wat nog overig is van de oude Grieksche vertalingen stemt in v. 2 ongeveer overeen met de Vulg.; ook daarin is sprake (v. 2) van altaren en (heilige) bosschen ‘onder dicht geboomte en op hooge heuvelen’, (v. 3) ‘op bergen in het veld’. Dan volgt de om de zonden van de vaderen en de kinderen verdiende straf: daarom <hi type="italic">zal Ik uwe kracht</hi>, d.i. uwe rijkdommen (zie Is. I 31), enz. ter plundering geven, benevens <hi type="italic">uwe hoogten</hi>, de plaatsen waar gij gezondigd hebt. In de Septuag. ontbreken de vier eerste verzen.</div>
<div id="n1488">Hebr.: ‘gij zult, en wel door u (d.i. door uwe schuld), uw erfdeel moeten achterlaten’; volgens anderen naar eene gewijzigde lezing: ‘gij zult uwe hand van uw erfdeel moeten aftrekken’, d.i. het braak laten liggen, zooals in het sabbatjaar geschiedde, Exod. XXIII 11; want het Hebr. werkwoord schijnt op deze wet te zinspelen; vgl. Lev. XXVI 34 volg.; II Par. XXXVI 21 met noot 15. - Zie verder Jer. V 19; XV 14. <hi type="italic">Voor eeuwig</hi>, d.i. voor onafzienbaren tijd; zie Is. XXXII noot 12 aan het einde.</div>
<div id="n1489">De hier volgende spreuk betreft waarschijnlijk Juda's ingewortelde neiging om bij dreigende gevaren op heidensche macht in plaats van op Jehova te steunen.</div>
<div id="n1490">d.i. Van den zwakken mensch hulp en steun verwacht.</div>
<div id="n1491">Als <hi type="italic">tamarisken</hi>, een onvruchtbaar struikgewas, vooral <hi type="italic">in de woestijn</hi>, waar het niet door water besproeid wordt. <hi type="italic">In een ziltig</hi> en daarom volstrekt onvruchtbaar <hi type="italic">land;</hi> vgl. Deut. XXIX 23.</div>
<div id="n1492">In dit en het volgende vers, in verband met 5-9, schijnt de profeet de opwerping te voorkomen, dat God niet weten zou, op wien de mensch vertrouwt. Is ook het hart des menschen <hi type="italic">arglistig</hi> (Hebr.) ‘boven alles’, voor den Heer ligt het open (v. 10). Zie verder XI 20.</div>
<div id="n1493">Een voorbeeld van Gods eerlijke rechtsbedeeling (v. 10<hi type="italic">b</hi>). <hi type="italic">Het veldhoen</hi> enz. is wellicht een op het volksgeloof van dien tijd steunend spreekwoord. Onverwachts <hi type="italic">zal men</hi> zijne onrechtvaardig verkregen rijkdommen moeten <hi type="italic">verlaten</hi> en er geen genot van hebben, evenmin als het veldhoen van de vreemde kuikens, die, zoodra zij volwassen zijn, onverwachts de hen verlaten.</div>
<div id="n1494">De profeet wendt zich, in naam van het geloovige Israël, tot God. Eerst zijne heerlijkheid en eeuwige majesteit prijzend, roemt hij Hem <hi type="italic">troon der heerlijkheid</hi> en (Hebr.) ‘hoogheid van den beginne’; daarna zijne goedheid voor Israël verheffend, gedenkt hij Hem als de <hi type="italic">plaats</hi> (Hebr.) ‘van ons heiligdom’ en de <hi type="italic">verwachting van Israël.</hi> Hoe dwaas en noodlottig is het dus dien grooten en goeden God te verlaten!</div>
<div id="n1495">In het stof, waar hun naam welhaast spoorloos verdwijnt. Zie verder II 13.</div>
<div id="n1496">Z<hi type="italic">ij</hi>, mijne haters. <hi type="italic">Waar</hi> blijft de vervulling van hetgeen gij als <hi type="italic">het woord des Heeren</hi> uitgeeft. Vgl. Is. V 19.</div>
<div id="n1497"><hi type="italic">Ik ben niet versaagd</hi> bij de spoten lasterreden mijner vijanden, <hi type="italic">U als herder volgend</hi>, te weten bij het uitoefenen mijner profetische bediening. Het Hebr. vertaalt men (niet zonder willekeur): ‘Ik heb mij niet onttrokken om een herder te zijn achter U’, d.i. herderlijke zorg te hebben voor de mij toevertrouwde kudde. Beter naar de Septuag.: ‘Ik ben niet moede geworden U te volgen’. <hi type="italic">De dag des menschen</hi> beteekent volgens den H. Hiër.: een lang leven of voorspoed; Hebr.: ‘den dag des jammers’, d.i. het goddelijk wraakgericht, dat hij zijn volk aankondigde, niet uit wraaklust, doch alleen uit gehoorzaamheid aan God; want <hi type="italic">wat van mijne lippen</hi> uitging of wat ik profeteerde, (Septuag.) ‘is voor uw aangezicht’, d.i. is u bekend.</div>
<div id="n1498">Hiermede had God hem bedreigd I 17 (Hebr.), indien hij ontrouw werd aan zijne bediening.</div>
<div id="n1499">Eene voorspelling der gerechte straf over hen, die God zelven in den persoon des profeets weerstreefden; vgl. XI 20.</div>
<div id="n1500">In de hier volgende profetie (v. 19-27) geeft de profeet een proeve zijner prediking, waarmede hij na de terugvinding van het wetboek onder Josias ‘de woorden van het verbond’ (zie XI 2 volg.) inscherpte. Het vieren van den sabbat (evenals van den Zondag onder de Christenen) was als de toetssteen van de getrouwheid aan God en zijne Wet.</div>
<div id="n1501">Welke <hi type="italic">poort</hi> bedoeld is, eene tempelpoort of eene stadspoort, is onzeker. Volgens de Vulg. waarschijnlijk eene tempelpoort, waarlangs de <hi type="italic">kinderen des volks</hi>, d.i. de leeken (zie II Par. XXXV noot 5), den tempel in- en uitgingen, zoodat wellicht de priesters en de levieten eene voor hen afzonderlijke poort hadden. Volgens sommigen is de Benjaminspoort bedoeld, eene stadspoort (zie XXXVIII 7), wat de lezing der Septuagint waarschijnlijk maakt: ‘der kinderen van <hi type="italic">uw</hi> volk’, d.i. van uwe volksgenooten, de noordelijk van de stad wonende Benjaminieten, die langs deze noorderpoort de stad in en uitgingen; zie XXXVII 12, waar Jeremias zich door deze poort naar zijne verwanten wilde begeven.</div>
<div id="n1502">In het meervoud, zie XIII noot 6.</div>
<div id="n1503">d.i. Op uw leven, want op de overtreding van den sabbat stond de doodstraf; zie Exod. XXXI 14, 15.</div>
<div id="n1504">Zie Exod. XX 10 volg.; Deut. V 12 volg. <hi type="italic">Lasten</hi> beteekent hier allerlei koopwaren.</div>
<div id="n1505">Zie VII 24, 26, 28.</div>
<div id="n1506">M.a.w. dan zal Jerusalem voor immer de zetel blijven van het koninklijk huis en niet door vijanden worden genomen. De glans van het koningschap bij de plechtige in- en uittochten van koningen en grooten, alsook de uit Juda toestroomende scharen, die (v. 26) met rijke offeranden tempelwaarts opgaan, zullen dan van Gods rijken zegen getuigen.</div>
<div id="n1507">Zie voor de hier genoemde deelen van Juda Jos. XI noot 13. Ook de verschillende soorten van offeranden worden opgenoemd: <hi type="italic">brandoffer</hi> en <hi type="italic">slachtoffer</hi> (zie VII noot 18) en <hi type="italic">spijsoffer</hi> of mincha (zie Mal. I noot 11), dat met <hi type="italic">wierook</hi> vergezeld ging; zie Lev. II 1. Voor <hi type="italic">offerande</hi> heeft het Hebr. ‘lofoffer’, dat niet een van de vorige onderscheiden soort aanduidt, maar het doel uitdrukt, dat bij die offers beoogd wordt, te weten God te danken en te loven voor zijne weldaden; vgl. Lev. VII 11 volg.</div>
<div id="n1508">Eene navolging van Am. I 14 en vooral II 5. Zie hierboven v. 4 en VII 20. Vgl. II Esdr. XIII 17, 18.</div>
<div id="n1509">De zinnebeeldige handeling van dit hoofdstuk heeft overeenkomst met die van hoofdstuk XIX, waarmede de inhechtenisneming van Jeremias (XX 1-6) en de hierop volgende ontboezeming van den profeet (XX 7-13) in onmiddellijk verband staan. Met waarschijnlijkheid plaatst men deze profetieën (XVIII-XX) onder de regeering van Joakim.</div>
<div id="n1510">De pottenbakkerijen lagen in een dal dicht bij de stad (wellicht het dal Hinnom, zie XIX 1, 2), alwaar zich leemgroeven bevonden.</div>
<div id="n1511">Hebr. in den dualis: ‘op de twee schijven’, welke onderling met eene as verbonden waren. De onderste schijf werd met de linkerhand of den voet in draaiende beweging gebracht en deelde hare beweging mede aan de bovenste, waarop het leem was gelegen, dat de pottenbakker met de rechterhand den gewilden vorm gaf.</div>
<div id="n1512">Zie voor deze vergelijking Is. XLV noot 8. Zij wordt hier toegepast in dien zin, dat God zijn plan om of te straffen of te zegenen verandert, wanneer het volk of zich bekeert of van den goeden weg afdwaalt. Er is hier alleen sprake van tijdelijke straffen of zegeningen, niet van Gods beschikking omtrent de eeuwige zaligheid of verwerping van ieder in het bijzonder.</div>
<div id="n1513"><hi type="italic">Over zijn kwaad</hi> in dubbelen zin: de boosheid en de over haar beschikte straf; doch Hebr.: ‘Indien dit volk boete doet over zijne boosheid, waartegen Ik gesproken heb’, <hi type="italic">dan zal ook Ik berouw hebben over het kwaad</hi> (d.i. over het beschikte onheil). Dit laatste is van God op menschelijke wijze gezegd; zie Exod. XXXII noot 14.</div>
<div id="n1514">Zie I 10. Vgl. Ez. XXXIII 13 volg.</div>
<div id="n1515">De in v. 7-10 uitgesproken waarheid op Juda toepassend, vermaant de profeet tot bekeering, opdat het onheil alsnog worde afgewend. <hi type="italic">Ik vorm</hi> ziet terug op de gelijkenis van den pottenbakker, v. 6. Zie verder VII 3, 5.</div>
<div id="n1516">Zie II noot 24 aan het einde.</div>
<div id="n1517">Vgl. II 10. <hi type="italic">Gruwelijke dingen</hi>, zie V 30, te weten Israël's afval van Jehova. <hi type="italic">Jonkvrouw</hi>, zie XIV 17. - Hoe strijdig met de natuur zelve Israël's handelwijze tegenover God is, toonen de vergelijkingen in v. 14; vgl. VIII 7.</div>
<div id="n1518">d.i. Van de rotsen op de hoogvlakten van genoemd gebergte. - De wetten der natuur volgen bestendig haren loop; Israël daarentegen vergeet zijnen God en wijkt af naar de afgoden (v. 15).</div>
<div id="n1519"><hi type="italic">Aan de ijdelheid</hi>, d.i. aan de afgoden, zie II noot 5. Verder naar het Hebr.: ‘en zij (de afgoden) doen hen struikelen’ <hi type="italic">op de aloude paden</hi> (zie VI 16), welke <hi type="italic">hunne wegen</hi> zijn, te weten de hun vanouds door God in zijne Wet gebaande wegen des heils, <hi type="italic">om te wandelen op</hi> de paden der afgoderij, <hi type="italic">een ongebaanden</hi>, d.i. moeilijken en gevaarlijken, <hi type="italic">weg</hi>, die ten verderve voert (v. 16).</div>
<div id="n1520"><hi type="italic">Opdat:</hi> het noodwendig gevolg hunner zonde wordt voorgesteld als het door hen beoogde doel. Een uitjouwend <hi type="italic">gesis</hi> over hun verwoest land, zie Mich. VI 6, tevens de uitdrukking van verbazing over zulk een godsgericht. Vgl. Ps. XXI 8.</div>
<div id="n1521">Als door een hevigen ‘oostenwind’ (Hebr.); zie Is. XXVII noot 8; vgl. Ps. XLVII 8; Job XXVII 21. Zie verder II 17. God zal met hen handelen, gelijk zij tegenover Hem gehandeld hebben.</div>
<div id="n1522">Uit de aanslagen tegen zijn leven gesmeed (zie XI 18-21) bewijst de profeet, hoe halsstarrig zijn volk is en hoezeer het de (v. 17) aangekondigde straf verdient. De zin is: Laat ons Jeremias om het leven brengen, <hi type="italic">want</hi> door zijne voorgewende profetiëen is hij als het ware aan hoogverraad schuldig. Immers daar hij onzen ondergang aankondigt, tast hij te gelijk onze (hier opgenoemde) voorrechten aan. Deze toch achtten zij, even goed als hun volksbestaan, onvergankelijk. - De <hi type="italic">wet</hi> is de onderwijzing der Wet, welke aan de priesters was toevertrouwd; zie II 8 en vgl. Mal. II 6, 7. De <hi type="italic">wijze</hi> beteekent de raadgevers voor vorst en volk. - <hi type="italic">Met de tong slaan</hi> beduidt belasteren, hier voor de rechtbank en wel (zie v. 23) van eene misdaad, waarop de doodstraf stond. Zoover kwam het werkelijk XXVI 8 volg.</div>
<div id="n1523">Wat de Septuag. verklaart door te vertalen: ‘want zij hebben samen woorden gesproken tegen mijne ziel (mijn leven) en hebben hunne straf (die zij mij willen aandoen) voor mij verborgen gehouden’.</div>
<div id="n1524">d.i. Met de pest, zie XV noot 2. Vgl. met deze twee verzen Ps. XXXIV 1-12. Zie voor dergelijke verwenschingen Ps. V noot 8. De profeet bidt God, dat de reeds aangekondigde straffen over die halsstarrigen mogen komen ter verheerlijking van Gods heiligheid en rechtvaardigheid.</div>
<div id="n1525">Hebr.: ‘eene bende’ of vijandelijke, plunderende troepen.</div>
<div id="n1526">Septuag.: ‘een plan gesmeed’.</div>
<div id="n1527">M.a.w. de door hunne <hi type="italic">ongerechtigheid</hi> verdiende straf ga in vervulling.</div>
<div id="n1528">Voor <hi type="italic">kruik</hi> heeft het Hebr. ‘bakboek’, d.i. eene kruik met langen, engen hals. De klank van het woord bootst het klokkend geluid na bij het uitgieten van den inhoud; zie noot 7.</div>
<div id="n1529">In de vertaling van den H. Hiëronymus is de tekst duidelijker weergegeven: <hi type="italic">accipe... et de senioribus populi</hi> enz. De aanvulling <hi type="italic">neem met u</hi> wordt door den zin gevorderd (vgl. XXXV 3 en XXXVIII 10) en is in de Septuag. en de andere oude vertalingen uitgedrukt. <hi type="italic">De oudsten des volks</hi> zijn de hoofden der familiën en <hi type="italic">de oudsten der priesters</hi> waarschijnlijk de hoofden der priesterklassen (zie IV Reg. XIX 2), beiden als getuigen van hetgeen de profeet doen en spreken zal.</div>
<div id="n1530">De <hi type="italic">Pottenbakkerspoort</hi>, Hebr. de poort Charsoet, eigenlijk Aardewerk- of Schervenpoort, draagt dezen naam misschien om de daar weggeworpen scherven, volgens anderen om de daarbij gelegen pottenbakkerijen (zie XVIII noot 2), zoodat de profeet in het voorbijgaan zijne kruik kon koopen. Deze poort is waarschijnlijk dezelfde als de II Esdr. II 13 genoemde Mestpoort, door welke men de stad zuidwaarts uitging, want ook gene voerde tot het zuidelijk gelegen dal Hinnom; zie VII noot 26.</div>
<div id="n1531"><hi type="italic">Koningen</hi> in het meervoud, zie XIII noot 6. <hi type="italic">Over dit oord</hi>, d.i. niet alleen het dal Hinnom, maar Jerusalem en geheel Juda, zie VII noot 3. Zie voor de uitdrukking <hi type="italic">de ooren tuiten</hi> I Reg. III 11; IV Reg. XXI 12.</div>
<div id="n1532"><hi type="italic">Vervreemd</hi> of ontheiligd, zie XVI 18. <hi type="italic">Die zij niet kenden</hi> als hunne weldoeners, m.a.w. van wie zij niets goeds te wachten hadden. <hi type="italic">Met het bloed</hi> enz. door hunne kinderoffers aan den Moloch v. 5; volgens anderen wijst dit, evenals II 30, 34; VII 6; XXII 3, 17, op het bloedvergieten onder Manasses (zie IV Reg. XXI 2-7, 16). De Septuag. leest: ‘en de koningen van Juda hebben deze plaats vervuld’ enz. Zie XV 4.</div>
<div id="n1533">Zie VII 31, 32.</div>
<div id="n1534"><hi type="italic">Den raadslag verijdelen</hi> beteekent de gewaande wijsheid der oudsten (v. 1) te schande maken. Het Hebr. werkwoord wijst door zijn klank op de kruik van v. 1, welke de profeet bij deze woorden wellicht uitgoot. Zie verder VII 33.</div>
<div id="n1535">Tot een voorwerp van <hi type="italic">ontzetting</hi> enz. Zie verder XVIII noot 12.</div>
<div id="n1536">Zoo verschrikkelijk zal de hongersnood zijn. Eene letterlijke herhaling van Deut. XXVIII 53; vgl. Lev. XXVI 29. Zie de vervulling Bar. II 3; Thren. II 20; IV 10. Vgl. IV Reg. VI 28, 29</div>
<div id="n1537">De zinnebeeldige handeling (v. 10) beteekent den menschelijkerwijze onherstelbaren ondergang van volk en staat; vgl. Ps. II 9; Is. XXX 14. Zie hetzelfde in andere beelden uitgedrukt XV 14; XVII 4, 27. - De volgende woorden, eene herhaling van VII 32, heeft de Septuagint beter weggelaten.</div>
<div id="n1538">Als het sinds Josias' tijd als onrein verafschuwde en gevloekte dal <hi type="italic">Topheth;</hi> zie IV Reg. XXIII 10; vgl. Is. XXX 33.</div>
<div id="n1539">In plaats van <hi type="italic">immundoe, onrein</hi> vertaalt de Septuag. ‘om al hunne onreinheden’ en voegt het bij het volgende: ‘in’ <hi type="italic">al de huizen, op welker</hi> platte <hi type="italic">daken</hi> enz.; aldaar brandde men wierook voor het gesternte; zie VII 18; VIII 2. Vgl. Soph. I 5; IV Reg. XXI 3-5; XXIII 12.</div>
<div id="n1540">Na aldaar gedaan en gesproken te hebben wat hem v. 1-13 gelast was.</div>
<div id="n1541">Met dit woord eindigde Jeremias zijne rede, waarin hij de beteekenis der zinnebeeldige handeling verklaard en het hem opgedragen woord had toegelicht. - <hi type="italic">Over al hare</hi>, aan de hoofdstad ondergeschikte, <hi type="italic">steden.</hi> Zie verder VII 26; XVII 23.</div>
<div id="n1542">Is <hi type="italic">Phassur</hi> de zoon van <hi type="italic">Emmer</hi> in eigenlijken zin, dan is de XXI 1 (vgl. XXXVIII 1) genoemde een andere; doch wellicht is <hi type="italic">Emmer</hi> slechts de naam van zijn stamhuis; zie I Par. XXIV 14; vgl. I Esdr. II 37. <hi type="italic">Overste</hi> enz., d.i. hoofdman der tempelwacht (vgl. Act. IV 1; V 24), was een zeer aanzienlijk ambt; zie LII 24. Als zoodanig trad Phassur hier op (zie XXIX 26) en <hi type="italic">sloeg</hi> den profeet, d.i. liet hem, waarschijnlijk met roeden, geeselen (vgl. Deut. XXV 3). De <hi type="italic">stok</hi> (vgl. Act. XVI 24) is een houten martelblok, waarin misdadigers met de beenen (volgens sommigen ook met hals en armen) werden ingesloten; het bevond zich in de gevangenis aan de <hi type="italic">Opper-Benjaminpoort</hi>, eene tempelpoort, waarschijnlijk in den noordelijken ringmuur van het buitenste voorhof; zie XVII noot 16. In de Septuag. is de eigennaam dier poort niet uitgedrukt.</div>
<div id="n1543">Zie VI 25; XX 10. God <hi type="italic">noemt uwen naam</hi>, d.i. maakt u, zie v. 4; m.a.w. rondom door schrikbarende rampen overstelpt, zult gij een voorwerp van schrik zijn voor uwe omgeving. Volgens de Septuag. noemt God zijnen naam ‘metoikon’, d.i. balling.</div>
<div id="n1544">Hebr.: ‘Ik zal u tot schrik maken voor u en voor al uwe vrienden’. In de Septuag. ook hier: ‘Ik maak u tot balling’.</div>
<div id="n1545">Phassur was derhalve een dier valsche profeten, die door leugenbeloften het volk bedrogen; zie VI 14; XIV 13. Hieruit laat zich zijne verbittering tegen Jeremias (v. 1, 2; vgl. XIX 14, 15) te beter verklaren. - Waarschijnlijk werd Phassur met koning Jechonias in ballingschap gezonden (vgl. XXIX 2; IV Reg. XXIV 14 volg.); althans onder Sedecias bekleedde Sophonias zijne bediening; zie XXIX 25, 26.</div>
<div id="n1546">Die mishandeling had Jeremias diep getroffen; zwaarder dan ooit (zie XV 10, 15-18) drukte op hem de last zijner bediening, welke hem bij het volk gehaat maakte. Daarom spreekt hij tot God gemeenzaam als tot zijnen vriend, doch met zekere kleinmoedigheid: <hi type="italic">Gij hebt mij bedrogen</hi>, d.i. uwe belofte van I 8, 18 volg. niet gehouden; Hebr.: ‘Gij hebt mij overreed’, d.i. de door mij I 6 ingebrachte bezwaren overwonnen door uwe beloften van krachtdadigen bijstand en daardoor <hi type="italic">heb ik</hi> (Hebr.) ‘mij laten overreden’ en die zware bediening op mij genomen; zie XV 16. Door uwe machtige inwerking op mijnen wil waart Gij mij <hi type="italic">te sterk</hi>, zoodat ik, hoe ongaarne ook, niet kon weigeren om uwe strafgerichten aan te kondigen; hierdoor echter ben ik <hi type="italic">tot een</hi> voorwerp van <hi type="italic">spot</hi> geworden.</div>
<div id="n1547">M.a.w. verhef ik mijne stem tegen allerlei <hi type="italic">onrecht</hi> en voorspel ik luide de komende <hi type="italic">verwoesting.</hi> Hebr.: ‘Want zoo dikwerf ik spreek, moet ik schreeuwen; onrecht en gewelddadigheid! moet ik roepen’. M.a.w. altijd en overal moet ik mijne verontwaardiging uiten en tegen allerlei onrecht en verdrukking mijne stem verheffen; doch het is vergeefs, men spot er mede. Zie verder VI 10.</div>
<div id="n1548">Ik nam mij voor God niet meer te <hi type="italic">gedenken</hi>, d.i. te vermelden, of <hi type="italic">niet meer te spreken</hi> als zijn profeet. Doch Gods woord was als <hi type="italic">een vuur</hi>, dat <hi type="italic">binnen mijn gebeente</hi>, d.i. in mijn binnenste, blaakte en eenen uitweg zocht naar buiten. Zoo werd Jeremias als het ware tegen wil en dank door Gods machtige inwerking gedwongen om voortdurend allerlei onheil te voorspellen. Vergeefs weerstreefde zijn natuurlijken weerzin Gods oppermachtigen wil; immer <hi type="italic">bezweek</hi> hij en gegehoorzaamde vrijwillig.</div>
<div id="n1549"><hi type="italic">Want</hi> geeft reden, niet van het onmiddellijk voorafgaande, maar van v. 8<hi type="italic">b.</hi> De volgende woorden (<hi type="italic">ik hoorde</hi> enz.) zijn ontleend aan Ps. XXX 14. Septuag.: ‘ik hoorde de lasteringen van velen, die rondom samenschoolden’.</div>
<div id="n1550">Vul aan uit het begin van dit vers: ‘ik hoorde lasteringen’. Hebr.: ‘Klaagt aan, en laten wij hem aanklagen! Elk man, mijn vredegenoot (d.i. met mij gemeenzaam), legt mij lagen aan mijne zijde’.</div>
<div id="n1551">Volgens de belofte van I 8, 19, tegen machtige vijanden; zie XV 20, 21.</div>
<div id="n1552"><hi type="italic">De eeuwige</hi> of onuitwischbare <hi type="italic">schande</hi>, die op hen zal neerkomen bij den val der stad en den ondergang van het rijk. Hebr.: ‘Zij zullen te schande worden..... want zij deden niet wijs (immers dwaas was het aan de voorspelde jammeren te willen ontkomen, door den voorspeller dier rampen om te brengen); een eeuwige smaad (zal hen treffen), die niet vergeten zal worden’. Vgl. XVII 18.</div>
<div id="n1553">Zie XI 20; XVII 10.</div>
<div id="n1554">Eene uitdrukking van vertrouwen op God, den beschermer en redder van <hi type="italic">den arme</hi>, d.i. van den verdrukten, weerloozen vrome; zie Ps. XXX 8; XXXIV 9, 10 enz.</div>
<div id="n1555">Eene bittere jammerklacht in den trant van Job. III 3 volg.; niet onmiddellijk na de voorafgaande lofprijzing, maar bij een of andere zware verdrukking ontsnapte zij aan zijn geprangd hart; vgl. XV 10.</div>
<div id="n1556">De steden van Gen. XIX 24, 25, Sodoma enz. Deze vervloeking, die, ernstig bedoeld, onbillijk en onverstandig zijn zou, is alleen dichterlijke inkleeding om het ondraaglijke wee zijns levens uit te drukken.</div>
<div id="n1557">d.i. Eer ik dien verliet, <hi type="italic">zoodat</hi> enz.</div>
<div id="n1558">Vgl. Job. III 10 volg. - Om deze en dergelijke jammerklachten te verklaren, verlieze men niet uit het oog, dat aan de heiligen van het Oude Verbond het voorbeeld van geduld in den lijdenden Messias nog niet getoond was, en vervolgens, dat de profeet op Oostersche wijze en dus in ongemeen hevige bewoordingen zijne gemoedsaandoeningen uitdrukt.</div>
<div id="n1559">Van hier tot aan XXIII 8 volgt eene reeks van godspraken tot verschillende koningen van Juda, zonder eenige tijdsorde hier bijeenverzameld. Voorop staat de profetie tegen den laatsten koning Sedecias, die door Nabuchodonosor in 598 was aangesteld.</div>
<div id="n1560">Deze <hi type="italic">Phassur</hi> (zie XX noot 1) wordt XXXVIII 1, 4 onder ‘de vorsten’ vermeld. <hi type="italic">Sophonias</hi> wordt, en wel met nadruk, <hi type="italic">de priester</hi> geheeten, als de tweede in rang nevens den hoogepriester; zie XXIX 25; XXXVII 3; LII 24. Door dit gezantschap ging het XV 11, 19 voorspelde in vervulling. Zie XXXVII 3 nog een dergelijk gezantschap.</div>
<div id="n1561"><hi type="italic">Raadpleeg</hi>, d.i. vraag voor ons een gunstig antwoord; zie XXXVII 3; XLII 2. <hi type="italic">Nabuchodonosor</hi> is de vermaarde Chaldeeuwsche veroveraar, die in 605 zijnen vader Nabopolassar was opgevolgd. Hij heet hier v. 7, XXII 25, en in het Boek Ezechiël doorgaans, in het Hebr. Neboekad<hi type="italic">r</hi>ezar, welke lezing beter dan de elders voorkomende Neboekad<hi type="italic">n</hi>ezar overeenkomt met de Babylonische opschriften, waarin hij Naboe-koedoerri-oessoer heet (d.i. Nebo - de Babylonische hoofdgod, zie Is. XLVI 1 - bescherme den troon). In de Septuagint wordt die naam niet alleen in v. 2 en 7, maar doorgaans weggelaten. <hi type="italic">Hij voerde</hi> toen <hi type="italic">strijd</hi> tegen Juda, omdat Sedecias in het 9<hi type="super">e</hi> jaar zijner regeering (589) tegen hem was opgestaan. Jerusalem was nog niet door zijne troepen ingesloten, zie v. 4; Juda streed nog buiten, in de nabijheid der stad. <hi type="italic">Naar al zijne wonderdaden</hi> wijst vooral op de verlossing van Jerusalem onder Ezechias; zie Is. XXXVII 36.</div>
<div id="n1562">De zin is duidelijk: Weldra zult gij u met uwe krijgers en wapenen moeten terugtrekken binnen de stad, welke dan zal worden ingesloten (v. 5, 6).</div>
<div id="n1563"><hi type="italic">En</hi> met verklarende beteekenis, te weten <hi type="italic">hen.</hi> De Septuagint laat het voegwoord weg.</div>
<div id="n1564">Verdediging kon niet baten, doch was vermetel en in strijd met Gods wil; alleen door vrijwillige onderwerping aan de Chaldeën konden zij hun leven redden. Den raad, dien de profeet hier in plechtige, aan Deut. XI 26 ontleende woorden tot het <hi type="italic">volk</hi> richtte (v. 8), gaf hij later opnieuw aan Sedecias en de priesters en het volk (zie XXVII 11 volg.) en herhaalde hij nogmaals tijdens het beleg; zie XXXVIII 2 volg., 17. - <hi type="italic">Zijne ziel zal hem zijn als een buit</hi>, d.i. hij val zijn leven uit 's vijands handen, echter als een met groote moeite ontwrongen buit, reden. - Dat niet weinigen den raad van den profeet volgden, blijkt uit XXXVIII 19; XXXIX 9; LII 15.</div>
<div id="n1565">d.i. Ik heb krachtens een goddelijk raadsbesluit vastgesteld, dat onheil over deze stad komen zal. Vgl. XXIV 6; XLIV 11.</div>
<div id="n1566">Vul aan: ‘zeg’ <hi type="italic">tot het huis</hi>, d.i. tot degenen, in wier handen het staatsbestuur en de rechtsbedeeling is. Septuag.: ‘O huis van den koning van Juda: Hoort’ enz. De hier volgende vermaning, welke onmiddellijk vóór of tijdens het beleg te laat zou zijn gekomen, werd vóór dien tijd, vermoedelijk onder koning Joakim, uitgesproken; zie ook v. 13, waar men van Jerusalem spreekt als van eene onneembare vesting.</div>
<div id="n1567"><hi type="italic">In den morgen</hi>, of, zooals anderen vertalen, elken morgen; de rechtzaken werden bij de Israëlieten reeds vroeg in den morgen behandeld. <hi type="italic">Opdat</hi> enz., eene herhaling van IV 4. De laatste woorden <hi type="italic">wegens de boosheid</hi> enz. laat de Septuag. hier beter weg.</div>
<div id="n1568"><hi type="italic">Het sterke en vlakke dal</hi> is het door hooge bergen omgeven en versterkte Jerusalem (vgl. Ps. CXXIV 2; Is. XXII 1); het Hebr. vertaalt men: ‘bewoonster van het dal, van de rots der vlakte’, want de sterke burcht van Sion verhief zich als een rots in de vlakte (vgl. XVII noot 2). Zij waanden zich daarbinnen veilig en zeiden: (Hebr.) ‘Wie zal tot ons (over die hooge bergen) afdalen’.</div>
<div id="n1569">De dichtbevolkte stad was als een <hi type="italic">woud</hi> van huizen. Zie verder XVII 10. Het eerste halfvers tot aan <hi type="italic">zegt de Heer</hi> staat niet in de Septuagint.</div>
<div id="n1570"><hi type="italic">Daal af</hi> naar het koninklijk paleis (vgl. XXXVI 12). De profeet bevond zich waarschijnlijk in den tempel, tot welken men, naar XXVI 10, uit het paleis opging. Dit zal alzoo op den zuidelijken tak van den tempelberg gestaan hebben, in de ‘stad van David’. De bedoelde <hi type="italic">koning</hi> was vermoedelijk Joakim; zie verder XXI 11 volg.</div>
<div id="n1571"><hi type="italic">Uwe</hi> voorname <hi type="italic">dienaren</hi> en <hi type="italic">uw volk</hi> of de mindere beambten; want, blijkens hetgeen volgt, behoorden al de hier genoemden tot het hof. <hi type="italic">Door deze poorten</hi>, die toegang verleenen tot het koninklijk paleis.</div>
<div id="n1572">Zie VII 6; XXI 12.</div>
<div id="n1573">Zie XVII 25.</div>
<div id="n1574">Het koninklijk paleis.</div>
<div id="n1575">Het trotsche paleis met zijne hooge zuilenrijen van cederhout (zie v. 7, 14, 23; vgl. II Reg. VII 2; III Reg. VII 2-5) was als <hi type="italic">een Galaäd</hi>, het met wouden bezette bergland in het Overjordaansche gebied, en als <hi type="italic">een</hi> met ceders begroeide <hi type="italic">kruin van den Libanon.</hi> De tegenovergestelde vergelijking met <hi type="italic">onbewoonbare steden</hi> schijnt eveneens op de in puinhoopen gelegde steden van het Overjordaansche gebied te wijzen.</div>
<div id="n1576">God zal den koning en het leger der Chaldeën ter verdelging <hi type="italic">heiligen</hi>, d.i. uitrusten tot het door God bestelde werk, de voltrekking van het strafgericht. Vgl. VI 4; Is. XIII 3.</div>
<div id="n1577"><hi type="italic">De doode</hi> is de in den krijg tegen Egypte (in 610/9) gesneuvelde en diep betreurde Josias; vgl. IV Reg. XXIII 29 volg.; II Par. XXXV 24, 25. <hi type="italic">Die heentrekt</hi> is koning Joachaz, in v. 11 Sellum bijgenaamd, die door het volk bemind werd en daarom, hoewel niet de eerstgeborene, na Josias' dood ten troon was verheven, doch reeds drie maanden later door Nechao van Egypte als balling werd weggevoerd. Zie IV Reg. XXIII 30-33. Men vleide zich nog met zijne herstelling, daarom zegt de profeet: <hi type="italic">want</hi> enz.</div>
<div id="n1578">Dezen naam droeg Joachaz waarschijnlijk eer hij den troon besteeg: vgl. I Par. III 15 met noot 8.</div>
<div id="n1579">Bedoeld is de eerst in v. 18 genoemde Joakim, de broeder en opvolger van Joachaz. Door zijne bouwwoede had hij in dien kommervollen tijd het volk boven zijne krachten belast; bovendien betaalde hij het verschuldigde werkloon niet. De zware schatting aan Nechao (zie IV Reg. XXIII 35) had hem in geldnood gebracht. De <hi type="italic">bovenzalen</hi> zijn hier en v. 14 vermeld, omdat daar de meeste weelde was ten toon gespreid.</div>
<div id="n1580">Vele en groote <hi type="italic">venstergaten</hi> behoorden toen waarschijnlijk tot de inrichting van een grootsch paleis; zoo zal ook het beschilderen met eene <hi type="italic">roode</hi> verfstof de toen heerschende smaak geweest zijn. De H. Hiëronymus noemt ze <hi type="italic">sinopis</hi>, omdat volgens Plinius zulk eene verfstof afkomstig was van <hi type="italic">Sinope</hi>, eene stad in Paphlagonië.</div>
<div id="n1581">De <hi type="italic">ceder</hi> beteekent hier volgens den H. Hiëronymus den grooten Josias, met wien de trotsche Joakim zich op één lijn stelde. De zin van het Hebr. is: Wilt gij daardoor koning zijn, dat gij in cederhout wedijvert? d.i. Stelt gij als koning daarin al uwen roem, dat gij andere koningen in trotsche bouwwerken evenaart? De Septuagint heeft in plaats van <hi type="italic">cedro</hi> ‘met Achaz’ (zie IV Reg. XVI 10 volg.) of, volgens andere handschriften, ‘met Achab’; zie III Reg. XXII 39.</div>
<div id="n1582">Joakim moge zich spiegelen aan het voorbeeld van zijnen vader Josias, die, omdat hij het land rechtvaardig bestuurde, een rustig en voorspoedig leven leidde (dit beteekent hier <hi type="italic">eten en drinken;</hi> zie Eccl. II 24; III 13; VIII 15; IX 7), en (Hebr.) ‘toen ging het hem wel’.</div>
<div id="n1583">Hebr.: ‘tot welzijn’, nl. van het gemeenebest. En verder: ‘Is dit niet Mij kennen’, te weten met eene kennis, die zich door daden toont. Zie Osee VI 6; Joan. XIII 17.</div>
<div id="n1584">Hebr.: ‘en op verdrukking en op geweldenarij, om (ze) te volvoeren’.</div>
<div id="n1585"><hi type="italic">Niet rouwklagen</hi> als over Josias; zie II Par. XXXV 24, 25. De woorden <hi type="italic">Ach mijn broeder</hi> enz. schijnen het begin van een bekend treurlied over verwanten, de volgende <hi type="italic">Ach heer</hi> enz. het begin van een treurlied over koningen. De Septuag. heeft alleen: ‘O broeder!’ en op de tweede plaats: ‘Ach heer!’</div>
<div id="n1586">Zijn lijk zal onbegraven blijven en als het kreng van een ezel worden weggeworpen, want zoodanig is <hi type="italic">eene ezels-begrafenis.</hi> Vgl. XXXVI 30. Hoe deze voorspelling vervuld is, wordt in de H. geschiedboeken niet verhaald; vgl. IV Reg. XXIV 5; II Par. XXXVI 6 met noot 4. Sommigen vermoeden, dat Joakim op weg naar Babylon ellendig is omgekomen; naar eene Joodsche overlevering, waarvan de H. Hiëronymus gewaagt, is hij in de handen gevallen van de Chaldeeuwsche, Syrische enz. (zie IV Reg. XXIV 2) stroopbenden; volgens anderen is hij te Jerusalem een natuurlijken dood gestorven en bleef zijn lijk onbegraven ten gevolge van de verbittering der Jerusalemmers tegen een zoo gewelddadigen en hebzuchtigen koning als Joakim geweest was.</div>
<div id="n1587">Hebr.: ‘en roep van (het gebergte) Abarim’. Hier begint de profetie tegen den in v. 24 genoemden Jechonias of Joachin. Het woord is gericht tot de dochter Sion (in het Hebr. is de tweede persoon van het vrouwelijk geslacht gebezigd; zie VII 29) of het door haar vertegenwoordigde volk van Juda. Van den <hi type="italic">Libanon</hi> in het noorden, van het gebergte <hi type="italic">Basan</hi> in het noordoosten en van het gebergte Abarim (waartoe de Nebo behoort; zie Deut. XXXII 49) in het zuidoosten moet zij luide klagen, dat hare <hi type="italic">minnaars</hi>, de met haar tegen Babel samenspannende volken, <hi type="italic">verpletterd zijn.</hi> Een zelfde lot zal Juda treffen; de reden hiervan volgt.</div>
<div id="n1588">Sinds uwen uittocht uit Egypte; zie II 2.</div>
<div id="n1589"><hi type="italic">Uwe herders</hi>, de koningen enz. (zie II 8), die zelf ‘den wind weiden’ (Osee XII 1), d.i. de ijdelheid (te weten afgoderij, verbintenissen met heidenen) nastreven, zal <hi type="italic">de wind</hi> (zie IV 11 volg.) ter weide heenvoeren. Het is ironisch gezegd en beteekent: in de ballingschap verstrooien. <hi type="italic">Om al uwe boosheid</hi>, Septuag.: ‘om al uwe minnaars’.</div>
<div id="n1590"><hi type="italic">Op den Libanon</hi>, d.i. in paleizen uit <hi type="italic">ceders</hi> van den Libanon gebouwd. Zie verder VI 24; XIII 21. Bedoeld zijn de angsten en smarten der belegering, op profetische wijze in het verleden gesteld.</div>
<div id="n1591"><hi type="italic">Jechonias</hi>, Hebr. hier, v. 28 en XXXVII 1, ‘Konjahoe’ geheeten, eene verkorting of een schrijffout voor Jekonjahoe (XXIV 1), was wellicht de naam van Joachin vóór zijne troonsbestijging; zie noot 9. Hij was om zijne waardigheid, als koning op den troon van David, in Gods oog als <hi type="italic">een</hi> zegel<hi type="italic">ring</hi>, een kostbaar kleinood (zie Agg. II noot 21) aan Jehova's hand; maar om zijne zonden zal hij verworpen worden. Dit bezweert God om zijn raadsbesluit krachtiger te bevestigen.</div>
<div id="n1592">Zie de vervulling IV Reg. XXIV 12, 15. Vgl. Jer. LII 31-34 over de verdere lotgevallen van dezen koning.</div>
<div id="n1593"><hi type="italic">Een aarden</hi>, Hebr.: ‘een verachtelijk’, <hi type="italic">vat.</hi> Zie XIX 11. Het zijn vragen van verwondering over den diepen val, dien de profeet reeds in het verleden ziet.</div>
<div id="n1594">Het <hi type="italic">land</hi> wordt plechtig toegesproken, daar het zijnen koning geldt. <hi type="italic">Schrijf</hi> (Hebr.: ‘Schrijft’ in het meervoud) in het register van zijn geslacht, <hi type="italic">voor kinderloos</hi>, niet in eigenlijken zin (zie I Par. III 17, 18 met noot 10), maar in wettelijken zin, in zooverre geen van Jechonias' kinderen hem zou opvolgen. Bij zijne wegvoering werd zijn oom Sedecias aangesteld.</div>
<div id="n1595"><hi type="italic">Herders</hi> zijn koningen enz.; zie II 8; XXII 22. De <hi type="italic">kudde</hi>, die op <hi type="italic">mijne weide</hi> graast, is het in Gods land wonende uitverkoren volk, Gods eigendom; zie XIII 17.</div>
<div id="n1596">Vgl. Gods belofte Deut. XXX 3 volg. De verstrooiing der kudde, welke in v. 1 en 2 als het werk der kwade herders wordt voorgesteld, is hier <hi type="italic">(Ik... heb uitgedreven)</hi> als de straf van den wrekenden God beschouwd. <hi type="italic">Aanwassen</hi>, zie III noot 19.</div>
<div id="n1597"><hi type="italic">Herders</hi> als Zorobabel, Esdras enz., voorspellende figuren van den goeden Herder; zie v. 5. Vgl. III 15. <hi type="italic">Zal gemist worden</hi>, d.i. verloren gaan uit de dan goed bewaakte kudde.</div>
<div id="n1598">De <hi type="italic">gerechte spruit</hi> uit David's koninklijk geslacht is de Messias, die de <hi type="italic">gerechte</hi> heet, als de bewerker der gerechtigheid; zie Is. IV noot 2; XI 1. Hij is de <hi type="italic">koning</hi> van het herstelde Rijk Gods, wiens bestuur, in tegenstelling met dat der koningen van dien tijd (vgl. XXII 17; XXIII 1), wijs en rechtvaardig zijn zal; zie Is. IX 7; XI 4, 5.</div>
<div id="n1599"><hi type="italic">In die dagen</hi>, Hebr.: ‘in zijne dagen’, de dagen van den Messias, zal <hi type="italic">Juda</hi>, het volk Gods, <hi type="italic">heil bekomen</hi> door ‘de gerechte spruit’; en hierom zal men <hi type="italic">hem</hi>, den Messias, noemen (Hebr.): ‘De Heer, onze gerechtigheid’, want door zijn werk wordt de Heer onze gerechtigheid. Vgl. XXXIII 16, waar Jerusalem denzelfden naam draagt.</div>
<div id="n1600">Vers 7 en 8 zijn eene herhaling van XVI 14, 15. De Septuag. plaatst ze aan het einde van dit hoofdstuk en voegt er de woorden bij van XVI 15 ‘en Ik zal hen terugvoeren naar hun land’.</div>
<div id="n1601">Opschrift eener nieuwe godspraak tot de valsche profeten. Uit v. 10 schijnt te volgen, dat zij werd uitgesproken in denzelfden tijd als de profetie van hoofdstuk XIV en XV, vermoedelijk in het begin der regeering van Joakim.</div>
<div id="n1602"><hi type="italic">Voor het aangezicht</hi>, d.i. ter oorzake, <hi type="italic">van den Heer</hi>, <hi type="italic">en</hi> (met verklarenden zin, te weten) <hi type="italic">van zijn heilige woorden</hi>, d.i. ter oorzake zijner openbaring, om welker schrikwekkenden inhoud hem de krachten van geest en lichaam ontzinken, en hij om het schokken van zijne <hi type="italic">beenderen</hi> waggelt als <hi type="italic">een dronken man.</hi> Vgl. IV 19; VIII 18.</div>
<div id="n1603"><hi type="italic">Overspelers</hi>, in eigenlijken en overdrachtelijken zin; zie V 7. De <hi type="italic">vloek</hi>, de goddelijke straf voor de zonden, is, evenals XIV 1 volg., de droogte. De <hi type="italic">woestijn</hi> is, gelijk Joël I 19 en elders, geene dorre wildernis, maar eene weinig bewoonde landstreek met weilanden en beemden, meer tot veehoederij dan tot landbouw geschikt. Hun <hi type="italic">streven</hi>, eigenlijk ‘hun loop’, d.i. hun driftig jagen naar allerlei kwaad. <hi type="italic">Hunne kracht</hi>, d.i. datgene, waarin zij hunne kracht toonen, is <hi type="italic">ongelijk</hi>, d.i. afwijkend van het goede voorbeeld hunner vaderen, Hebr.: ‘niet recht’; m.a.w. zij wenden hunne macht en hunnen invloed aan om onrecht te plegen.</div>
<div id="n1604">In Gods <hi type="italic">huis</hi>, den tempel, pleegden zij heiligschennende boosheid, waarschijnlijk afgoderij (zie XXXII 34; vgl. Ez. VIII 10, 16), misschien ook ontucht.</div>
<div id="n1605">Waarop zij noodwendig struikelen en ten val komen; vgl. Ps. XXXIV 6. Zie Jer. XIII 16 en vgl. met het tweede halfvers XI 23.</div>
<div id="n1606">Daar zij voorgaven te profeteeren op ingeving en in naam van een ijdelen afgod, wat toch nog minder ergerlijk was dan het misbruiken van het gezag en den naam van Jehova.</div>
<div id="n1607">Hebr.: ‘Maar in de profeten van Jerusalem zag Ik gruwelijke dingen’, welke vervolgens worden opgesomd: <hi type="italic">overspel</hi> en <hi type="italic">den wandel in</hi>, d.i. het voortdurend bedrijven van, <hi type="italic">de logen</hi>, waarschijnlijk valsche profetie en leugenbelofte. Hiermede versterkten zij <hi type="italic">de handen</hi>, d.i. het bedrijf, <hi type="italic">der boosdoeners</hi> (vgl. Ez. XIII 22), <hi type="italic">opdat</hi> enz. Alzoo waren dezen aan <hi type="italic">Sodoma</hi>, aan de meest bedorven heidenen, gelijk geworden.</div>
<div id="n1608">Zie VIII 14: IX 15.</div>
<div id="n1609">Zie XIV 14.</div>
<div id="n1610">Zie III 17; V 12; VI 14; VIII 11; XIV 13.</div>
<div id="n1611"><hi type="italic">Wie toch</hi> van de v. 17 bedoelde leugenprofeten is <hi type="italic">in den raad des Heeren</hi>, waarin alleen Gods vertrouwde vrienden zijne verborgenheden vernemen (vgl. Am. III 7), tegenwoordig geweest en <hi type="italic">heeft gezien</hi>, te weten in profetische gezichten, <hi type="italic">en zijne uitspraak</hi>, d.i. Gods openbaring, <hi type="italic">gehoord?</hi> - Het antwoord op de vraag is: niemand hunner, doch alleen de ware profeet, die het woord van v. 19 en 20 verkondigt. Vgl. IX 12.</div>
<div id="n1612"><hi type="italic">Orkaan</hi> en <hi type="italic">storm</hi> zijn zinnebeelden van Gods wraakgericht. Vgl. Is. XXX 27; XLII 25.</div>
<div id="n1613">Gods toorn zal niet vergeefs uitvaren en zal niet rusten, vooraleer aan zijne gerechtigheid en heiligheid voldoening is gegeven, en <hi type="italic">de gedachte zijns harten</hi>, d.i. zijn goddelijk heilplan, voltrokken wordt. Dit zal geschieden <hi type="italic">in de laatste</hi>, d.i. aan het einde der, <hi type="italic">dagen</hi>, in het tijdperk van den Messias (zie Is. II 2; Mich. IV 1), wanneer Gods <hi type="italic">raad</hi>, d.i. zijne wijze en vaderlijke bedoeling bij die straf-strafgerichten, openbaar zal worden; dan (Septuag.) ‘zullen <hi type="italic">zij</hi> zijnen raad begrijpen’, te weten dat door het gericht de verlossing wordt voorbereid; zie Is. I 27.</div>
<div id="n1614">Zij <hi type="italic">liepen</hi>, d.i. betoonden zulk eenen ijver, alsof zij zending hadden. Ook de andere voorwaarde tot het ware profetenambt ontbrak hun: God sprak zijn woord niet tot hen.</div>
<div id="n1615">Hebr. en Septuag. (volgens enkele handschriften): ‘dan hadden zij mijne woorden bekend gemaakt... en <hi type="italic">hadden zij</hi> hen (het volk) teruggebracht van hunnen’ enz. Zie over dit kenteeken der valsche profetie Deut. XIII 2.</div>
<div id="n1616">Een antwoord aan de valsche profeten, die zich inbeelden, dat God zich niet bemoeit met wat <hi type="italic">van verre</hi>, buiten den hemel, hier op aarde geschiedt, en dat zij derhalve ongestraft konden bedriegen.</div>
<div id="n1617">Vgl. Ps. CXXXVIII 7-12.</div>
<div id="n1618"><hi type="italic">De</hi> valsche <hi type="italic">profeten</hi> zijn bedoeld, die profetische <hi type="italic">droomen</hi> (zie Num. XII 6: vgl. Joël II 28) voorwenden en deze <hi type="italic">in mijnen naam</hi>, d.i. als eene openbaring van God, aan het volk voordragen.</div>
<div id="n1619"><hi type="italic">Mijnen naam</hi>, Septuag.: ‘mijne wet’. Door hunne geluk spellende droomgezichten stijfden zij de goddeloozen en de afgodendienaars in hun boos opzet; zie v. 17. <hi type="italic">Ieder aan zijnen genoot</hi>, te weten in hunne bijeenkomsten, waar zij zich in hunne kunsten oefenden.</div>
<div id="n1620">Door die valsche droomgezichten schijnt het woord Gods in minachting te zijn gekomen, zoodat de ware profeten aarzelden met hunne openbaring op te treden. Hen bemoedigt God tot spreken. Hiertoe strekken ook de twee volgende vragen, die het onderscheid aangeven tusschen ware en valsche profetie.</div>
<div id="n1621">Gods woord is voedend en sterkend als <hi type="italic">tarwe,</hi> valsche profetie ijdel en nietig als <hi type="italic">stroo.</hi> Bovendien, terwijl valsche profetie de bedorven hartstochten vleit en streelt, is het woord Gods als een <hi type="italic">vuur</hi>, dat alles wat onrein is verteert, en als een <hi type="italic">hamer</hi>, die de versteendste harten verbrijzelt en de hardnekkigen niet alleen dreigt, maar ook treft.</div>
<div id="n1622"><hi type="italic">Gods woorden stelen</hi> beteekent echte godspraken van ware profeten (hunne zoogenaamde <hi type="italic">genooten)</hi> overnemen en ze met leugens vermengen of toepassen op andere tijdsomstandigheden tot staving van bedriegerijen; zie b.v. XXVIII 1-4.</div>
<div id="n1623"><hi type="italic">Hunne eigen tong</hi>, d.i. hun eigen woord, <hi type="italic">nemen</hi> en voordragen als het woord Gods.</div>
<div id="n1624"><hi type="italic">Leugen droomen</hi> is profeteeren door middel van valsche droomen, hetzij die droomen verzonnen of wel werkelijk gebeurd, doch niet door God ingegeven zijn. <hi type="italic">Door hunne wondere daden</hi> (zie een voorbeeld daarvan XXVIII 10), Hebr.: ‘door hunne snoeverijen’, Septuag.: ‘bedriegerijen’. Zij doen <hi type="italic">geenerlei nut</hi>, doch integendeel allerlei kwaad.</div>
<div id="n1625">De door de oudere profeten geheiligde uitdrukking <hi type="italic">last</hi> (Hebr. ‘massa’) <hi type="italic">des Heeren</hi> (zie op Nah. I 1), in den zin van onheilspellende profetie, werd destijds (zie v. 36) spottend misduid, als ware daarmede niets dan een werkelijke <hi type="italic">last</hi> (een drukkende plaag voor land en volk) bedoeld, wat het woord ook beteekenen kan. Daarom verbiedt God in v. 34 het gebruik van dit woord onder zware straf. Den spotter, die dat woord nog gebruikt om het woord Gods hatelijk te maken, moet de profeet afwijzen met het scherpe antwoord: <hi type="italic">Gij</hi> zelf <hi type="italic">zijt de last</hi>, welken de Heer moede is te dragen en van zich zal <hi type="italic">afwerpen.</hi></div>
<div id="n1626">In plaats van die door misduiding dubbelzinnig geworden vraag (v. 33 ‘wat is de last des Heeren?’), zal men voortaan de eenvoudige en ondubbelzinnige vraag stellen: <hi type="italic">Wat... geantwoord</hi> op uwe vraag? <hi type="italic">En wat... gesproken</hi> uit eigen beweging?</div>
<div id="n1627"><hi type="italic">Tot last</hi>, d.i. tot een zware straf, <hi type="italic">zal voor ieder zijn woord zijn</hi>, te weten het woord ‘massa’, dat hij spottend in den kwaden zin, hoewel schijnbaar vol eerbied, gebruikt. <hi type="italic">En</hi> (met redengevenden zin, want) <hi type="italic">verdraaid hebt gij de woorden</hi> van God, door daaraan (inzonderheid aan het woord ‘massa’) een hatelijken zin te geven. Hoe zwaar deze zonde is, blijkt uit den vollen titel van God aan het einde van het vers. In de Septuag. ontbreekt dit tweede halfvers. - Om de verderfelijke gevolgen dier misduiding - de verachting van Gods woord herhaalt de profeet in v. 37-40 het verbod en verklaart hij nader de aangekondigde straf.</div>
<div id="n1628">Als een last, dien men moede is te dragen; zie v. 33.</div>
<div id="n1629">Zie XX 11.</div>
<div id="n1630">De profeet zag in den geest (vgl. Am. VII 1, 4, 7; VIII 1) <hi type="italic">vijgen</hi> voor den tempel geplaatst; aldaar placht men o.a. de eerste vruchten aan te bieden; zie Exod. XXIII 19; Deut. XXVI 2. <hi type="italic">Nadat</hi> enz., zie IV Reg. XXIV 14 volg., te weten in het begin der regeering van Sedecias, na 598. - <hi type="italic">De inzetter</hi> is, naar den H. Hiëronymus, iemand, die edelgesteenten in goud of zilver vat; volgens de nieuweren beteekent het Hebr. woord, dat van ‘sluiten’ is afgeleid, vermoedelijk: slotenmaker of smid.</div>
<div id="n1631">Hoewel late vijgen, waren zij even sappig als de vroege. Vgl. Osee IX 10; Mich. VII 1, waar eveneens het aan God toegewijde volk met vijgen wordt vergeleken.</div>
<div id="n1632">Gelijk gij die goede vijgen met welgevallen ziet, zoo zal Ik de in ballingschap naar Chaldea weggevoerden, die Ik het beste deel des volks acht, <hi type="italic">ten goede kennen</hi>, d.i. hun mijne genegenheid betoonen. Ik zal hen naar hun vaderland terugbrengen en aldaar voor immer doen wonen (v. 6) en door mijne genade aan Mij verbinden (v. 7).</div>
<div id="n1633"><hi type="italic">Ter begenadiging</hi>, Hebr. en Septuag.: ‘ten goede’, evenals v. 5. Zie verder I 10.</div>
<div id="n1634"><hi type="italic">Een hart</hi> (naar de opvatting der Hebreërs de zetel van het kenvermogen) <hi type="italic">geven</hi> beteekent licht en sterkte geven <hi type="italic">om Mij te kennen</hi> met werkdadige kennis, welke liefde en gehoorzaamheid in zich besluit en innige vereeniging met God ten gevolge heeft. Zulk een innige betrekking van God tot zijn volk zou eerst door de volledige herstelling van het Rijk Gods, om de verdiensten van den Messias, verwezenlijkt worden. Zie XI 4; XXXI 33. Vgl. Ez. XXXVI 26.</div>
<div id="n1635">Gelijk die slechte vijgen als oneetbaar worden weggeworpen, zoo zal God de achtergebleven bewoners van Juda en Jerusalem, die tegen God weerspannig zijn (zie XXI 9; XXXVIII 2) en ondanks de rampen hardnekkig volharden in de boosheid, verdelgen of verstrooien. God onderricht den profeet omtrent het lot dier achtergeblevenen, omdat zij in hunne zelfverblindheid zich voor beter hielden dan degenen, die, door het wraakgericht getroffen, in de ballingschap waren. <hi type="italic">Die in... Egypte wonen</hi> zijn degenen, die reeds vroeger onder Joachaz en Joakim (zie IV Reg. XXIII 33 volg.) en ook onlangs bij den inval der Chaldeën derwaarts de wijk genomen hadden; zie bovendien XLII volg.</div>
<div id="n1636">Zie XV 4 en noot 4 aldaar. Vgl. voor hetgeen volgt Deut. XXVIII 37.</div>
<div id="n1637">Dit is de eerste profetie met eene bepaalde tijdsopgave (zie III 6; XXVI 1). <hi type="italic">In het vierde jaar van Joakim,</hi> in 606/5, een gewichtig jaar in de geschiedenis, vooral in die van Juda. Want in dit jaar behaalde Nabuchodonosor bij Charcamis (zie XLVI 2) de bekende groote overwinning op Egypte, drong bij dien krijgstocht door tot in Juda, nam Jerusalem in en maakte Joakim aan zich schatplichtig. Met dit jaar begon de zeventigjarige ballingschap (zie v. 11; vgl. Dan. I 1). Het is <hi type="italic">het eerste jaar van Nabuchodonosor</hi>, die in naam van zijnen vader aan het hoofd van het Chaldeeuwsche leger naar deze landen was opgetrokken en te midden zijner overwinningen, toen hij tot aan de grens van Egypte was doorgedrongen, om den dood zijns vaders naar Babel terugkeerde, ten einde hem op den troon op te volgen; dit geschiedde waarschijnlijk nog in hetzelfde jaar. Gelijk gewoonlijk laat ook hier de Septuag. den naam van Nabuchodonosor, zelfs geheel den tusschenzin, achterwege.</div>
<div id="n1638">Jeremias sprak deze profetie waarschijnlijk na den slag bij Charcamis, doch alvorens de overwinnaar in Juda was gevallen, <hi type="italic">tot het geheele volk</hi> en derhalve herhaalde malen en bij verschillende gelegenheden, zoolang totdat allen daarvan onderricht waren. De hoofdinhoud van het toen gesprokene volgt hier.</div>
<div id="n1639">De profeet werpt eerst eenen terugblik op het nu afgesloten tijdperk zijner werkzaamheid om de hardnekkigheid van Juda, de reden van het komende wraakgericht, in het volle licht te plaatsen. <hi type="italic">Sedert het dertiende jaar</hi> enz., zie I 2. <hi type="italic">Nu het drie en twintigste</hi>, Hebr. en Septuag.: ‘nu drie en twintig jaren’, te weten bijna negentien jaren onder Josias, drie maanden onder Joachaz, en thans tot ‘het vierde jaar van Joakim’ (v. 1). <hi type="italic">In den nacht</hi>, Hebr. en Septuag.: ‘vroeg’, <hi type="italic">opstaande</hi>, zie VII 13, 25; XI 7 en het volg. v. 4. In de Sept. ontbreekt in het tweede halfvers <hi type="italic">is het woord... geschied</hi> en aan het einde <hi type="italic">en gij hebt</hi> enz.</div>
<div id="n1640"><hi type="italic">De profeten</hi> in het meervoud, te weten (behalve Jeremias) Baruch, Sophonias (Soph. I 1), de profetes Holda (IV Reg. XXII 14) en de IV Reg. XXIII 2 niet genoemde profeten. Zie verder VII 25; XI 7 volg.</div>
<div id="n1641">Het Hebr. kan ook beteekenen: toen <hi type="italic">zij</hi> (de profeten) zeiden; hetgeen volgt is de korte inhoud hunner prediking. Zie verder VII 3, 7; XVIII 11.</div>
<div id="n1642">Zie VIII 19; XI 10 enz.</div>
<div id="n1643">Zie VII 6, 18. De Septuag. heeft in v. 6 aan het einde in plaats van <hi type="italic">en Ik zal u geen leed doen</hi> de woorden: ‘om u zelven kwaad te doen’, en in v. 7 alleen: ‘En gij hebt niet naar Mij gehoord’.</div>
<div id="n1644">Zie I 15; VI 22.</div>
<div id="n1645">Als uitvoerder van mijn wraakgericht.</div>
<div id="n1646">Hebr. ‘Ik zal hen met den banvloek slaan’, d.i. het verdelgingsgericht aan hen voltrekken.</div>
<div id="n1647"><hi type="italic">Eeuwig</hi> beteekent dikwijls: langdurig, iets waarvan men het einde niet voorzien kan. Zie verder XVIII 16; XIX 8.</div>
<div id="n1648">Zie VII 34; XVI 9 dezelfde teekenen van eene verlaten streek. Het geluid van den hand<hi type="italic">molen</hi> (zie Is. XLVII noot 2) gaf levendigheid in de straten eener volkrijke stad; <hi type="italic">het licht der lamp</hi> toonde, dat het huisgezin na het volbrachte dagwerk genoeglijk vereenigd was; vgl. Apoc. XVIII 22, 23.</div>
<div id="n1649"><hi type="italic">Geheel dit land</hi>, Juda. <hi type="italic">Al die volken</hi> rondom hetzelve, v. 9; in v. 19-25 worden zij met name genoemd. De <hi type="italic">zeventig jaren</hi> zouden voor Juda beginnen met de verovering van Jerusalem onder Joakim (zie noot 1) en eindigen bij de verheffing van Cyrus tot alleenheerscher over Babel in 536.</div>
<div id="n1650">De vervulling dezer voorspelling nam een aanvang bij de verovering van Babel door de Medo-Perzen onder Cyrus in 538; van dien tijd af werd Babel meer en meer een verlaten oord; zie Is. XIII noot 15 aan het einde. - De Septuag. laat in v. 11 en 12 <hi type="italic">den koning van Babylon</hi> achterwege en eveneens hier <hi type="italic">het land der Chaldeën.</hi> Doch ten onrechte, zie het aangeteekende op XXXVI 29.</div>
<div id="n1651"><hi type="italic">Al mijne woorden, die Ik tegen hetzelve</hi>, d.i. tegen Babel, <hi type="italic">gesproken heb</hi> wijst op de oudere profetieën, b.v. Is. XIII volg.; XXI enz. <hi type="italic">Al wat geschreven is in dit boek</hi> is er waarschijnlijk later bijgevoegd door Jeremias of een ander, toen ‘dit boek’ in zijn geheel voorhanden was en althans de profetie tegen Babel (L, en LI) was opgenomen. Het volgende <hi type="italic">(al wat Jeremias</hi> enz.) past niet bij het voorafgaande; hoe toch kan over de Chaldeën komen <hi type="italic">al wat Jeremias geprofeteerd heeft tegen alle volken</hi>, daar de straf, die hij aan dezen aankondigt, juist door de Chaldeën moest worden voltrokken? In de Septuag. valt dit bezwaar weg, want daar zijn deze laatste woorden het opschrift van de achter dit vers onmiddellijk volgende profetieën tegen de heidenen. Bijgevolg is aldaar v. 14 uitgevallen en staat v. 15-38 achter de profetieën tegen de heidenen in het Grieksche hoofdstuk XXXII. Zie Inleiding bl. 265 aan het einde.</div>
<div id="n1652"><hi type="italic">Zij</hi>, de Chaldeën, <hi type="italic">zijn dienstbaar geworden aan hen</hi>, te weten aan vele en machtige volken. Hebr.: ‘Want ook hen (de Chaldeën) hebben vele volken en groote koningen aan zich dienstbaar gemaakt’, een profetisch verleden, dat de straf der wedervergelding uitdrukt. Zie op XXVII 7.</div>
<div id="n1653">Een nadere toelichting der voorzegging van v. 9-11 tegen Juda en de volken. Den <hi type="italic">beker</hi> gevuld <hi type="italic">met wijn</hi>, die eigenlijk Gods <hi type="italic">toorn</hi> is, moet de profeet aan de hierna genoemde volken toereiken. Dit beteekent dat de onderdrukking door de Chaldeën eene door God gewilde en door zijnen profeet voorspelde straf is. Zie Is LI noot 13.</div>
<div id="n1654">Het <hi type="italic">zwaard</hi> der Chaldeën, door den <hi type="italic">beker</hi> van v. 15 beteekend.</div>
<div id="n1655">Aan zijne <hi type="italic">koningen</hi> in het meervoud, d.i. het koninklijke huis; zie XIII noot 6. <hi type="italic">Juda</hi> staat vooraan als schuldiger, omdat het zijne waardigheid onteerd had; zie v. 9. Zie verder v. 11. Waartoe de zwijmelbeker strekt, verklaren de woorden <hi type="italic">om hen te maken</hi> enz. De laatste woorden <hi type="italic">gelijk het is ten huldigen dage</hi> zijn er later, na de vervulling, bij gevoegd en ontbreken in de Septuag. - In v. 19-26 worden ongeveer dezelfde volken opgesomd, waartegen de profetieën van XLVI-LI gericht zijn.</div>
<div id="n1656">Hebr.: ‘en aan al het vreemde volk’, te weten aan al de vreemde volksstammen, die, als huurtroepen of anderszins in het land Egypte gekomen, zich aldaar hadden neergezet. De Septuagint vertaalt in denzelfden zin: ‘aan al het gemengde volk’; vgl. Exod. XII 38. Zie de godspraak over Egypte XLVI 2 volg.</div>
<div id="n1657"><hi type="italic">Ausitis</hi>, Hebr. ‘ʽOetz’, dat Job I 1 en Thren. IV 21 met <hi type="italic">Hus</hi> vertaald is. Zie het aangeteekende op deze plaatsen. In de Septuagint ontbreekt het.</div>
<div id="n1658">Aan de <hi type="italic">koningen</hi> der vier genoemde Philistijnsche steden. Zie Am. I 7, 8; Soph. II 4; Zach. IX 5. Gelijk op deze plaatsen ontbreekt ook hier de vijfde stad Geth, welke waarschijnlijk opgehouden had hoofdstad te zijn van een op zich zelf staand vorstendom. <hi type="italic">Azotus</hi> was door Psammetich na een langdurig beleg grootendeels verwoest (Herod. II 157), vandaar dat er sprake is van zijne <hi type="italic">overblijfselen.</hi></div>
<div id="n1659">Zie XLIX 7-22; XLVIII; XLIX 1-6.</div>
<div id="n1660"><hi type="italic">De koningen</hi> in het meervoud, d.i. het koninklijk huis (zie noot 19) of, volgens anderen, de achtereenvolgens door de Chaldeën overweldigde koningen. Zie voor <hi type="italic">Tyrus</hi> en <hi type="italic">Sidon</hi> Is. XXIII. <hi type="italic">Van het land</hi> staat niet in het Hebr.; <hi type="italic">de eilanden</hi> zijn de kustlanden en de eilanden van het westen, inzonderheid de Phenicische koloniën, <hi type="italic">aan gene zijde der</hi> Middellandsche <hi type="italic">zee.</hi></div>
<div id="n1661">Zie voor <hi type="italic">Dedan</hi> en <hi type="italic">Thema</hi> op Is. XXI 13, 14; ook <hi type="italic">Buz</hi> is vermoedelijk een stam van Noord-Arabië; vgl. Gen. XXII 21; Job XXXII 2. Zie verder IX 26.</div>
<div id="n1662"><hi type="italic">Van het westen</hi>, Hebr. ha-ʽereb, dat in v. 20 door <hi type="italic">universis</hi> vertaald was, doch ook hier, gelijk de Septuag. goed uitdrukt, allerlei gemengd volk beteekent, dat de woestijn van Arabië en die tusschen Syrië en Babylonië bewoonde. De Septuagint spreekt niet van <hi type="italic">Arabië</hi>, welks vermelding hier na v. 23 bevreemdt; misschien gaf het Hebr. ‘ʽereb’ aanleiding tot de randbemerking ‘Arabië’ en sloop die later in den tekst.</div>
<div id="n1663"><hi type="italic">Zambri</hi> kan hetzelfde beteekenen als ‘Zȧmran’ Gen. XXV 2; de Septuag. heeft het niet. Zie voor <hi type="italic">Elam</hi> en <hi type="italic">Medie</hi> Is. XXI noot 3 en XIII noot 14.</div>
<div id="n1664">In plaats van de verafgelegen volken van het noorden op te sommen, vat de profeet hen samen: alle koningen van het noorden, die ten opzichte van elkander nabij en veraf zijn; want van Juda zijn zij allen ver verwijderd.</div>
<div id="n1665">Door <hi type="italic">Sesach</hi>, wat vermoedelijk ‘vernedering’ beteekent, wordt buiten allen twijfel <hi type="italic">Babel</hi> aangeduid (zie LI 41), de voltrekker van de tot dusver genoemde godsgerichten, die echter, als de vertegenwoordiger van alle God weerstrevende macht, den kelk van Gods toorn zal ledigen. Waarom en door wien, door Jeremias of door latere bijvoeging, Babel aldus genoemd is, blijft onzeker. Niet weinigen nemen met den H. Hiëronymus aan, dat de naam door letterkeering gevormd is en wel volgens den regel <hi type="italic">athbasj</hi> genaamd, waarbij men door verwisseling der letters van een woord een geheel ander woord vormde; men verwisselde nl. de eerste letter (<hi type="italic">a</hi>) met de laatste (<hi type="italic">th</hi>), de tweede (<hi type="italic">b</hi>) met de voorlaatste (<hi type="italic">sj</hi>) en zoo verder. De Septuag. laat den slotzin weg.</div>
<div id="n1666">M.a.w. het aangekondigde wraakgericht zal de in v. 18-26 opgenoemde volken onvermijdelijk treffen.</div>
<div id="n1667">Met Jerusalem, <hi type="italic">de</hi> aan God gewijde <hi type="italic">stad</hi> (zie op VII 10), zal het gericht beginnen (zie v. 18). Indien alzoo God zijn eigen volk niet spaart, hoe zou Hij dan de van Hem vervreemde, afgodische volken verschoonen?</div>
<div id="n1668">Hiermede gaat de profeet over tot de aankondiging van het algemeene wereldgericht; zie Joël III 9 volg.</div>
<div id="n1669">Zie Joël III 16; Am. I 2. Hier echter klinkt het brullen van den vertoornden God <hi type="italic">uit den hooge</hi>, d.i. uit den hemel, en wel vooreerst <hi type="italic">over zijnen luister</hi>, d.i. over de luisterrijke woonstede van zijn eigen volk. Zie voor het beeld der <hi type="italic">druiventreders</hi>, waaronder hier het gericht over de heidensche volken wordt voorgesteld, Is. XVI 9, 10; LXIII 2, 3.</div>
<div id="n1670">Zie XXIII 19.</div>
<div id="n1671">Zie VIII 2; XVI 4. Vgl. Is. LXVI 16.</div>
<div id="n1672"><hi type="italic">Herders</hi> zijn koningen en vorsten; zie X 21; XXII 22 enz. <hi type="italic">Met asch,</hi> zie VI 26. <hi type="italic">De besten der kudde</hi> zijn de rijken en machtigen uit het volk, die deels door het zwaard zullen omkomen, deels onder de heidenen zullen verstrooid worden. In plaats van de duistere (door de Septuag. weggelaten) woorden <hi type="italic">en uwe verstrooiingen</hi>, wat kan beteekenen: vervuld zijn de dagen uwer verstrooiingen, vertalen de nieuweren het Hebr.: ‘en Ik zal u stukslaan’, wat op het volgende ziet: <hi type="italic">gij zult vallen als kostbaar vaatwerk</hi>, dat in zijn val onherstelbaar verloren gaat, en welks verlies zwaarder weegt. In de Septuagint: ‘gij zult vallen (bij de slachting) als uitgelezen rammen’.</div>
<div id="n1673">Zie Am. II 14.</div>
<div id="n1674">Zie Zach. XI 3. Reeds hoort de profeet de v. 34 voorspelde jammerkreten. Septuag. ‘Eene stem.... en geblaat der schapen en rammen’.</div>
<div id="n1675"><hi type="italic">Stom geworden</hi>, d.i. van herders en kudde verlaten, zijn <hi type="italic">de beemden</hi>, waarin zij voorheen in <hi type="italic">vrede</hi>, d.i. vreedzaam en rustig, weidden - een zinnebeeld van het vruchtbare en rustige vaderland.</div>
<div id="n1676"><hi type="italic">Als een leeuw</hi> heeft <hi type="italic">hij</hi>, de Chaldeër, zie IV 7, (volgens velen: de Heer) <hi type="italic">zijne schuilplaats verlaten</hi> en is op roof uitgegaan. Dit blijkt uit de aangerichte verwoesting, <hi type="italic">want hun land</hi> enz. De <hi type="italic">duive</hi> beteekent eveneens de Chaldeën; die volgens Joodsche schriftverklaarders het teeken eener duif in hunne standaarden hadden. Doch naar de (volgens de Septuag. en het Chaldeeuwsch) verbeterde lezing van den Massoretischen tekst: ‘want hun land is tot woestenij geworden voor het aangezicht van het gewelddadige zwaard (de onmiddellijke, menschelijke oorzaak des onheils) en voor het aangezicht van den toorn zijner verbolgenheid’ (de middellijke oorzaak, de vertoornde God). Zie XLVI 16; L 16.</div>
<div id="n1677">In v. 2-6 wordt de hoofdinhoud der tempelrede in het kort herhaald; zie VII noot 1. <hi type="italic">Plaats u in het</hi> buitenste <hi type="italic">voorhof</hi>, waar het volk bijeenkwam; zie XIX 14. <hi type="italic">Vanwaar men komt om te aanbidden:</hi> het hier verhaalde geschiedde derhalve waarschijnlijk op een der drie hooge feesten. - Hoe hard de waarheden en de bedreigingen ook zijn, <hi type="italic">geen woord</hi> mag hij terughouden.</div>
<div id="n1678">Zie XVIII 7, 8, dat de aankondiging der straf voorwaardelijk is en afhangt van de bekeering des volks. <hi type="italic">Misschien</hi> zegt de Alwetende, op menschelijke wijze sprekend.</div>
<div id="n1679">Zie VII 12-14. <hi type="italic">In den nacht</hi>, Hebr.: ‘vroeg’, <hi type="italic">opstaande,</hi> zie XI 7; XXV 3.</div>
<div id="n1680">Septuag. (hoofdstuk XXXIII): ‘de valsche profeten’. Niet weinigen van dezen waren priesters; zie XX 16. Zij vooral waren verbitterd, omdat Jeremias' profetie in v. 6 lijnrecht in strijd was met hetgeen zij over de onschendbaarheid van stad en tempel leerden; vgl. VII 4, 8.</div>
<div id="n1681">De uitdrukking <hi type="italic">geëindigd had met alles te spreken</hi> enz. geeft te kennen, dat in v. 4-6 slechts de hoofdzakelijke inhoud zijner prediking is weergegeven. Jeremias was in hun oog des doods schuldig als heiligschenner en valsche profeet; vgl. Deut. XVIII 20. Ook het wufte <hi type="italic">volk</hi> was aanvankelijk tegen hem, doch koos weldra zijne partij; zie v. 11, 16.</div>
<div id="n1682"><hi type="italic">De vorsten</hi> zijn degenen, die XVII 20 ‘koningen’ heeten en XXI 11 volg. als ‘huis des konings’ of ‘huis van David’ toegesproken en tot rechtvaardige rechtsbedeeling vermaand worden. Zij hoorden <hi type="italic">deze woorden,</hi> d.i. deze dingen of wat er gebeurd was (v. 9). <hi type="italic">Opwaarts</hi>, zie XXII noot 1. <hi type="italic">Zij zetten zich neder</hi> ter vierschaar <hi type="italic">aan de nieuwe poort</hi>, die naar het binnenste voorhof der priesters voerde (zie XXXVI 10); zij was waarschijnlijk nog onder Joatham gebouwd (vgl. IV Reg. XV 35).</div>
<div id="n1683">Zij beroepen zich op het daar aanwezige volk, dat getuigen kon hetgeen Jeremias gezegd had. Zoo was us <hi type="italic">het volk</hi> alreeds geen beschuldiger; zie daarentegen v. 7 en 9.</div>
<div id="n1684">Zie VII 3; XVIII 8. Dit andere deel van Jeremias' rede, te weten, dat het van hen zelven afhing, of die harde voorspellingen in vervulling zouden gaan, hadden zijne beschuldigers met opzet verzwegen. Want hierin vooral toonde zich de profeet niet den vijand, doch den vriend des volks.</div>
<div id="n1685"><hi type="italic">De oudsten des lands</hi> zijn de in Juda's steden aangestelde rechters, die thans in Jerusalem aanwezig waren; zie v. 2. De in v. 24 vermelde Ahicam was, naar het schijnt, hun woordvoerder. Hier volgt (v. 17-19) een deel van het pleidooi, dat de reeds in v. 16 gemelde vrijspraak van den profeet ten gevolge had; zie v. 24.</div>
<div id="n1686">Zie Zach. VII noot 2 en voor het volgende <hi type="italic">de Heer had berouw</hi> enz. (vgl. v. 3 en 13) Exod. XXXII noot 14.</div>
<div id="n1687">Indien wij den profeet dooden, <hi type="italic">doen wij kwaad tegen onze zielen</hi>, d.i. tegen ons leven, m.a.w. een kwaad, waarom wij voor God des doods schuldig zouden worden. Beter vertalen anderen dit laatste vragenderwijze: ‘zouden wij derhalve’ enz.</div>
<div id="n1688">Dit verhaal (v. 20-23) strekt om aan te toonen, hoe ernstig het gevaar voor Jeremias' leven toen geweest was. Zie voor <hi type="italic">Cariathiarim</hi> Jos. IX 17; Jud. XVIII 12; I Reg. VII 1.</div>
<div id="n1689"><hi type="italic">Machtigen</hi> zijn krijgsoversten (dit heeft de Septuag. niet), <hi type="italic">vorsten,</hi> zie noot 6.</div>
<div id="n1690"><hi type="italic">Joakim,</hi> door den Pharao tot koning aangesteld, stond met <hi type="italic">Egypte</hi> op goeden voet. <hi type="italic">Elnathan</hi> wordt in de Septuag. niet genoemd; volgens XXXVI 12, 25 was hij een der vorsten, die Jeremias niet ongenegen waren. Zijn vader <hi type="italic">Achobor</hi> is vermoedelijk de IV Reg. XXII 12 onder Josias vermelde vorst. - In de Septuagint staat evenmin wat hier in v. 22 volgt.</div>
<div id="n1691">In het dal Cedron; zie IV Reg. XXIII 6. Wellicht hadden de profeten een eigen begraafplaats; zie Matth. XXIII 29.</div>
<div id="n1692"><hi type="italic">Alzoo,</hi> de H. Hiëronymus vertaalde: ‘evenwel’. Zie over <hi type="italic">Ahicam</hi> IV Reg. XXII 12-14; hij was de vader van den lateren stadhouder Godolias; zie XXXIX 14; XL 5; IV Reg. XXV 22. <hi type="italic">In de handen des volks</hi>, d.i. van degenen uit het volk, die den profeet vijandig gebleven of weder door zijne vijanden overgehaald waren. Ahicam's <hi type="italic">hand</hi>, d.i. zijn invloed, beschermde hem echter tegen die wufte volksmenigte.</div>
<div id="n1693">Uit v. 3, 12, 20 blijkt dat <hi type="italic">Joakim</hi> eene foutieve lezing is in plaats van <hi type="italic">Sedecias</hi>, dien de Syr. vertaling en een Hebr. en een Arab. handschrift noemen; zie XXVIII 1: ‘en het geschiedde in datzelfde jaar’, te weten ‘in het vierde jaar der regeering van <hi type="italic">Sedecias</hi>’. De naam Joakim is wellicht uit XXVI 1 hier ingeslopen. In de Septuagint (hoofdstuk XXXIV) ontbreekt dit vers.</div>
<div id="n1694">Hebr.: ‘banden en jukken’: met <hi type="italic">banden</hi> werd het houten juk op den nek van het lastdier vastgebonden. Deze handeling van den profeet, alsook de volgende (v. 3), verzinlijkte het juk van Babylon, dat Juda en de overige in v. 3 genoemde volken zich, zonder weerstand te bieden, moesten laten opleggen, omdat de Heer zelf Nabuchodonosor en zijne naaste opvolgers tot gebieders over deze volken had aangesteld (v. 4-11).</div>
<div id="n1695">Waarschijnlijk met het plan om bij een gezamenlijken opstand tegen Babylon een verdedigend verbond te sluiten. Aan die gezanten gaf hij jukken mede, zooals hij er zelf een droeg. Zie voor genoemde volken XXV 21, 22.</div>
<div id="n1696">De profeet predikt aan die heidenen den God van Israël als den Schepper van alles en den Heer van allen, die naar welgevallen over tronen beschikt. Het verleden <hi type="italic">Ik heb gegeven</hi> ziet op het goddelijk raadsbesluit dienaangaande.</div>
<div id="n1697">Deze landen met al wat daarin is, zelfs de wildernis met hare wilde dieren. <hi type="italic">Mijnen dienstknecht</hi>, zie XXV noot 9.</div>
<div id="n1698">In plaats van de zeventig jaren van XXV 11, 12 (waarvan er in het vierde jaar van Sedecias nog zestig overbleven) worden hier drie geslachten genoemd om den duur van het Chaldeeuwsche rijk te bepalen. Want daar de zoon van Nabuchodonosor, Evilmerodach, door zijn zwager Neriglissar werd vermoord en opgevolgd, mag men <hi type="italic">den zoon van zijnen zoon</hi> niet letterlijk opvatten; <hi type="italic">zoon</hi> toch beteekent, ook in de Assyrische opschriften, soms <hi type="italic">opvolger.</hi> Zie op Dan. V 2. - In de Septuag. ontbreekt dit vers.</div>
<div id="n1699">Hebr.: ‘en hem (dien koning of zijn rijk) zullen vele volken en groote koningen aan zich dienstbaar maken’. Zie XXV noot 16.</div>
<div id="n1700">Vgl. IX 16; XXIV 10.</div>
<div id="n1701">De opsomming (<hi type="italic">profeten</hi> enz.) geeft te kennen, dat onder de volken, tot wier gezanten (v. 3) hier het woord gericht wordt, een groot getal van die bedriegers werd gevonden. Trouwens waarzeggerij en geesten bezwering bloeien altijd het weligst bij heidenen en ongeloovigen.</div>
<div id="n1702">Hebr. (ook in een handschrift der Vulgaat): ‘opdat Ik u uitdrijve, en gij omkomet’; zie op v. 15. Het onfeilbaar gevolg hunner bedriegerijen wordt voorgesteld als het doel, dat zij, zonder het te willen, nastreven. De Septuag. heeft dit niet.</div>
<div id="n1703"><hi type="italic">Buigt,</hi> in het meervoud, want de vermaning gold niet alleen Sedecias, maar zijn huis en geheel zijn volk. Sedecias moest dien goddelijken raad volgen, indien hij het heil zijns volks beoogde. Het volgende vers ontbreekt in de Septuag., en van v. 14 heeft zij alleen de laatste woorden.</div>
<div id="n1704">Hebr.: ‘opdat Ik u uitdrijve’, evenals v. 10.</div>
<div id="n1705"><hi type="italic">Uwer</hi> profeten, d.i. die, niet door Mij gezonden, om uwentwil en naar uwen zin spreken. <hi type="italic">De</hi> gouden <hi type="italic">vaten</hi> (Hebr.) ‘van het huis’ <hi type="italic">des Heeren</hi> waren door Nabuchodonosor in zijn achtste jaar met Jechonias naar Babylon gevoerd; zie v. 19, 20; vgl. IV Reg. XXIV 13. <hi type="italic">Nu welhaast</hi>, derhalve niet na de zeventig jaren van XXV 11; vgl. XXVIII 3. Dit laatste ontbreekt in de Septuag., waar in v. 17 alleen staat: ‘Ik heb hen niet gezonden’.</div>
<div id="n1706">Want het was de plicht van den profeet, voor het volk als middelaar bij God op te treden (vgl. Ez. XIII 5). Zij mogen dan krachtens hun ambt, dat zij voorwenden, de verdere rampen afweren.</div>
<div id="n1707">Zie III Reg. VII 15-30.</div>
<div id="n1708">Zie de vervulling IV Reg. XXV 13.</div>
<div id="n1709">In de gunstige beteekenis blijkens hetgeen volgt. Zie I Esdr. I 7; VI 5; VII 19. De vier laatste verzen zijn in de Septuag. veel beknopter.</div>
<div id="n1710"><hi type="italic">In het begin der regeering</hi> komt slecht overeen met <hi type="italic">het vierde jaar</hi>, daar Sedecias in het geheel maar elf jaren regeerde; in de Septuag. (hoofdst. XXXV) staat het niet. Vermoedelijk is het uit XXVII 1 hier ingelascht. <hi type="italic">Hananias</hi> was van <hi type="italic">Gabaon</hi>, eene priesterstad (zie Jos. XXI 17), en was waarschijnlijk ook priester, evenals de valsche profeet Phassur; zie XX 1, 6.</div>
<div id="n1711">Op profetische wijze vangt de bedrieger aan met <hi type="italic">Dit zegt</hi> enz. en stelt zijne voorspelling in het profetische verleden: <hi type="italic">verbrijzeld</hi> enz.; dit zou dan de vrucht zijn der samenzwering van XXVII 3.</div>
<div id="n1712">d.i. In den tijd van twee jaren; <hi type="italic">van dagen</hi> is er pleonastisch bijgevoegd. Sommigen echter meenen, dat hiermede beteekend is: twee volle jaren, dag bij dag geteld.</div>
<div id="n1713">Het tegendeel had Jeremias aangekondigd XXII 24-27; XXVII 8, 12, 16, 18. Zie over <hi type="italic">Jechonias</hi>' wegvoering IV Reg. XXIV 12.</div>
<div id="n1714"><hi type="italic">Amen</hi>, d.i. het geschiede alzoo. Zie verder XI noot 5 voor <hi type="italic">verwezenlijken</hi>, eigenlijk ‘oprichten’. Jeremias verklaart voor zich de vervulling van Hananias' woord te wenschen.</div>
<div id="n1715">Septuag.: ‘hoort’ in het meervoud.</div>
<div id="n1716">Jeremias antwoordt niet onmiddellijk op de leugenbelofte van Hananias (v. 2-4), omdat God, wiens woord hij spreken moet, hem niet aanstonds het antwoord ingeeft; zie echter v. 12. Eerst geeft hij v. 8 in bedenking, dat in tegenspraak met Hananias de oude profeten, b.v. Isaias, Osee, Amos, geen voorspoed, doch allerlei jammeren over zondige landen en rijken voorspelden en derhalve met hem overeenstemmen. Daarbij voegt hij in v. 9, dat voor Hananias, die <hi type="italic">vrede</hi> of voorspoed voorspeld had, de regel gold van Deut. XVIII 22.</div>
<div id="n1717"><hi type="italic">Catenam</hi>, in het enkelvoud, dat hier en in v. 12 wisselt met het meervoud in XXVII 2 en hier beneden v. 13, doch zonder verschil van beteekenis; want overal is het houten juk bedoeld.</div>
<div id="n1718"><hi type="italic">Verbreken</hi> en wegnemen <hi type="italic">van den hals</hi> enz. Door deze zinnebeeldige handeling evenals in v 2. den profeet nabootsend, wil die onbeschaamde zijne leugens van v. 2-4 bevestigen; zie verder v. 3.</div>
<div id="n1719">In afwachting van het antwoord des Heeren, die deze tijdelijke vernedering van zijnen dienaar toeliet.</div>
<div id="n1720">M.a.w. door uwe verleidende beloften zijt gij de oorzaak, dat, in plaats van het draaglijke juk eener vrijwillige onderwerping, het harde en onbreekbare juk der ballingschap, na een gruwelijken oorlog, aan koning en volk zal worden opgelegd; vgl. Deut. XXVIII 48. Naar de Septuag. (‘Ik zal maken’) zal God zelf dat ijzeren juk smeden.</div>
<div id="n1721"><hi type="italic">Al die volken</hi>, in XXV 9 aangeduid. Zie verder XXVII 6. De laatste woorden <hi type="italic">en... dienen</hi> enz. staan niet in de Septuag.</div>
<div id="n1722"><hi type="italic">Ik zal u</hi>, die voorgeeft door Mij te zijn gezonden, inderdaad <hi type="italic">zenden! Sterven</hi> naar het vonnis van Deut. XIII 1-5; XVIII 20. Hebr.: ‘want afval hebt gij gepredikt tegen den Heer’; de Septuag. heeft deze woorden niet.</div>
<div id="n1723">In de tweede maand na zijne leugenprofetie, zie v. 1.</div>
<div id="n1724">Eigenlijk: ‘van het boek’, doch het Hebr. ‘sepher’ beteekent elk geschrift, hier eenen brief.</div>
<div id="n1725"><hi type="italic">De oudsten</hi> zijn de overheidspersonen (zie XXVI 17); want ook in de ballingschap had Israël zijn eigen rechters en bestuurders; zie Dan. XIII 5. Hunne <hi type="italic">overblijfselen</hi> (de Septuag. - hoofdst. XXXVI - heeft dit niet) zijn degenen, die nog in leven waren; want sommigen waren op de heenreis naar Babel, anderen in de ballingschap gestorven. Naar de Septuag. zijn de ‘valsche’ <hi type="italic">profeten</hi> bedoeld. De in v. 2 volgende tusschenzin is eene nadere tijdsbepaling; reeds vroeger had Nabuchodonosor Judeërs naar Babylon weggevoerd; zie Dan. I 1 volg.</div>
<div id="n1726">De <hi type="italic">vorstin</hi> is de moeder van Jechonias; zie XIII 18. De <hi type="italic">hofbeambten en</hi> (met verklarende beteekenis, te weten:) <hi type="italic">de vorsten.</hi> Zie verder XXIV 1; vgl. IV Reg. XXIV 12-16.</div>
<div id="n1727">Eerst worden de overbrengers der brieven genoemd: <hi type="italic">door de hand</hi> ziet terug op <hi type="italic">zond</hi> in v. 1. <hi type="italic">Sedecias</hi> zond deze twee, overigens onbekende, gezanten waarschijnlijk om den koning van Babel zijne hulde te bewijzen. Vgl. LI 59, waar van een ander gezantschap sprake is. - Thans volgt tot v. 23 de eerste brief.</div>
<div id="n1728">M.a.w. beschouwt het land der ballingschap als een nieuw vaderland en laat alle ijdele verwachting op een spoedigen terugkeer varen. <hi type="italic">Want in haren vrede</hi> enz., d.i. van de welvaart van dat land hangt uw welzijn af.</div>
<div id="n1729">Zie XXVII 9. Hebr.: ‘die gij laat droomen’, en die daarom <hi type="italic">uwe droomen</hi> zijn, door u vooruitbesteld en betaald, om wat gij wenscht te doen aankondigen.</div>
<div id="n1730">Hebr. ‘Eerst als voor Babel de zeventig jaren zijn vol geworden, zal Ik’ enz.; zie over dit vroeger aangekondigde, toen reeds loopende tijdperk van zeventig jaren XXV noot 13.</div>
<div id="n1731">De <hi type="italic">gedachten des vredes</hi>, welke God <hi type="italic">kent</hi>, d.i. immer in zijnen geest houdt, betreffen het voor Israël heilrijke raadsbesluit aangaande de herstelling. Dit ook is de bedoelde <hi type="italic">uitkomst</hi>, welke door het bijgevoegde <hi type="italic">verwachting</hi> nader bepaald wordt als een hoopvolle uitkomst; zie v. 14 en vgl. XXXI 17. <hi type="italic">Patientia</hi> beteekent in de Vulgaat soms ‘verwachting’.</div>
<div id="n1732"><hi type="italic">Gaan</hi> en <hi type="italic">bidden</hi> (in de Septuag. weggelaten) hooren bijeen. De zin is: gij zult ter aanbidding samenkomen.</div>
<div id="n1733">Zie Deut. IV 29, 30.</div>
<div id="n1734">De Septuag. heeft alleen den aanhef van het vers: ‘Ik zal Mij aan u doen zien’; al het overige, aan Deut. XXX 3-5 ontleend, ontbreekt daar. Vgl. Jer. XXIII 3.</div>
<div id="n1735">Het Hebr. kan men vertalen: ‘Als gij zegt: De Heer heeft ons profeten verwekt naar Babel’ m.a.w. de Heer, die in Jerusalem zich pleegt te openbaren, heeft ditmaal zijne profeten naar Babel gezonden. De valsche profeten, die in Babel met deze woorden hunne zending wilden staven, grondden, naar het schijnt, hunne voorspelling van een spoedigen terugkeer op het voortbestaan van David's huis (in Sedecias) en van de stad Jerusalem. Daarom richt Jeremias, alvorens in v 21 op hun beweren (‘ala gij zegt’ enz.) te antwoorden, eerst het woord in v. 16 tot den koning Sedecias en de overgebleven Jerusalemmers, kondigt hun in v. 17, 18 allerlei jammer aan en geeft daarvan de reden op in v. 19. - In de Septuagint ontbreken de verzen 16-20 en sluit v. 21, waar de valsche profeten met name worden opgevoerd, onmiddellijk en in goeden samenhang aan v. 15. Wellicht zijn die verzen daar weggelaten, omdat zij eene bijna letterlijke herhaling zijn van XXIV 8-10.</div>
<div id="n1736">Zie XXVII 8 en het profetisch gezicht van XXIV 2 volg., 8, 10.</div>
<div id="n1737">Zie XXIV 9, 10.</div>
<div id="n1738">Zie XXVI 5.</div>
<div id="n1739">Na de aankondiging der straf aan de achtergeblevenen in Juda (v. 16-19) waarschuwt de profeet de ballingen tegen de valsche profeten en antwoordt hij op dezer bewering van v. 15.</div>
<div id="n1740">Deze twee valsche profeten zijn overigens onbekend.</div>
<div id="n1741">Gelijk de in Juda achtergeblevenen tot een vloek zullen worden voor de volken (XXIV 9; XXIX 18), zoo inzonderheid die twee volksleiders voor de ballingen (zie het tegenovergestelde Gen. XLVIII 20). Want zoo gruwelijk zal hunne doodstraf zijn, dat zij tot eene spreekwoordelijke uitdrukking zal worden onder hen. Levend verbrand worden was eene in Babylon niet ongebruikelijke doodstraf; zie Dan. III 6.</div>
<div id="n1742">Voor <hi type="italic">dwaasheid</hi> staat in den grondtekst hetzelfde woord, dat Gen. XXXIV 7 voor ontucht wordt gebezigd. Dit beteekent het ook hier, blijkens hetgeen volgt: <hi type="italic">en</hi> (met verklarenden zin, te weten) <hi type="italic">overspel</hi> enz. Wat de Chaldeeuwsche koning hun zou doen ondergaan voor hunnen opstand tegen zijn gezag, zou voor God de straf zijn van hunne ontucht en leugenprofetie.</div>
<div id="n1743">Hebr.: ‘Ik weet het en ben getuige’, d.i. Ik ken hunne zonden en geef er getuigenis van om u tegen hen te waarschuwen.</div>
<div id="n1744">Wat Jeremias tot <hi type="italic">Semeïas</hi>, een overigens onbekenden valschen profeet te Babylon, moet <hi type="italic">zeggen</hi> (v. 24) of liever aan hem schrijven, bijgevolg zijn tweede brief, volgt na v. 25 eerst in v. 31-32. Eerst deelt hij (v. 26-28) den inhoud mede van de <hi type="italic">brieven</hi> (het meervoud <hi type="italic">libros</hi> wordt door de Hebreërs ook van een enkelen brief gezegd; zie v. 29 en vgl. IV Reg. X 1; XIX 14; XX 12), waarmede die valsche profeet <hi type="italic">in</hi> eigen <hi type="italic">naam</hi>, d.i. zonder eenig gezag, het in v. 4-23 voorafgaand schrijven van Jeremias had beantwoord. Zie over <hi type="italic">Sophonias</hi> XXI noot 2.</div>
<div id="n1745">Semeïas richt het woord tot den in v. 25 genoemden Sophonias. Deze bekleedde thans het ambt van <hi type="italic">overste</hi>, dat XX 1 door Phassur werd bediend. <hi type="italic">Joïada</hi> wordt hier vermeld als een zijner beroemde voorgangers; volgens anderen echter is hiermede de groote hoogepriester bedoeld, die volgens IV Reg. XI 18 de tempelwacht had ingesteld en daarom als de eerste <hi type="italic">overste</hi> kon gelden. Voor <hi type="italic">een geestdrijver</hi> of een krankzinnige, tegen wien Sophonias krachtens zijn ambt moest optreden, hield die briefschrijver den profeet Jeremias; vgl. IV Reg. IX 11. <hi type="italic">In den stok</hi>, zie XX noot 1.</div>
<div id="n1746"><hi type="italic">Want</hi>, omdat gij hem bij u in Jerusalem niet bestraft, durft hij zelfs dreigbrieven zenden naar Babylon. Semeïas bedoelt blijkbaar den brief van Jeremias, welks eerste woorden hij aanhaalt; zie v. 5, 6.</div>
<div id="n1747">Met welke bedoeling hij dien aan Jeremias voorlas, wordt niet gezegd. Waarschijnlijk om hem van het drijven der valsche profeten in Babylon te verwittigen; want naar XXI 1 en XXXVII 3 was de verhouding tusschen Sophonias en den profeet niet onvriendelijk.</div>
<div id="n1748">Het in v. 25 aangekondigde woord.</div>
<div id="n1749"><hi type="italic">Uit hem zal er niemand zijn</hi> enz., d.i. hij zal geene nakomelingen hebben, want zijn geslacht zal worden uitgeroeid. Hij zal noch in zijn persoon noch in zijn nageslacht het in v. 10 beloofde <hi type="italic">goed zien</hi> of genieten. <hi type="italic">Want hij heeft afval</hi> enz., zie XXVIII noot 13; ook hier ontbreekt dit laatste in de Septuag.</div>
<div id="n1750"><hi type="italic">Al de woorden</hi> zijn de in XXX en XXXI vervatte troostwoorden. De meeste uitleggers houden deze twee hoofdstukken voor nagenoeg gelijktijdig met XXXII 1 volg.</div>
<div id="n1751"><hi type="italic">Convertam conversionem</hi> is de vertaling van dezelfde Hebr. uitdrukking, welke XXIX 14 door <hi type="italic">reducam captivitatem</hi> werd overgezet. <hi type="italic">Israël en Juda</hi> zijn het geheele volk: vgl. III 12, 18.</div>
<div id="n1752">Elk troostwoord begint met eene herinnering aan het gericht, dat aan de verlossing voorafgaat. Zie v. 5-7, 12-15, 23-24; XXXI 15.</div>
<div id="n1753"><hi type="italic">Eene stem</hi>, te weten het krijgsgetier der vijandelijke legers tegen Babylon. Vgl. Is. XIII 4 volg. Naar de Septuag. (hoofdst. XXXVII): ‘hoort eene stem’ enz.</div>
<div id="n1754">Vgl. Is. XIII 8. <hi type="italic">In kopergroen</hi>, een gevolg van den schrik, die het bloed doet stollen. Vgl. Joël II 6.</div>
<div id="n1755">Vgl. Joël II 2, 11. Bedoeld is naar v. 8 de dag des gerichts over Babel, die ook <hi type="italic">voor</hi> het aldaar in ballingschap zijnde <hi type="italic">Jacob</hi> een tijd van verdrukking zijn zal; maar door de weeën des gerichts zal de verlossing geschieden.</div>
<div id="n1756"><hi type="italic">Zijn juk</hi> is het door de Chaldeën aan Jacob opgelegde juk. Vgl. XXVII 2 volg.; XXVIII 14.</div>
<div id="n1757">Deze <hi type="italic">David</hi> is de Messias, de aan David beloofde zoon (II Reg. VII 12-16). Vgl. Osee III 5; Jer. XXIII 5; Ez. XXXIV 23; XXXVII 24. Naar de wijze der profeten gaat Jeremias van de tijdelijke verlossing (v. 8) onmiddellijk over tot de voltooiing der verlossing door den Messias.</div>
<div id="n1758">Eene navolging van Is. XLIII 1; XLIV 2.</div>
<div id="n1759">Zie IV 27; V 18. <hi type="italic">Naar billijkheid</hi> of naar den maatstaf des rechts; vgl. X 24. <hi type="italic">Opdat gij u niet</hi> enz., Hebr.: ‘en zuiverend zal Ik u niet zuiver maken’; zie Exod. XXXIV noot 6; vgl. Nah. I 3. - In de Septuagint ontbreken v. 10 en 11. - De gedachte, in v. 11 uitgesproken, wordt v. 12-17 uitgewerkt. Het volk wordt hier toegesproken als eene vrouw, die door toegebrachte slagen jammerlijk is verwond en gekneusd, maar die door de hand, welke haar geslagen heeft, genezen zal worden.</div>
<div id="n1760">Zie X 19; XV 18.</div>
<div id="n1761">De zin is: Niemand bekommert zich om uw droevigen toestand; wat door twee beelden, een aan het recht en een aan de heelkunde ontleend, wordt voorgesteld. De nieuweren vertalen het Hebr.: ‘Niemand is er, die uwe rechtzaak richt; voor de wonde hebt gij geen geneesmiddelen tot heeling’. Vgl. Is. I 6.</div>
<div id="n1762">Ook uwe <hi type="italic">minnaars</hi>, uwe vroegere bondgenooten (zie XXII 20, 22), hebben u in den nood verlaten en zouden toch niets vermogen tegen den Almachtige, die als een vijand u geslagen en naar uwe boosheid u getuchtigd heeft.</div>
<div id="n1763"><hi type="italic">Uwe wonde, contritio</hi>, Hebr. ‘sjeber’, dat in v. 12 door ‘fractura’ vertaald werd. - Dit eerste halfvers ontbreekt in de Septuag. en wat volgt staat daar verkeerdelijk midden in v. 16.</div>
<div id="n1764"><hi type="italic">Daarom</hi>, te weten (zie v. 15<hi type="italic">b</hi>) omdat het de rechtvaardige God is, die wegens Israël's zonden aan Israël's vijanden den vrijen teugel laat, doch die te zijnen tijde die mishandeling op de verdrukkers zal wreken volgens den II 3 gestelden regel. Hiermede gaat de profeet over tot de aankondiging der verlossing. Zie verder XXII 22; vgl. Is. XXXIII 1.</div>
<div id="n1765">Zie VIII 22. Het tweede <hi type="italic">want</hi> geeft de reden, waarom de Heer, die alleen haar kon genezen, dit ook werkelijk doen zal: uwe vijanden noemden u schimpend de door Jehova, haren man, <hi type="italic">verstooten</hi> en door allen verlaten vrouw en behandelden u ook als zoodanig. Dit wekte Jehova's ijverzucht; zie Exod. XIX 5.</div>
<div id="n1766"><hi type="italic">De Heer</hi> verklaart, waarin die genezing bestaan zal. <hi type="italic">Convertam conversionem</hi>, zie noot 2. <hi type="italic">Tenten</hi> is eensluidend met <hi type="italic">woningen;</hi> beide zijn overdrachtelijk gebezigd voor Sion's bewoners, die hunne huizen en de stad <hi type="italic">op hare hoogte</hi>, d.i. op Sion, zullen herbouwen. Ook de tempel, volgens de nieuweren het koninklijk paleis, <hi type="italic">zal naar zijnen trant</hi>, d.i. overeenkomstig zijn vroegeren luister, door hen herbouwd worden. Vgl. Is. LXI 4.</div>
<div id="n1767"><hi type="italic">Uit deze</hi>, d.i. uit stad en tempel, zal het geschal opgaan van hen, die zich in hunne welvaart op allerlei speeltuigen verlustigen; het tegendeel van XVIII 22. - Het laatste verslid <hi type="italic">Ik zal hen heerlijk</hi> enz. staat niet in de Septuag.</div>
<div id="n1768"><hi type="italic">Zijne kinderen</hi>, die van Jacob (v. 18), zullen gelukkig zijn (Hebr.) ‘als voorheen’, ten tijde van David en Salomon; vgl. Mich. IV 4; VII 14. <hi type="italic">Zijne gemeente</hi>, d.i. het volk als een geordend geheel beschouwd, zal niet meer door verstrooiing verspreid worden. Want het nieuwe Rijk Gods is om zijne heiligheid onvergankelijk.</div>
<div id="n1769">De <hi type="italic">aanvoerder</hi> en de <hi type="italic">vorst</hi> is de tweede David, de Messias (zie XXIII 5; XXX 9), die <hi type="italic">uit hem</hi>, d.i. uit Jacob (v. 18) of uit het volk, <hi type="italic">voortgekomen</hi>, over het volk heerschen zal, zoodat Israël dan niet meer onder vreemde heerschappij zal zijn. Deze koning zal tevens tot priester door God zijn aangesteld. Dit toch wordt beteekend door <hi type="italic">Ik zal hem doen toetreden</hi>, Hebr. ‘hikrieb’; zie Num. XVI 5, waar hetzelfde Hebr. woord gebezigd wordt om de goddelijke aanstelling tot het priesterschap te beteekenen. Als priester en middelaar zal de Messias (gelijk Moses Exod. XXIV 2) <hi type="italic">tot Mij</hi> in innige gemeenschap <hi type="italic">naderen.</hi> De vraag <hi type="italic">wie toch</hi> dient ter bevestiging, dat zonder goddelijke roeping niemand in zoo innige gemeenschap tot God kan naderen. Vgl. Ps. CIX 4; Zach. VI 13.</div>
<div id="n1770">Dit vers ontbreekt in de Septuagint.</div>
<div id="n1771">De twee laatste verzen zijn het begin eener nieuwe strophe, welke in XXXI 1 volg. wordt voortgezet. Wederom vangt zij aan met de herinnering aan Gods verbolgenheid tegen het zondige volk. Zie XXIII 19-20.</div>
<div id="n1772"><hi type="italic">Te dien tijde</hi> (zie XXX 24<hi type="italic">b</hi>), d.i. in het tijdperk van den Messias. <hi type="italic">Aan al de geslachten</hi>, d.i. aan het geheele volk, Israël en Juda, dat wederom in één Rijk vereenigd wordt met Sion (zie v. 6) tot middelpunt. Vgl. XXX 17, 22.</div>
<div id="n1773">De profeet vergelijkt de wederaanneming des volks bij die hunner voorvaderen na den uittocht uit Egypte en noemt daarom de plaats der begenadiging, te weten het land der ballingschap, evenals Osee II 14, <hi type="italic">de woestijn. Het volk</hi> enz. beteekent de nog overige ballingen, zie LI 50; <hi type="italic">heeft gevonden</hi> is een profetisch verleden. <hi type="italic">Israël zal opgaan</hi> enz., naar den grondtekst wekt als het ware God zich zelven op om Israël naar zijne rustplaats te brengen.</div>
<div id="n1774">Eerst spreekt de profeet namens het volk: <hi type="italic">Van verre</hi>, d.i. uit Jerusalem (zie LI 50), alwaar Jehova troont (Ps. XIII 7), vertoont zich aan zijnen geest Gods goedgunstig gelaat. Daarop antwoordt God, dat Hij hen heeft liefgehad met <hi type="italic">eeuwige liefde</hi>, d.i. met eene liefde, die sinds onheuglijke tijden (van den uittocht uit Egypte of het verbond op Sinaï af) aanving (zie II 2) en onafgebroken bleef, want (Hebr.): ‘daarom liet Ik voor u (mijne) goedgunstigheid voortduren’. De Vulgaat legt meer den nadruk op Gods voorkomende liefde uit louter genade.</div>
<div id="n1775">Ik zal <hi type="italic">u opbouwen</hi>, d.i. u doen aanwassen en u bestendige welvaart schenken. - Kleine hand<hi type="italic">pauken</hi> werden door jonkvrouwen aan de vingers vastgehecht. <hi type="italic">Spelenden</hi> op allerlei speeltuig zijn bedoeld.</div>
<div id="n1776">De bergachtige omstreken van <hi type="italic">Samaria</hi> waren vruchtbaar aan wijn; zie Is. XXVIII 1. De hoofdstad van het vroegere rijk Israël wordt vermeld om de tien stammen, aan welke eveneens verlossing beloofd wordt; zie III 12. - De Vulgaat geeft eene omschrijvende vertaling van het Hebr.: ‘de planters zullen planten en ontwijden’. Dit laatste doelt op Lev. XIX 23-25; te weten de vruchten der drie eerste jaren werden niet ingezameld, die van het vierde jaar aan God toegewijd, die van het vijfde ‘ontwijd’, d.i. tot gemeen gebruik bestemd; vgl. Deut. XX 6. Dit nu zullen de planters door Gods zegen beleven; zie Deut. XXVIII 30, waar het tegendeel als straf bedreigd wordt.</div>
<div id="n1777"><hi type="italic">Wachters</hi>, op hooge wachtposten geplaatst, zullen de feesten plechtig aankondigen. De uitdrukking schijnt ontleend aan de wachters te Sion, die de verschijning der nieuwe maan om de hiervan afhankelijke feesten moesten gadeslaan. <hi type="italic">Op het gebergte van Ephraïm</hi>, want ook de bewoners van het noordelijk rijk zullen op de feestdagen ter aanbidding opgaan naar Sion, het middelpunt van het hereenigde Rijk Gods.</div>
<div id="n1778"><hi type="italic">Jacob</hi> is <hi type="italic">het hoofd der volken</hi> (zie II 3) om zijne uitverkiezing (zie Deut. IV 7 volg.; XXVI 19) en om zijne bestemming; zie Is. II 3; XIV 1. <hi type="italic">Geef heil</hi> is de Hebr. geluk- en zegenwensch, het Hosanna van Ps. CXVII 25; Matth. XXI 9. <hi type="italic">Overblijfselen</hi>, zie IV 27; V 18.</div>
<div id="n1779"><hi type="italic">Het land van het noorden</hi> is naar III 18 het land der ballingschap voor beide volken, Israël en Juda. Gods liefderijke zorg toont zich inzonderheid hierin, dat Hij ook <hi type="italic">blinden</hi> enz. niet achterlaat, maar allen in staat stelt naar het vaderland terug te keeren.</div>
<div id="n1780"><hi type="italic">In geween</hi> van berouw en blijdschap; <hi type="italic">in ontferming</hi>, Hebr.: ‘met smeekgebeden’, d.i. terwijl zij veel en vurig bidden. <hi type="italic">Langs waterstroomen</hi>, zie Is. XLIX 10. <hi type="italic">Ephraïm</hi>, het noordelijk rijk, was het meest verstooten, werd dus door de herstelling het meest begenadigd en is daarom de <hi type="italic">eerstgeborene</hi> van God genoemd, met eene zinspeling op de bevoorrechting van Ephraïm's vader, Joseph, in den zegen van Jacob; zie Gen. XLIX 22-26; vgl. I Par. V 1, 2. Zie Exod. IV 22, waar het geheele volk Gods ‘eerstgeboren zoon’ heet.</div>
<div id="n1781">Vgl. Is, LVIII 11. Deze overvloed aan tijdelijken zegen was naar den aard van het Oude Verbond (zie Lev XXVI; Deut. XXVIII) een teeken van een heilig en godvreezend volk.</div>
<div id="n1782">Bij de Hebreërs mengden zich nimmer de jongelingen onder de dansende jonkvrouwen.</div>
<div id="n1783">d.i. Met het vette, beste aandeel uit de vele dankoffers; vgl. Lev. VII 31-34. Niet het eigenlijke vet is bedoeld, want het eten daarvan was verboden, Lev. III 17.</div>
<div id="n1784">Eene nieuwe strophe, welke wederom met eene herinnering aan het godsgericht begint; zie XXX noot 3.</div>
<div id="n1785">De profeet beschrijft op dichterlijke wijze den rouw over den ondergang van volk en staat. Hij hoort <hi type="italic">Rachel</hi>, de moeder des volks, weeklagen over de wegvoering harer kinderen. Want Rachel was de moeder van Joseph en derhalve middellijk van Joseph's kinderen, Ephraïm en Manasses, die het reeds lang gevallen Tienstammenrijk vertegenwoordigen; zij was bovendien de moeder van Benjamin, binnen wiens stamgebied ook Jerusalem lag. Luide weeklaagt zij <hi type="italic">op de hoogte</hi>, van waar haar geween naar alle zijden weerklinkt; doch naar het Hebr. en de Septuag. (vgl. Matth. II 18) weent zij <hi type="italic">in Rama</hi>, eene in Benjamin, twee uren ten noorden van Jerusalem, hoog gelegen stad. Aldaar verheft zich hare weeklacht, omdat zij, gelijk I Reg. X 2 schijnt aan te duiden nabij Rama, begraven lag. Zie echter Gen. XXXV 19 en XLVIII 7, waar haar graf geplaatst wordt ‘op den weg, die naar Ephrata leidt’, met de bijgevoegde verklaring (volgens sommigen echter eene glosse) ‘hetwelk Bethlehem is’. Volgens anderen weent zij <hi type="italic">te Rama</hi>, omdat aldaar het eindvonnis over Juda-Benjamin, en daarmede de ondergang van geheel het volk, voltrokken werd. Want volgens XL 1 werden te Rama de ballingen ter wegzending naar Babylon verzameld en gemonsterd. Vgl. Matth. II 17, 18, alwaar het weenen van Rachel over den ondergang van haar volk een profetisch beeld is van het weenen der moeders van Bethlehem over den dood harer kinderkens.</div>
<div id="n1786">d.i. Voor hetgeen gij, Rachel, gedaan en geleden hebt om uwe kinderen ter wereld te brengen en op te voeden, voor uwe liefde en uw weenen om hen. Het <hi type="italic">loon</hi> is de terugkeer uit de ballingschap en de herstelling van haar volk. Zie XXIX 11 voor het volg. vers.</div>
<div id="n1787">Hebr.: ‘Ik hoor, ja, ik hoor Ephraïm klagen’, d.i. met een rouwmoedig hart zijne schuld belijden en erkennen, dat hij rechtmatig om zijne zonde getuchtigd werd. Daardoor was hij tot inkeer gekomen, gelijk <hi type="italic">een ongetemde</hi>, d.i. nog niet afgerichte, <hi type="italic">jonge stier</hi> door kastijding aan den arbeid gewend wordt; vgl. Osee X 11. Ephraïm verklaart zich verder bereid tot God terug te keeren, indien Gods genade, welke hij afsmeekt <hi type="italic">(bekeer mij)</hi>, hem hiertoe in staat stelt; zie IV 1.</div>
<div id="n1788">Hebr.: ‘Nadat ik mij van U had afgekeerd, had ik hierover berouw; en nadat ik (door tuchtiging) wijs was geworden’, <hi type="italic">sloeg ik mij op de heup</hi>, een teeken van spijt en diepe schaamte (vgl. Ez. XXI 12). Zie verder III 24, 25; XXII 21.</div>
<div id="n1789">God antwoordt op die ootmoedige belijdenis met eene hartelijke betuiging zijner liefde tot <hi type="italic">Ephraïm.</hi> Hij staat als 't ware over zijne liefde verwonderd en voelt zich tot hem getrokken als een vader tot zijn <hi type="italic">lievelingszoon. Want sinds</hi> Hij hem door den zegen van Jacob (Gen. XLVIII 13-20) had bevoorrecht, heeft Hij hem nimmermeer vergeten; Hebr.: ‘want zoo dikwerf’ Ik over hem sprak, d.i. zijnen naam slechts noemde, ging die nimmer uit mijn aandenken; of, volgens anderen, zoo dikwerf Ik tegen hem sprak, d.i. straffen tegen hem uitsprak, kon Ik hem toch niet vergeten. <hi type="italic">Daarom</hi>, om die teedere liefde, <hi type="italic">werd</hi> ook nu <hi type="italic">mijn binnenste ontroerd</hi> (vgl. Is. XVI 11; LXIII 15) over den ellendigen toestand, waarin hij zich door zijne zonden gebracht heeft.</div>
<div id="n1790"><hi type="italic">Eene wacht</hi>, d.i. (naar den H. Hiëronymus) wachters, die u de verlossing aankondigen; <hi type="italic">bitterheden</hi> zijn volgens hem bittere tranen van berouw. Naar het Hebr. moet Israël bij het heengaan naar het land der ballingschap den weg met steenen palen en zuilen merken en goed letten op elk pad, want de <hi type="italic">jonkvrouw</hi> Israël zal terugkeeren; reeds noodigt God haar uit.</div>
<div id="n1791">De zin is: Zie niet op tegen de moeiten en ontberingen van den tocht naar het vaderland en blijf niet langer rondzwerven verre van uwen God. Hebr.: ‘Hoe lang zult gij daar rondzwerven, weerspannige dochter?’ Zie III 6, 13. Om haar alle aarzeling te doen overwinnen, toont haar de profeet in het tweede halfvers in geheimzinnige bewoordingen het heil, dat Israël bij de herstelling te wachten heeft.</div>
<div id="n1792"><hi type="italic">Heeft geschapen</hi> is een profetisch verleden. Door eene scheppingsdaad van den almachtigen God (Hebr. ‘bara’ gelijk Gen. I 1) zal <hi type="italic">iets nieuws</hi>, iets wat nog niet bestaat, gewrocht worden. Dit nieuwe is besloten in de woorden: <hi type="italic">de vrome zal den man</hi>, Hebr. ‘geber’, d.i. den sterke of den held (zie Is. IX 6), <hi type="italic">omgeven.</hi> De vrouw is, naar de verklaring van den H. Hiëronymus en de meeste katholieke schriftverklaarders, de H. Maagd Maria, die den menschgeworden God, den Messias, in haren maagdelijken schoot heeft omsloten gehouden. Dit geheim, in den schoot der Maagd door de werking van Gods H. Geest gewrocht, was een <hi type="italic">scheppen</hi> in de bovennatuurlijke orde, was <hi type="italic">iets nieuws.</hi> Want zoowel de vereeniging der goddelijke met de menschelijke natuur in één persoon, als de Moeder, die tevens Maagd was en bleef, is eenig en eeuwig nieuw. Deze verklaring past goed in den samenhang der rede. De herstelling toch van Gods volk, waarvan hier sprake is, zou eerst door het verlossingswerk van den Messias voltooid worden. Vgl. Is. VIII 8-10; IX 5, 6. Zoo treedt hier de Moeder Gods wederom op als de troosteres der bedrukten, de hulp en het heil van het ware Israël; vgl. Gen. III 15; Is. VII 14; Mich. V 3. - Anderen verstaan door <hi type="italic">de vrouw</hi> het volk van Israël, dat, door God verlaten, als eene verstooten vrouw was, doch tot Hem als tot haren <hi type="italic">man</hi> wederkeeren en Hem <hi type="italic">omgeven zal</hi>, d.i. zich rondom Hem bevinden ter betooning van liefde en daardoor zijne genegenheid herwinnen zal. Ook dit is naar III 1 iets nieuws in Israël en geschiedt als door eene scheppingsdaad van Gods genade. - Naar de Septuag., waarmede de vertaling van Theodotion en de Itala ongeveer overeenstemmen: ‘Want de Heer heeft heil geschapen tot eene nieuwe planting, in heil zullen de menschen rondgaan’; vgl. XXIV 6; XXXI 5, 28; XXXII 41.</div>
<div id="n1793">Het heil van den Messias zal worden voorbereid door de herstelling van Israël na de ballingschap. Hierdoor zal Juda, hoe rampzalig het thans ook zij, <hi type="italic">nog</hi> worden <hi type="italic">het sieraad</hi>, Hebr. ‘de woonplaats’, <hi type="italic">der gerechtigheid;</hi> want aan de welvaart des lands zal men zien, dat het door een gerechtig volk bewoond wordt. Sion zal dan voor Gods oogen <hi type="italic">een heilige</hi>, d.i. onaantastbare, berg zijn, waarop de Messias heerschen zal in eeuwigheid. Vgl. Ps. II 6; Jer. III 17.</div>
<div id="n1794">In het land Juda. Zoowel de steden als het land zullen bevolkt worden en gelukkig zijn (v. 24), want God is bereid aller wenschen te vervullen (v. 25).</div>
<div id="n1795"><hi type="italic">Daarom</hi>, het Hebr. beteekent ook: ‘Daarop’. De profeet geeft den indruk weder van het voorafgaande profetische gezicht. De geestvervoering, waarin hij al die heerlijke dingen (v. 20-25) aanschouwd had, was hem als <hi type="italic">een zoete slaap</hi> geweest; hieruit ontwaakt, <hi type="italic">zag</hi> hij d.i. overwoog met voldoening deze goddelijke openbarinig.</div>
<div id="n1796">God, als zaaier voorgesteld, zal Israël en Juda, tot één volk vereenigd (zie v. 6), als een akker rijkelijk bezaaien, d.i. rijk maken aan menschen en vee en allerlei bezittingen.</div>
<div id="n1797">Met denzelfden ijver, waarmede God zijn ontrouw volk strafte, zal Hij het zegenen. Zie verder I 10, 12. - In plaats van de vijf werkwoorden in het eerste verslid, heeft de Septuag. er slechts twee: ‘af te breken en leed te doen’, wat beter in verhouding staat tot het tweede verslid.</div>
<div id="n1798">Met een spreekwoordelijk gezegde (zie Ez. XVIII 2) verklaart de profeet, dat het herstelde Rijk Gods niet meer zal ten val komen om de zonden van vroegere geslachten, gelijk de goddelooze kinderen de zonden der goddelooze vaderen thans in de ballingschap moeten boeten (vgl. XV 4), doch dat ieder dan de straf zijner eigen zonde persoonlijk zal dragen.</div>
<div id="n1799"><hi type="italic">Een nieuw verbond</hi>, dat het eerste verbond van Sinaï zal vervangen en in waardigheid verre overtreffen, zal de Heer sluiten met het <hi type="italic">Israël</hi> Gods, in den geestelijken zin van Gal. VI 16.</div>
<div id="n1800"><hi type="italic">Ik was hun</hi> rechtmatige heer en <hi type="italic">gebieder</hi>, als hun man (zie III 14). Immers had God een heilig verbond met het volk, als met zijne bruid gesloten en was Hij altijd een getrouw en machtig echtgemaal gebleven. Doch Israël werd ontrouw en verbrak het verbond. Daarom toonde Hij zich hun heer en gebieder door hen te straffen en te verwerpen. In dezen zin vertaalt de Septuag., gevolgd door den H. Paulus ad Hebr. VIII 9: ‘Ik heb hen veronachtzaamd’ of Mij niet om hen bekommerd, m.a.w. Ik heb aan dat ontrouwe volk mijne gunst onttrokken. Het eerste Verbond was derhalve verbroken. Waarom het Nieuwe onverbreekbaar zal zijn, wordt verklaard in v. 33 uit den geestelijken aard van dit Verbond.</div>
<div id="n1801">In tegenstelling met het Oude Verbond, welks wet (de wet der tien geboden) in steenen tafelen was gegrift (Exod. XXIV 12; XXXI 18), zal het Nieuwe Verbond eene innerlijke en geestelijke <hi type="italic">wet</hi> zijn, welke God zal geven <hi type="italic">in hun binnenste</hi>, d.i. in hunne gemoederen, en schrijven zal <hi type="italic">in hun hart;</hi> m.a.w. God zal door zijne genade het verstand verlichten en den wil bewegen om zijnen heiligen wil te kennen en te volbrengen. Deze overvloedige genade, welke in en krachtens het Nieuwe Verbond gegeven wordt, is het kenmerkende onderscheid tusschen het Oude en Nieuwe Verbond. Uit deze genade volgt de innige verhouding tusschen God en zijn volk. In hoogeren zin, dan het Israël van voorheen (Exod. XXIX 45; Lev. XXVI 12), zal dit geestelijk Israël <hi type="italic">het volk Gods</hi> zijn.</div>
<div id="n1802">De zin is: Onder hen, die genooten, broeders, derhalve gelijken zijn, zal de een den ander niet behoeven te onderwijzen in de kennis van God. Want daar God zelf de wet in hun hart zal schrijven (v. 33), zal de door werken zich openbarende kennis van God het gemeengoed zijn van al degenen, die de waarheid niet versmaden. Van het leergezag der Kerk kan hier geen sprake zijn; want, waar gezag is, daar onderwijst de overheid de onderdanen, niet <hi type="italic">ieder zijnen naaste</hi> en <hi type="italic">ieder zijnen broeder.</hi> Was in het Oude Verbond de kennis van God onvolmaakt en moeilijk te verkrijgen, in het Nieuwe Verbond zal de niet enkel bespiegelende, maar werkdadige kennis volmaakt en voor ieder bereikbaar zijn door de inwendige genade, door den Heiligen Geest, die, in de harten der geloovigen uitgestort, hen alle waarheid leert. Juist die inwendige genade maakt het leergezag der Kerk zoo wonderbaar heilzaam en vruchtbaar. - <hi type="italic">Want vergeven</hi> enz. Dit is de grondslag van het Genadeverbond, <hi type="italic">de volkomen vergeving der zonden</hi> door de barmhartigheid Gods.</div>
<div id="n1803">Gods almacht en onveranderlijkheid, welke in de vaste orde der natuur, vooral in de hemellichamen en in de bruisende zee het meest de bewondering wekken, waarborgen de onvergankelijkheid van het nieuwe bondsvolk, het geestelijk <hi type="italic">Israël.</hi> Vgl. Is. LI 15. In plaats van <hi type="italic">de ordening der maan</hi> enz. heeft de Septuag. eenvoudig: ‘de maan en de sterren’.</div>
<div id="n1804">De onmetelijke ruimte betuigt voor ons zwak begrip nog duidelijker de grootheid van God en bijgevolg de door God gewaarborgde onvergankelijkheid van zijn volk in het Nieuwe Verbond.</div>
<div id="n1805">De profeet voorspelt hier de opbouwing der <hi type="italic">stad</hi> Jerusalem en hare uitbreiding in die mate, dat zij ook de vroeger onrein geachte omstreken ten westen en ten zuiden der stad zal omvatten. Dit geheele gebied zal <hi type="italic">heilig</hi>, d.i. onaantastbaar, zijn. Onder deze beeldspraak beschrijft de profeet het geestelijke Jerusalem, dat ook de heidenen zal opnemen en heilig en onvergankelijk zal zijn; vgl. Zach. XIV 10. - <hi type="italic">De toren Hananeël</hi> stond waarschijnlijk op den noordoosthoek der stadsmuren; zie Zach. XIV 10; II Esdr. III 1. De <hi type="italic">Hoekpoort</hi> lag in het noordwesten; zie IV Reg. XIV 13; II Par. XXVI 9. Beide bepalen de noordelijke grens der stad. In v. 39 is waarschijnlijk sprake van de westelijke grens; doch <hi type="italic">Gareb</hi> en <hi type="italic">Goatha</hi> zijn onbekende plaatsen. Tot het gebied der stad zal voorts naar v. 40 behooren het zuidelijk van de stad gelegen <hi type="italic">dal van de lijken</hi>, het dal Hinnom, waarvan een deel sinds Josias' tijd (zie IV Reg. XXIII 10) tot verzamelplaats diende voor lijken van boosdoeners en dieren, en een ander deel tot verzamelplaats van de <hi type="italic">asch</hi> der offerdieren; zie Lev. IV 12; VI 10, 11. Verder zal binnen de grens der nieuwe stad liggen <hi type="italic">het geheele doodenveld</hi> (zie IV Reg. XXIII 4) of, naar de Hebr. tekstlezing, door de Septuag. aanbevolen: ‘de ravijnen’ ten zuiden der stad <hi type="italic">tot aan de beek Cedron.</hi> Het dal Cedron was de oostelijke grens der stad <hi type="italic">tot aan den</hi> zuidoostelijken <hi type="italic">hoek</hi>, waar waarschijnlijk <hi type="italic">de Paardenpoort</hi> (zie II Esdr. III 28) was gelegen.</div>
<div id="n1806">In het negende jaar van Sedecias, (zie IV Reg. XXV 1) was de belegering begonnen en weldra verwachtte men toen, <hi type="italic">in het tiende jaar</hi>, de inneming der stad; zie v. 36. Jeremias bevond zich naar het Hebr.: ‘in het voorhof der bewaring’, waar de koninklijke lijfwachten hun verblijf hadden en verdachten in hechtenis werden gehouden. Tot dezulken echter hadden vrienden en bekenden vrijen toegang; zie v. 8.</div>
<div id="n1807">De reden, waarom Jeremias in hechtenis was genomen (v. 3-5), wordt omstandiger in XXXVII 11-20 verhaald. De profeet had metterdaad datgene, waarvan hij hier verder beschuldigd werd, gesproken; zie XXI 4 volg.; XXXIV 2 volg.; XXXVII 16; XXXVIII 17 volg.</div>
<div id="n1808">Zie XXXIV 3. Hij, de meineedige vorst, zou moeten verschijnen voor de oogen van den grooten koning, wiens wreedheid bekend was. Zulk eene voorspelling kon Sedecias aan den profeet niet vergeven.</div>
<div id="n1809"><hi type="italic">Totdat Ik hem bezoeke</hi> en al wat verder volgt staat niet in de Septuagint (hoofdst. XXXIX). Die spreekwijze kon ten goede en ten kwade geduid worden en was wellicht met opzet gekozen om den koning aangaande zijn lot in het onzekere te laten. Zie hieromtrent XXXIX 7; LII 11 en het aangeteekende op XXXIV 4 volg.</div>
<div id="n1810"><hi type="italic">Het</hi> in v. 1 aangekondigde <hi type="italic">woord des Heeren.</hi> De eerste woorden <hi type="italic">en Jeremias zeide</hi> laat de Septuag. beter weg, want het <hi type="italic">woord</hi> of het volgende bevel des Heeren betrof den profeet zelven.</div>
<div id="n1811">Hebr.: ‘want gij hebt het recht tot lossing, (het recht) om te koopen’. Dit recht of soms ook de verplichting om den akker, dien iemand uit armoede of schuld had moeten verkoopen, terug te koopen of te lossen had de naaste bloedverwant, die daarom ‘goëel’ of losser heette; zie Lev. XXV 25. Priesters en levieten konden akkers bezitten rondom de hun toebedeelde steden, zie Num. XXXV 2, 3; deze akkers mochten naar Lev. XXV 34 niet verkocht worden, doch alleen in dien zin, dat ze niet mochten overgaan in niet-priesterlijke familiën. <hi type="italic">Anathoth</hi> was de vaderstad van den profeet; zie I 1.</div>
<div id="n1812"><hi type="italic">Naar het voorhof</hi> enz., zie noot 1. <hi type="italic">Want u komt</hi> enz., Hebr.: ‘want u komt het erfrecht toe en u (het recht tot) de lossing; koop u dien’. <hi type="italic">Ik nu begreep</hi> enz., want God had mij v. 7 geopenbaard, dat dit geschieden zou. Het volgende bericht omtrent het koopen van den akker is ook daarom belangrijk, omdat het den toen gebruikelijken vorm zoo nauwkeurig beschrijft.</div>
<div id="n1813">Hebr.: ‘zeven sikkels en tien in zilver’, d.i. zeventien zilveren sikkels, waarschijnlijk ongeveer vijf en twintig gulden. De ongewone uitdrukking was wellicht overeenkomstig den toen gebruikelijken koopmansstijl. Om de verhouding van de koopsom tot het gekochte in dit geval te schatten ontbreekt elke maatstaf, zoowel van de waarde van het geld als van de wederzijdsche verplichtingen tusschen den goëel en den verkooper; vgl. b.v. Lev. XXV 15 volg.; XXVII 16 volg.</div>
<div id="n1814"><hi type="italic">In eenen brief</hi>, den in v. 11, 12, 14 genoemden koopbrief, die naar v. 11 (Hebr.) en v. 14 in duplo werd opgemaakt. De ééne brief werd verzegeld om elke vervalsching te voorkomen, de andere bleef geopend om de voorwaarden van den koop altijd te kunnen inzien. Beide werden door <hi type="italic">getuigen</hi> onderteekend, die ook bij <hi type="italic">het toewegen</hi>, (zie Gen. XXIII noot 9) tegenwoordig waren.</div>
<div id="n1815">In plaats van <hi type="italic">en de zegels</hi> enz. heeft de grondtekst: ‘alsook den open’ brief; zie v. 14. Ook hierin stonden <hi type="italic">de bedingen</hi>, d.i. de bijkomende afspraken van den koop en verkoop, <hi type="italic">en de</hi> wederzijdsche <hi type="italic">waarborgen.</hi></div>
<div id="n1816"><hi type="italic">Baruch</hi> was de vertrouwde dienaar van Jeremias en zijn schrijver. Zie Inleiding tot de profetie van Baruch.</div>
<div id="n1817">De woorden van v. 14 en 15 sprak de profeet tot Baruch eerst na het gebed, dat hij in v. 16-25 stortte en na het antwoord van God in v. 26-44. Dit blijkt uit de vergelijking van v. 16 met v. 12, vooral uit v. 25, want hierin vraagt hij God om de verklaring der handeling, welke hij v. 15 aan Baruch uitlegde.</div>
<div id="n1818"><hi type="italic">In een aarden vat</hi> kon hij tegen vocht en bederf langen tijd bewaard blijven. Het doel was niet, dat Jeremias' verwanten na den terugkeer uit de ballingschap krachtens deze koopacte den akker zouden kunnen opeischen. Die handeling had een louter zinnebeeldige strekking om aan te duiden, dat de ballingschap wel van langen duur zou zijn, doch tevens dat er een tijd zou komen, waarin de landerijen weder hunne waarde zouden hebben; m.a.w. dat de herstelling uit de ballingschap even zeker zou zijn als de ballingschap zelve. Dit is ook de zin van het volg. vers.</div>
<div id="n1819">Hier is slechts van éénen brief sprake, gelijk volgens de lezing der Septuag. in v. 11 en 14.</div>
<div id="n1820">Zie I 6; XXVII 5. <hi type="italic">Verbum</hi>, Hebr. ‘dabar’ in de beteekenis van ‘ding’; Septuag.: ‘niets is er voor U verborgen’.</div>
<div id="n1821">Eene navolging van Exod. XX 5, 6. <hi type="italic">In den schoot</hi> enz., zie Is. LXV noot 7. Vgl. verder Deut. X 17.</div>
<div id="n1822">Hebr. en Septuag.: ‘Groot in raad en machtig van daad’ of ‘door daden’. <hi type="italic">Uitvindselen</hi>, Hebr. ‘daden’. Zie verder XVII 10.</div>
<div id="n1823">De zin is: die teekenen enz. gesteld hebt in het land Egypte en daarmede niet hebt opgehouden tot op dezen dag toe, zoowel in Israël als onder de overige menschen. Hierdoor heeft God zich verheerlijkt, gelijk thans voor een ieder klaarblijkelijk is. Zie XI 7; XXV 18.</div>
<div id="n1824">Zie Deut. XXVI 8. <hi type="italic">Met groote verschrikking</hi>, welke de omliggende volken aangreep; vgl. Deut. XI 25.</div>
<div id="n1825">Vgl. XI 5.</div>
<div id="n1826">Te weten de inval der Chaldeën en de belegering der hoofdstad volgens v. 24. Vgl. II 7; VII 24; IX 13 e<hi type="italic">n</hi>z.</div>
<div id="n1827"><hi type="italic">Schansen</hi> of wallen, zie VI noot 5. <hi type="italic">De stad is gegeven</hi>, een profetisch verleden, dat weldra werkelijkheid zou zijn. De laatste woorden van het vers zijn de overgang tot v. 25.</div>
<div id="n1828">Immers scheen het koopen van den akker in strijd met de aankondiging, dat het met Juda weldra zou gedaan zijn. Althans om wille der omstanders vroeg de profeet eene nadere verklaring. Het antwoord op de vraag, dat reeds in v. 15 staat uitgedrukt, wordt nu in v. 26-44 uitvoeriger gegeven.</div>
<div id="n1829">Septuag.: ‘tot mij’.</div>
<div id="n1830">d.i Der geheele menschheid. Zie verder v. 17.</div>
<div id="n1831">Zie VII 18; XIX 13.</div>
<div id="n1832"><hi type="italic">Van hunne jeugd af</hi>, zie III 24; XXII 21. <hi type="italic">Zij</hi>, <hi type="italic">de kinderen</hi> enz. ontbreekt in de Septuagint. <hi type="italic">Door het bedrijf</hi> enz., d.i. door geheel hun gedrag, door afgoderij enz.; zie XXV 7. Aldus deden de <hi type="italic">kinderen van Israël</hi>, doch <hi type="italic">de kinderen van Juda</hi> waren niet beter, gelijk v. 31-35 nog meer verklaard wordt.</div>
<div id="n1833"><hi type="italic">Tot mijnen toorn</hi>, d.i. tot het voorwerp, dat mijnen toorn opwekt. Niet zonder overdrijving wordt gezegd <hi type="italic">van den dag af</hi> enz., alsof het goede, dat b.v. in de dagen van David geschied was, werd bedolven onder den vloed der ongerechtigheden van Jerusalem's inwoners.</div>
<div id="n1834">Zie II 27. <hi type="italic">Des morgens vroeg</hi>, d.i. zorgvuldig; zie VII 13; XI 7 enz.</div>
<div id="n1835">De verzen 34 en 35 herhalen VII 30, 31. <hi type="italic">Toe te wijden</hi>, naar het Hebr. eigenlijk: door het vuur ‘te laten gaan’ ter eere van den Moloch (zie II Par. XXXIII 6), wat evenals VII 31; XIX 5 van werkelijk ‘verbranden’ moet verstaan worden. <hi type="italic">Om dezen gruwel</hi> te <hi type="italic">bedrijven</hi> hangt af van <hi type="italic">zij bouwden.</hi> - In v. 30-35 had God den profeet aangetoond, dat het vonnis van v. 28, 29 meer dan verdiend was. Doch door het gericht zou de verlossing komen, welke in v. 36-41 door God wordt aangekondigd.</div>
<div id="n1836"><hi type="italic">Deswege</hi>, Vulg. <hi type="italic">propter ista</hi>, laat men met de Septuag. beter weg, want de inhoud van dit vers volgt niet onmiddellijk uit het voorafgaande. <hi type="italic">Waarvan gijlieden zegt</hi>: immers was het voor ieder klaarblijkelijk, dat de stad op het punt stond in de handen van den vijand te vallen.</div>
<div id="n1837">Vgl. XXIII 3; XXIX 14; XXX 3, 18; XXXI 1, 8.</div>
<div id="n1838">Dit keert overal terug bij de belofte der herstelling; vgl. VII 23.</div>
<div id="n1839">De vroegere scheuring in twee elkander vijandige rijken, de bron van alle onheil voor Israël en Juda, zal ophouden; éénen levensweg zullen zij bewandelen, die bestaat in de vreeze Gods, in den waren godsdienst, de voorwaarde van hun geluk. Septuag.: ‘een anderen weg en een ander hart’.</div>
<div id="n1840">Zie XXXI 31-33; vgl. Osee II 18 volg. In plaats van ‘mijne wet’ (XXXI 33) staat hier in dezelfde beteekenis <hi type="italic">mijne vreeze</hi>, want deze kinderlijke vreeze baart gehoorzaamheid en liefde.</div>
<div id="n1841">God zal <hi type="italic">vreugde</hi> hebben aan zijn getrouw en daarom door Hem gezegend volk. Hij zal hen <hi type="italic">planten</hi>, d.i. bestendig doen wonen, in dit land, en wel <hi type="italic">in trouw</hi>, d.i. volgens zijne beloften, die Hij gaarne en van ganscher harte zal volbrengen.</div>
<div id="n1842">Zie XXXI 28. Eene korte samenvatting van het gezegde in v. 28-41. <hi type="italic">Heb gebracht</hi> is weder een profetisch verleden; het zou binnen kort geschieden.</div>
<div id="n1843">Nu eerst volgt het rechtstreeksche antwoord van God op de vraag van den profeet in v. 25 betreffende de beteekenis van het koopen van den akker in de gegeven omstandigheden. <hi type="italic">Er zullen akkers gekocht worden</hi> beteekent, dat de maatschappelijke en burgerlijke orde <hi type="italic">in dit land</hi> zal worden hersteld. <hi type="italic">Waarvan gijlieden zegt</hi> beduidt hetzelfde als in v. 36 (zie noot 31): voor ieder was het duidelijk, dat het nu weldra zoover komen zou.</div>
<div id="n1844">Zie voor de hier genoemde deelen van Juda XVII 26; vooraf gaat <hi type="italic">het land van Benjamin</hi>, waarin de bewuste akker gelegen was. Dit verklarend antwoord van God brengt de profeet nu eerst over aan Baruch (v. 15), na hem den last van v. 14 te hebben opgedragen. Zie noot 12.</div>
<div id="n1845">Zie XXXII 1, 2. Hier volgen eenige nieuwe troostwoorden, tot opbeuring der vromen in die droevige dagen.</div>
<div id="n1846">Die niet alleen de verlossing belooft, maar ook verwezenlijkt, en daarom de volvoering daarvan beschikt en voorbereidt. <hi type="italic">De Heer</hi>, Hebr. ‘Jahve’, de naam van den onveranderlijken en getrouwen God des verbonds, waarborgt dit; zie XXXI 35.</div>
<div id="n1847">Werd aan den profeet VII 16; XI 14; XIV 11 verboden te bidden voor het afvallige volk, hier mag en moet hij met aandrang smeeken; en God zal hem de <hi type="italic">groote</hi> toekomst van zijn volk en de in Gods raadsbesluit hieromtrent <hi type="italic">vastgestelde</hi>, Hebr. ‘verborgen’, dingen openbaren, die Jeremias uit zich zelf niet achterhalen kan.</div>
<div id="n1848">Het troostwoord volgt eerst in v. 6, nadat (v. 4 en 5) de treurige toestand is beschreven dergenen, wie dit woord van God geldt. Hetgeen hier volgt, is duister van zin en waarschijnlijk niet ongeschonden van tekst.</div>
<div id="n1849">De belegerde inwoners van Jerusalem zullen zich na de vernieling hunner huizen wanhopig verdedigen in de <hi type="italic">schansen</hi> en met het <hi type="italic">zwaard</hi>, doch met dit gevolg, dat zij <hi type="italic">ze</hi>, te weten de in v. 4 genoemde schansen, Septuag. (hoofdst. XL) ‘haar’ (de stad), <hi type="italic">vullen</hi> met hunne lijken. Dit is de vermoedelijke zin.</div>
<div id="n1850">Evenals XXV 15 treedt de wrekende God als de oorzaak dier jammeren op. Hij toch heeft <hi type="italic">zijn aangezicht verborgen</hi>, d.i. zijne gunst aan de hardnekkigen onttrokken.</div>
<div id="n1851">Zie XXX 17. Ik zal hun den vrede schenken, dien zij hebben afgesmeekt, en daardoor <hi type="italic">mijne trouw</hi> aan mijne beloften toonen. Het woord is gericht tot de boetvaardigen en de vromen in Israël.</div>
<div id="n1852">Zie XXX 3, 18; XXXI 4. <hi type="italic">Ik zal hen opbouwen</hi>, d.i. bestendige welvaart geven, <hi type="italic">als in den beginne</hi>, in de gelukkige tijden van David en Salomon.</div>
<div id="n1853">Zie XXXI 34.</div>
<div id="n1854">Jerusalem (v. 7).</div>
<div id="n1855">De God van Israël zal beroemd en geprezen worden onder <hi type="italic">alle volken der aarde</hi>, om de weldaden aan Jerusalem bewezen; zij zullen <hi type="italic">vreezen en beven</hi>, d.i. met eerbiedige vreeze verlangend naar dat heil uitzien; vgl. Osee III 5.</div>
<div id="n1856">Voor die weldaden zullen de inwoners van Jerusalem en van Juda's steden den Heer danken en loven in de thans verwoeste straten der stad (v. 10, 11).</div>
<div id="n1857">Zie XXXII 36, 43 met noot 31. <hi type="italic">Buiten</hi> (zóó ook de Septuag.), Hebr.: ‘op de straten van’ <hi type="italic">Jerusalem;</hi> zie op XI 6.</div>
<div id="n1858">Het tegendeel van VII 34; XVI 9; XXV 10.</div>
<div id="n1859">Deze woorden zijn de aanhef van Ps. CV en CVI, die toen in den tempel gezongen werden; zie II Par. V 13 met noot 11. Zie verder XVII 26 en noot 8 hierboven.</div>
<div id="n1860">d.i. Zoodat het land weder bevolkt en gelukkig zijn zal als in de oude dagen.</div>
<div id="n1861">Hebr.: ‘eene weideplaats voor de herders, welke de kudde daar laten legeren’. Het om de steden liggende land zal bevolkt worden en vruchtbaar zijn, en wel in geheel Juda, welks deelen in v. 13 evenals XVII 26 worden opgesomd.</div>
<div id="n1862">d.i. Des herders, die zorgvuldig zijne schapen <hi type="italic">telt</hi>, wanneer hij ze des avonds in de schaapskooi verzamelt; vgl. XXXI 24.</div>
<div id="n1863">Al wat hier van v. 14 tot v. 26 volgt, ontbreekt in de Septuag., waarschijnlijk omdat deze beloften aangaande het koning- en het priesterschap in het herstelde Rijk Gods grootendeels eene herhaling zijn van XXIII 5, 6 en XXXI 35-37.</div>
<div id="n1864"><hi type="italic">Het goede woord</hi> van XXIX 10, te weten ‘dat Ik u zal terugvoeren naar dit oord’. Vgl. XI noot 5. De terugkeer naar het vaderland is het begin der herstelling, welke door de verlossing van den Messias (v. 15) zal voltooid worden.</div>
<div id="n1865">Eene herhaling van XXIII 5, 6, doch met dit verschil, dat hier niet de Messias, doch Jerusalem den eernaam voert van ‘Heer, onze gerechtigheid’ (Hebr. zie XXIII noot 5). Want in plaats van <hi type="italic">vocabunt eum</hi> hebben enkele handschriften der Vulgaat, in overeenstemming met het Hebr., de Syr. vertaling en de Grieksche van Theodotion, ‘vocabunt <hi type="italic">eam</hi>’, <hi type="italic">haar</hi>, te weten Jerusalem. Het verloste Jerusalem mag dan roemen: ‘Heer, onze gerechtigheid’, want door den Messias, die ‘spruit der gerechtigheid’ heet en ‘gerechtigheid oefent’ (v. 15), is het in die verhouding tot God gekomen.</div>
<div id="n1866">M.a.w. voor immer zal er iemand uit het geslacht van David op zijnen troon gezeten zijn, volgens de godspraak van Nathan, II Reg. VII 12-16; deze godspraak toch was door de verwerping van Sedecias (XXII 30) niet verijdeld. Zij zou vervuld worden in David's ‘gerechte spruit’, den Messias. Vgl. Luc. I 32. De bewoordingen van dit vers komen overeen met III Reg. II 4, vooral met VIII 25 en IX 5, waar de profetie van Nathan bedoeld wordt. Vgl. Ez. XXI 26, 27.</div>
<div id="n1867">Hebr.: ‘En den priesters, den Levieten’, een verklarende bijstelling, welke beteekent: den priesters uit den stam Levi; vgl. Deut. XVII 9, 18; XVIII 1 enz. Hun zal het niet ontbreken <hi type="italic">aan een man</hi>, die als offeraar <hi type="italic">voor mijn aangezicht</hi> zal staan. Want ook het priesterschap en het offer in eigenlijken zin zal in het Rijk van den Messias in stand blijven. Dit wordt evenals Is. XIX 19-21; Mal. III 3, 4 op Oud-Testamentische wijze uitgedrukt. Welk dit offer zijn zal, hetwelk de drie hier genoemde offers van het Oude Verbond in zich besluit, leerde later Mal. I 11. Vgl. Jer. III 16.</div>
<div id="n1868">Eene plechtige bevestiging der belofte van v. 17 en 18 aangaande het koningschap en het priesterschap van het Nieuwe Verbond.</div>
<div id="n1869">Hebr. ‘en (zal mijn verbond) met de Levieten, de priesters, mijne dienaren’, verbroken kunnen worden. Zie XXXI 35 volg.; hier leert de vergelijking met de altijddurende en onafgebroken opvolging van dag en nacht de bestendigheid van de koninklijke en priesterlijke waardigheid in het Rijk van den Messias.</div>
<div id="n1870">De aartsvaderlijke zegen, aan het zaad van Abraham en Isaäc beloofd (Gen. XXII 17; XXVI 4), zal op geestelijke wijze verwezenlijkt worden in hen, die om de koninklijke macht, welke zij in het Godsrijk in naam van den Messias uitoefenen, <hi type="italic">het zaad van David</hi>, en om hunne priesterlijke bediening, als plaatsvervangers van den priester-Messias, <hi type="italic">de Levieten</hi> genoemd worden. Vgl. Ps. XLIV 17.</div>
<div id="n1871">Zij, die dit woord <hi type="italic">gesprocen</hi> hebben, <hi type="italic">dit volk</hi>, zijn die Israëlieten, welke aan de beloofde herstelling van Israël wanhopen. <hi type="italic">De twee geslachten</hi> zijn volgens sommigen het koninklijke en het priesterlijke geslacht (v. 17-22), doch waarschijnlijker (om het volgende <hi type="italic">mijn volk)</hi> de twee volksstammen (zie I 15) of de twee huizen Israël en Juda. De kleinmoedigen noemden het uitverkoren Israël en Juda om de straf der ballingschap door God <hi type="italic">verworpen.</hi> Doch hiermede <hi type="italic">hebben zij</hi>, zoo gaat God voort, <hi type="italic">mijn volk</hi>, het door Mij voor immer uitverkoren volk, <hi type="italic">versmaad.</hi></div>
<div id="n1872">Zie voor Gods verbond met den dag en den nacht v. 20 en Gen. VIII 22; voor de hier bedoelde <hi type="italic">wetten</hi> XXXI 35, 36.</div>
<div id="n1873">Het <hi type="italic">zaad van Jacob</hi> is het geestelijke Israël, het <hi type="italic">zaad van David</hi> is de Messias en de met en namens hem over zijn Rijk gebiedende priester<hi type="italic">vorsten</hi>, v. 22. God noemt vervolgens zijn volk <hi type="italic">het zaad van Abraham</hi> enz. om te wijzen op de groote belofte aan de aartsvaders gedaan betreffende hunne nakomelingschap. Zie verder XXXII 44.</div>
<div id="n1874">In dit en de volgende hoofdstukken verhaalt Jeremias, wat hij vóór (XXXIV-XXXIX) en nà (XL-XLV) de inneming der stad tot openbaring van Gods gerechtigheid gezegd, gedaan en geleden heeft.</div>
<div id="n1875"><hi type="italic">Alle</hi> (aan Babel onderworpen) <hi type="italic">volken</hi> staat niet in de Septuag. (hoofdst. XLI). De lange opsomming der belegeraars wijst op de ontelbare menigte van het Chaldeeuwsche heerleger. <hi type="italic">Tegen al zijne steden</hi> (zie op XIX 15), vooral tegen Lachis en Azeclia, v. 7.</div>
<div id="n1876">De Septuag. voegt hierbij: ‘en hij zal haar innemen’.</div>
<div id="n1877">Zie XXXII 3-5, waar de koning deze aankondiging van Jeremias ongeveer in dezelfde bewoordingen aanhaalde.</div>
<div id="n1878"><hi type="italic">In vrede</hi>, d.i. een natuurlijken dood, <hi type="italic">sterven. Naar de verbranding</hi> enz.: bij de lijkplechtigheden van koningen behoorde het verbranden van reukwerk; vgl. II Par. XVI 14; XXI 19. Lees in plaats van ‘comburent <hi type="italic">te</hi>’ naar den grondtekst ‘<hi type="italic">tibi</hi>’: men zal <hi type="italic">u ter eere verbranden.</hi> Want van lijkverbranding, welke als eene oneer gold (zie Am. II 1) en alleen in geval van nood geschiedde (zie Am. VI noot 12), is hier geen sprake. De Septuag. heeft niets van die ‘verbranding’. - Waarschijnlijk moeten v. 4 en 5 worden opgevat als eene belofte, afhangend van eene voorwaarde, die niet bepaald uitgedrukt, maar in het begin van v. 4 en aan het slot van v. 5 wordt aangeduid: <hi type="italic">Luister naar</hi>, d.i. wees gehoorzaam aan, <hi type="italic">het woord</hi>, dat XXXVIII 17 volg. verklaard wordt. De voorwaarde zou dus zijn: indien gij u vrijwillig onderwerpt aan de Chaldeën. Daar nu Sedecias dit geweigerd heeft, is men van meening, dat deze belofte niet vervuld is; zie LII 11 zijn ellendig uiteinde.</div>
<div id="n1879">Beide gelegen ten zuidwesten van Jerusalem, in de zoogenaamde Sjefela of de vlakte van Juda.</div>
<div id="n1880">Dit <hi type="italic">woord</hi> des Heeren gewerd naar v. 21, 22 aan Jeremias in den tusschentijd, dat het Chaldeeuwsche leger het beleg voor Jerusalem had opgebroken om het naderende Egyptische leger terug te slaan. Gedurende die kortstondige verademing hadden Jerusalem's inwoners de plechtige gelofte van v. 15 verbroken, welke zij tijdens den nood der belegering aan God gedaan hadden. Toen hadden zij namelijk beloofd, de wet na te leven van Exod. XXI 1-4 (vgl. Lev. XXV 39-43; Deut. XV 12-15), die voorschreef, in het zevende jaar de Hebreeuwsche slaven en slavinnen vrij te laten.</div>
<div id="n1881">Na den aftocht van het Chaldeeuwsche leger; zie v. 21; vgl. XXXVII 5-10. - Dit vers staat niet in de Septuag., die in v. 8-22 beknopter is.</div>
<div id="n1882"><hi type="italic">Ik</hi> zelf ben de Stichter van het verbond, dat u verplicht de Hebreeuwsche slaven en slavinnen vrij te laten. <hi type="italic">Ten dage</hi> ziet op de wetgeving van Sinaï, na de verlossing uit Egypte; vgl. VII 22. <hi type="italic">Het huis der slavernij</hi> evenals Exod. XX 2, doch hier met nadruk, daar er sprake is van het recht der slaven op vrijlating, gelijk in Deut. XV 12-15.</div>
<div id="n1883">Naar Deut. XV 12, waar eveneens de dienstbaarheid niet langer dan zes volle jaren duren mag. De minder juiste uitdrukking <hi type="italic">wanneer er zeven jaren</hi> (Septuag. juister ‘zes jaren’) <hi type="italic">vervuld zijn</hi> moet derhalve in dienzelfden zin verklaard worden. Vgl. onze zegswijze ‘over acht dagen’ om zeven volle dagen te beteekenen.</div>
<div id="n1884"><hi type="italic">Vrijlating uitroepen</hi> evenals v. 8, volgens Lev. XXV 10. <hi type="italic">In het huis</hi> of den tempel; zie op VII 10. Het was derhalve eene heilige en plechtige gelofte geweest.</div>
<div id="n1885">M.a.w. Ik ontsla u uit mijnen dienst en Mij zelven van de zorg voor u (vgl. Lev. XXV 42), zoodat gij niet meer mijne dienaren zijt en Ik niet meer uw Meester ben, en gij, als 't ware vogelvrij verklaard, eene prooi zult worden van het <hi type="italic">zwaard</hi> enz. Zie verder XV 4.</div>
<div id="n1886">Over dit aloud gebruik bij het sluiten van een plechtig verbond is gesproken Gen. XV noot 7.</div>
<div id="n1887">Zie VII 33; XVI 4.</div>
<div id="n1888">De aanleiding daartoe wordt verhaald XXXVII 5-8. Zie noot 7 en verder IV 7; X 22 enz.</div>
<div id="n1889">Volgens velen in Joakim's vierde regeeringsjaar, toen de Chaldeën voor het eerst in aantocht waren (zie v. 11 en vgl. XXV noot 1; IV Reg. XXIV 1); volgens anderen kort vóór de strooptochten der naburige volken, die het einde van Joakim's regeering verontrustten (IV Reg. XXIV 2) en de tweede komst van Nabuchodonosor voorafgingen (v. 10 aldaar). Vgl. Jer. XII 7-17.</div>
<div id="n1890"><hi type="italic">Het huis der Rechabieten</hi> was een tak van den stam der Cinieten (I Par. II 55), nakomelingen van Hobab, den schoonbroeder van Moses (Num. X 29), die met de Israëlieten uit de woestijn naar Chanaän waren gekomen. Zij waren voortdurend in vriendschappelijke betrekking met Israël gebleven; vgl. Judic. I 16; IV 11, 17; I Reg. XV 6. Naar de wijze der aartsvaders leidden zij een zwervend herdersleven, in den dienst van den waren God en in reinheid van zeden. Zij werden geheeten naar hunnen voorvader Rechab; diens zoon Jonadab, een aanzienlijk stamvorst uit den tijd van Jehu (IV Reg. X 15 volg., 23), had het in v. 6 en 7 beschreven gebruik aan zich en zijn nakroost ten plicht gesteld.</div>
<div id="n1891">Zie op I Par. XXVIII 11-12. Die kamers dienden ook tot woningen voor tempeldienaren en tot zalen voor gezellige bijeenkomsten, vooral bij offermaaltijden. Aan zulk eene ruime zaal valt hier te denken.</div>
<div id="n1892"><hi type="italic">Jezonias</hi> was destijds het hoofd van den Rechabietenstam. <hi type="italic">Geheel het huis</hi>, dat derhalve niet talrijk was.</div>
<div id="n1893"><hi type="italic">Hanan</hi> heet <hi type="italic">de man Gods</hi>, eene benaming die veelal aan Gods profeten wordt gegeven (zie III Reg. XII 22). Zijne <hi type="italic">zonen</hi> zijn wellicht zijne leerlingen, die in genoemde zaal hunne bijeenkomsten hielden. <hi type="italic">Drempelbewaarder</hi> was naar LII 24 eene niet onaanzienlijke betrekking.</div>
<div id="n1894"><hi type="italic">Bokalen</hi>, uit welke de <hi type="italic">bekers</hi> konden gevuld worden.</div>
<div id="n1895">M.a.w. indien gij, Rechabieten, overeenkomstig uwe voorvaderlijke zeden, het eenvoudige herdersleven blijft leiden, zonder u door weelde te verweekelijken of door rijke bezittingen de hebzucht van andere volken op te wekken, zult gij, om uwe getrouwheid aan het voorschrift uws vaders, den zegen verwerven, die Exod. XX 12 aan de gehoorzaamheid beloofd is.</div>
<div id="n1896">Alleen door den nood gedwongen hadden zij binnen Jerusalem tijdelijk eene schuilplaats gezocht. <hi type="italic">De Syriërs</hi> waren onder die stroopende volken, welke de komst der Chaldeën voorafgingen; zie noot 1.</div>
<div id="n1897">Uit de zaal naar het voorhof, waar het volk zich bevond.</div>
<div id="n1898"><hi type="italic">Tucht</hi> beteekent hier de strenge berisping, welke in dat beschamend voorbeeld van gehoorzaamheid was gelegen. De volle titel van Israël's God in den aanhef: <hi type="italic">de Heer der heerscharen</hi> enz. en daarbij het bevestigende <hi type="italic">zegt de Heer</hi>, aan het einde, hebben hier bijzonderen nadruk: de Reehabieten gehoorzaamden aan het eenmaal gesproken woord eens menschen eeuwen lang; doch zij zijn weerspannig aan de zoo dikwerf herhaalde geboden van den machtigen en getrouwen God van Israël; zie v. 14.</div>
<div id="n1899">Zie VII noot 12. De Septuag. (hoofdstuk XLII) is hier en in de volgende verzen beknopter.</div>
<div id="n1900">Zie XXV 4, 5. De <hi type="italic">bewoners van Jerusalem</hi>, reeds in <hi type="italic">Juda</hi> begrepen, worden nog afzonderlijk vermeld, als meer bevoorrecht en daarom schuldiger. <hi type="italic">Omdat Ik tot hen gesproken</hi> enz. laat de Septuag. weg; zie verder VII 13; XI 11; XIX 15.</div>
<div id="n1901">Vgl. XXXIII 17, 18. Deze belofte behelst, dat hun stam zal blijven voortbestaan en dat hunne hoofden den Heer onder een of ander opzicht zullen dienen, in vertrouwelijken omgang met Hem verkeerende; zie XV 19. Hoe de belofte in vervulling is gegaan, heeft de geschiedenis niet opgeteekend.</div>
<div id="n1902">Zie over <hi type="italic">het vierde jaar van Joakim</hi> XXV noot 1; aldaar (v. 3) gaf de profeet een kort overzicht van zijne prediking, die hij tot dusver gehouden had; zie op XXV 3. Thans beveelt hem God die prediking op schrift te brengen en aan het hardnekkige volk voor te lezen, om het zoo mogelijk te vermurwen.</div>
<div id="n1903"><hi type="italic">Eene boekrol</hi> bestond uit lange strooken papier of perkament, welke aan elkander gehecht en op eene rol gewonden werden. - De profeet moet den inhoud zijner prediking, in zooverre deze van dreigenden aard was <hi type="italic">(tegen)</hi>, op schrift brengen; want de troostende voorspellingen had hij op bevel van God (zie XXX 2) op eene afzonderlijke rol geschreven. Tegen <hi type="italic">Israël</hi> of het Tienstammenrijk had de profeet alleen III 6 volg., en wel om wille van Juda, geprofeteerd; beter leest men naar de Septuag.: ‘tegen <hi type="italic">Jerusalem</hi> en Juda’, beide dikwerf te zamen vermeld; zie XXXV noot 12. <hi type="italic">Sinds de dagen van Josias</hi>, te weten van diens dertiende regeeringsjaar af; zie I 2.</div>
<div id="n1904">Zie XXVI 3 en noot 2 aldaar.</div>
<div id="n1905"><hi type="italic">Uit den mond van Jeremias</hi>, die aan Baruch <hi type="italic">al de woorden</hi> voorzeide, zie v. 18. Zie voor <hi type="italic">Baruch</hi> XXXII noot 11. Waarschijnlijk bezigde daarbij de profeet zijne aanteekeningen, welke hij gaandeweg gemaakt zal hebben. Want hij predikte reeds drie en twintig jaren; zie XXV noot 3.</div>
<div id="n1906"><hi type="italic">Clausus</hi> vertaalt hier de Vulgaat evenals XXXII 2; XXXIII 1, hoewel nergens gezegd wordt, dat ook Joakim den profeet <hi type="italic">in hechtenis</hi> heeft genomen en daarentegen naar v. 19 de profeet zich vrij kon bewegen. Het Hebr. kan ook beteekenen ‘verhinderd’, zoodat de profeet zich om een of andere reden niet tempelwaarts kon begeven.</div>
<div id="n1907"><hi type="italic">Op den vastendag</hi>, b.v. van den grooten verzoendag, den tienden der zevende maand (Lev. XXIII 27 volg.), of op een anderen buitengewonen vastendag, zooals die in zulke bange dagen als destijds (zie op XXV 1) door de overheid werden voorgeschreven; zie v. 9 en vgl. II Par. XX 3. Op zulke boetedagen kwam het volk in grooter aantal naar den tempel, en kon om de betere stemming meer vrucht van zulk eene voorlezing verwacht worden. Volgens velen is de vastendag van v. 9 ‘in het vijfde jaar in de negende maand’ bedoeld; doch het is niet waarschijnlijk, dat Jeremias ongeveer een jaar (zie v. 1) met de voorlezing zal gewacht hebben; bovendien wordt in v. 8 het bericht omtrent het schrijven en het voorlezen der boekrol gesloten en begint in v. 9 het verhaal, dat aanleiding gaf tot het verbranden van het boek. Hier en in de volgende verzen is de Septuag. (hoofdstuk XLIII) weder beknopter.</div>
<div id="n1908">Een vurig en nederig gebed <hi type="italic">valt</hi> voor den troon van God neder en vindt derhalve bij Hem ingang en verhooring. Zulk een gebed mocht men bij die voorlezing verwachten; <hi type="italic">want groot is de toorn,</hi> die zich daarbij in de aankondiging der schrikkelijkste straffen openbaarde.</div>
<div id="n1909">Alstoen had Nabuchodonosor Juda reeds veroverd en Jerusalem ingenomen (zie IV Reg. XXIV 1; Dan. I 1; II Par. XXXVI 6) en was hij kort daarna om den dood zijns vaders naar Babel teruggekeerd. Het was derhalve waarschijnlijk een <hi type="italic">vastendag</hi> ter herdenking aan de geleden rampen, wellicht om hierdoor het verlangen naar wraak levendig te houden. Zie I Reg. XXXI 13; II Reg. I 12; I Esdr. X 6; Zach. VII 5. Naar het Hebr. riep het volk zelf dien vastendag uit in dien zin, dat het zijn verlangen daarnaar geopenbaard had of dat allen bereidvaardig dien wilden vieren. <hi type="italic">Uit de steden</hi> was men naar Jerusalem samengestroomd om de onveiligheid des lands.</div>
<div id="n1910"><hi type="italic">In de schatkamer</hi>, Hebr. ‘in de kamer’ (zie XXXV noot 3), van <hi type="italic">Gamarias</hi> enz. (zie IV Reg. XXII 3), den <hi type="italic">schrijver</hi> of kanselier, die, waarschijnlijk omdat hij ook in den tempel dienst te verrichten had, in het voorhof zijne kamer had; want de eigenlijke kanselarij was in het koninklijk paleis, zie v. 12. De kamer bevond zich <hi type="italic">in het bovenste voorhof</hi>, d.i. op de bovenverdieping der galerijen, die het binnenste voorhof omgaven, <hi type="italic">aan den ingang der nieuwe poort</hi> (zie XXVI noot 6); derhalve grensde zij aan het buitenste voorhof, zoodat Baruch van dat hooge standpunt aan het alhier vergaderde volk van de boekrol kon voorlezen.</div>
<div id="n1911">In de kamer van den vervolgens genoemden kanselier <hi type="italic">Elisama,</hi> waar de <hi type="italic">vorsten</hi> of de hooge staatsdienaren zitting hielden; van dezen is alleen <hi type="italic">Elnathan</hi> nog nader (zie XXVI 22) vermeld. De v. 11 en 13 genoemde <hi type="italic">Micheas</hi> vond het waarschijnlijk bedenkelijk, dat, terwijl de koning met zijne vorsten plannen beraamde om het Chaldeeuwsche juk af te schudden, de profeet aanmaande tot onderwerping, en dat die aanmaning in de vertrekken zijns vaders (zie v. 10) gebeurde.</div>
<div id="n1912"><hi type="italic">Judi</hi>, een lager beambte der kanselarij, heet in het Hebr. Jehoedi, wat hetzelfde is als Jood. Men vermoedt daarom, dat hij een bekeerling was van Cuschietische afkomst of een afstammeling van <hi type="italic">Chusi</hi>, Hebr. ‘Koesji’; zie Gen. X noot 7.</div>
<div id="n1913">d.i. Zagen zij van schrik en ontsteltenis elkander sprakeloos aan; naar de Septuag. beraadslaagden zij met elkander. Dat zij Baruch en Jeremias niet ongenegen waren, blijkt uit het geheele verhaal; zie vooral v. 19.</div>
<div id="n1914">Want zulk een voorspelling kon niet verborgen blijven. Waarschuwden zij derhalve den koning niet, dan hadden zij zijnen toorn te vreezen.</div>
<div id="n1915">Zij willen de meeste zekerheid omtrent den oorsprong dier voorspellingen, of zij inderdaad van den erkenden godsgezant Jeremias afkomstig waren. <hi type="italic">Uit zijnen mond</hi> staat niet in de Septuag. en geeft om v. 18 een minder goeden zin.</div>
<div id="n1916">Want zij vreesden de wraak des konings; zie XXVI 21 volg.</div>
<div id="n1917">De kanselarij zag uit op een tweede <hi type="italic">voorhof</hi>, het binnenste, dat toegang verleende tot de wintervertrekken des konings, zie v. 22. <hi type="italic">Al de woorden</hi>, d.i. al de dingen, m.a.w. zij gaven den koning verslag van het gebeurde en van den inhoud der voorgelezen profetie, welke zij in de kanselarij hadden weggelegd uit vreeze voor de gramschap des konings.</div>
<div id="n1918">In de <hi type="italic">negende maand</hi>, ongeveer December, valt er in Jerusalem, bij noorden- en noordwestenwind, regen en soms sneeuw. Nog heden warmt men er zich bij een aarden vuurpot met brandende houtskolen, die, daar er geen schoorsteenen zijn, midden in het vertrek geplaatst wordt.</div>
<div id="n1919">Voor <hi type="italic">bladzijden</hi> heeft het Hebr. eigenlijk ‘deuren’ of ‘deurvleugels’, waarmede de vierkante vakken of kolommen bedoeld zijn, waarin de rol was afgedeeld. Zulk eene kolom nam de geheele breedte der rol in, zoodat zij met ééne snede daarvan kon afgenomen worden. Zóó kon men ook <hi type="italic">drie of vier</hi> kolommen te gelijk afsnijden. Zoodra Judi eenige kolommen gelezen had, sneed hij of de koning <hi type="italic">het</hi> gelezene af, wierp dat in het vuur en herhaalde dit zoolang, <hi type="italic">totdat de geheele rol verteerd was door het vuur.</hi></div>
<div id="n1920"><hi type="italic">Dienaren</hi> of hovelingen, onderscheiden van de in v. 12 genoemde raadslieden. Zij waren even ongeloovig en verstokt als de koning zelf.</div>
<div id="n1921">Hebr.: ‘smeekten’. De Septuag. zegt integendeel, dat zij den koning aanrieden het boek te verbranden; doch zulk een raad zou hier na de daad (v. 23) gekomen zijn.</div>
<div id="n1922">Naar de Septuag. is <hi type="italic">Amelech</hi> geen eigennaam, doch is <hi type="italic">Jeremiël</hi> ‘de zoon des konings’, d.i. een prins van koninklijken bloede, niet een zoon van den pas dertigjarigen (zie IV Reg. XXIII 36) Joakim. <hi type="italic">God verborg hen,</hi> d.i. liet niet toe, dat de gerechtsdienaren hen vonden.</div>
<div id="n1923">Vooral deze aankondiging, die in Jeremias' profetie zoo dikwerf herhaald wordt, had de gramschap van den verstokten koning opgewekt. - Dit in het vijfde jaar (v. 9) gesproken woord sluit niet uit, dat de koning van Babylon in het vierde jaar van Joakim (zie noot 8) Jerusalem en Juda veroverd had; want bij deze verovering was Juda niet dermate verwoest en ontvolkt als hier gezegd wordt. - Bemerk, dat hier, in het boek der profetieën, hetwelk in het vierde jaar van Joakim was geschreven, <hi type="italic">de koning van Babylon</hi> uitdrukkelijk genoemd werd als de uitvoerder van Gods wraak gericht; derhalve laat de Septuag. XXV 9, 11, 12 de vermelding van dien koning ten onrechte weg.</div>
<div id="n1924">Dezelfde voorspelling als XXII 18, 19; doch hier wordt er bijgevoegd, dat uit zijn nageslacht niemand op den troon van David zal zetelen. Wel volgde hem zijn zoon Jechonias op (IV Reg. XXIV 6), doch diens onrustige regeering van slechts drie maanden kon nauwelijks een ‘zetelen op den troon’ genoemd worden.</div>
<div id="n1925">Zie XIX 15; XXXV 17.</div>
<div id="n1926">Hebr.: ‘en nog vele dergelijke woorden (vele profetieën van dergelijken inhoud, zie op v. 2) werden er aan toegevoegd’. Zoo ontstond allengs het Boek Jeremias.</div>
<div id="n1927">Na de gevankelijke wegvoering van Jechonias (Hebr. evenals XXII 24 ‘Konjahoe’) had Nabuchodonosor diens oom Sedecias tot koning aangesteld.</div>
<div id="n1928">Vgl. II Par. XXXVI 16. Zij weigerden zich, overeenkomstig Gods bevel, te onderwerpen aan het juk der Chaldeën; zie XXV 9-11; XXVII 12-15; XXVIII 14.</div>
<div id="n1929">Een ander gezantschap dan XXI 1, zie aldaar noot 2 op het einde. Vgl. XXXVIII 1, 4 voor <hi type="italic">Juchal;</hi> XXI 1 en XXIX 25 voor <hi type="italic">Sophonias.</hi> De koning vleide zich nog met de hoop, dat hij door de hulp der Egyptenaren, die reeds opdaagden (zie v. 4), het Chaldeeuwsche juk zou kunnen afschudden. Tot dit einde vroeg hij thans de tusschenkomst van den profeet. <hi type="italic">Bid voor ons</hi> om een gunstig antwoord van God.</div>
<div id="n1930">Zij hadden hem <hi type="italic">nog</hi> niet gevangen gezet. Dit ziet terug op hetgeen XXXII 2 verhaald is, wat later geschiedde.</div>
<div id="n1931">De Pharao Ephree (zie XLIV 30) was door Sedecias te hulp geroepen; zie Ez. XVII 15. Hoogstwaarschijnlijk werd het leger van Egypte reeds spoedig door de Chaldeën verslagen; zie Ez. XXX 21. Deze laatsten keerden daarna onmiddellijk terug om het beleg van Jerusalem voort te zetten.</div>
<div id="n1932">d.i. U zelven.</div>
<div id="n1933">M.a.w. wat God over Jerusalem beschikt heeft (zie XXV 11 en XXVII 6, 7), moet gebeuren en is op geene wijze meer af te wenden.</div>
<div id="n1934">In plaats van deze laatste woorden heeft het Hebr.: ‘in het midden des volks’. Dit kan ook met het eerste verslid verbonden worden en beteekenen, dat de profeet niet in het geheim, maar openlijk de stad uitging. Volgens sommigen ging hij de opbrengst zijner akkers innen, volgens anderen zijn deel van eene erfenis ontvangen, naar de Septuag. inkoopen doen tegen het aanstaande beleg. Zonder twijfel was hij van plan vóór de terugkomst der Chaldeën weder te keeren om zijn volk met raad en daad gedurende het volgende beleg bij te staan.</div>
<div id="n1935">De <hi type="italic">Benjaminpoort</hi> lag aan de noordzijde der stad op den weg naar Anathoth. <hi type="italic">Een poortwachter</hi>, die volgens <hi type="italic">zijne beurt</hi> de wacht hield, Hebr.: ‘een hoofdman der wacht’. De beschuldiging <hi type="italic">gij vlucht over</hi> enz. had schijn van waarheid om Jeremias' woorden XXI 9. Vooral omdat hij gedurig aanmaande om tot de Chaldeën over te vluchten, was de profeet bij de legeroversten gehaat. Zijne woorden werkten huns inziens ontmoedigend op de troepen.</div>
<div id="n1936">De hier bedoelde <hi type="italic">vorsten</hi> waren anderen en andersgezinden dan die ten tijde van Joakim; zie XXVI 16; XXXVI 19, 25. Zij <hi type="italic">sloegen hem</hi>, d.i. deden hem gerechtelijk stok- of geeselslagen geven. In het Hebr. en de Septuag. (hoofdst. XLIV) luiden de laatste woorden: ‘want dit (het huis van Jonathan) hadden zij ingericht tot een kerker’.</div>
<div id="n1937">Hebr. vermoedelijk: ‘en in de gewelven’ of kelders van genoemd huis.</div>
<div id="n1938">Dit geschiedde, toen Jerusalem weder belegerd en de nood reeds hoog gestegen was; zie v. 20. <hi type="italic">In het geheim</hi>, uit vrees voor de aan Jeremias vijandige vorsten. <hi type="italic">Eenig woord</hi> beteekent eene of andere gunstige openbaring. Het onverschrokken antwoord luidt als in XXXII 4; XXXIV 3.</div>
<div id="n1939">Want dit was met toestemming of althans met medeweten van den koning geschied. Het Hebr. heeft het meervoud: ‘dat gijlieden’, de vorsten enz.</div>
<div id="n1940">Hebr.: ‘moge (het) vallen’; zie op XXXVI 7.</div>
<div id="n1941">Hebr.: ‘naar het voorhof der bewaring’; zie XXXII noot 1.</div>
<div id="n1942"><hi type="italic">Behalve de</hi> gewone <hi type="italic">toespijs;</hi> in plaats hiervan heeft het Hebr.: ‘uit de straat der bakkers’. Dat karig stuk brood zou hem worden toebedeeld, <hi type="italic">totdat</hi> enz., wat weldra het geval zou zijn. Zie XXXVIII 9; LII 6.</div>
<div id="n1943">In het voorhof der bewaring ging Jeremias voort met de onderwerping aan de Chaldeën te prediken <hi type="italic">tot al het volk</hi>, dat vrijen toegang tot hem had; zie XXXII 8 en noot 1. Dit verdroot den hem steeds vinniger hatenden vorsten, die alleen van een opstand tegen de Chaldeën heil verwachtten; zie XXXVII 14. Van de hier genoemden is <hi type="italic">Juchal</hi> in XXXVII 3 en <hi type="italic">Phassur</hi> in XXI 1 vermeld. In de Septuag. (hoofdst. XLV) wordt deze laatste niet genoemd.</div>
<div id="n1944">Zie XXI 9. In het Hebr. ook hier: ‘zijne ziel zal hem zijn als een buit’.</div>
<div id="n1945">Zie XXXVII 16.</div>
<div id="n1946"><hi type="italic">Opzettelijk</hi> staat niet in den grondtekst. - <hi type="italic">Maakt de handen slap</hi> enz., d.i. ontmoedigt de weinige nog overige krijgers.</div>
<div id="n1947">Hebr.: ‘want de koning vermag niets tegen u’. Uit deze woorden spreekt zijn misnoegen tegen de hem overheerschende rijksgrooten.</div>
<div id="n1948">Zie XXXVI noot 21.</div>
<div id="n1949">Zie XXXII noot 1.</div>
<div id="n1950">Voor <hi type="italic">Abdemelech</hi> heeft het Hebr. ‘ʽebed-melech’, dat ‘dienstknecht des konings’ beteekent en eveneens waarschijnlijk een eigennaam is. Hij was <hi type="italic">een ontmande</hi>, vermoedelijk in den eigenlijken zin, in dienst van den harem; zie v. 22. De koning zat <hi type="italic">in de Benjaminpoort</hi> (zie op XXXVII 12), wellicht om de krijgsbewegingen der Chaldeën te bespieden. Van de afwezigheid des konings hadden Jeremias' vijanden gebruik gemaakt om hunnen toeleg te volvoeren.</div>
<div id="n1951">Het was dus niet te verwachten, dat iemand nog, bij het groote gebrek aan levensmiddelen, aan den profeet zou denken, daar eigen levensbehoud alle zorg vereischte; zie XXXVII 20.</div>
<div id="n1952">Om te verhinderen, dat vorsten of eenigen van het volk zich verzetten zouden.</div>
<div id="n1953">Hebr. ‘en hij ging naar het huis des konings in het vertrek, dat <hi type="italic">onder</hi>’ enz., te weten in eene soort van bergplaats.</div>
<div id="n1954">Eigenlijk: onder den elleboog uwer handen. Doch de <hi type="italic">oksels</hi> der armen zijn genoegzaam zeker bedoeld.</div>
<div id="n1955">Zie XXXVII 20.</div>
<div id="n1956">Wat de <hi type="italic">derde ingang</hi> beteekent, is onbekend. <hi type="italic">Een woord,</hi> eene openbaring, die uitkomst belooft; want de nood steeg immer hooger. De profeet weet (zie XXXII 3-5), dat de koning een antwoord volgens zijne wenschen verlangt en anders in gramschap zal ontsteken.</div>
<div id="n1957">De vraag heeft den zin eener bevestiging: gij zult mij gewis dooden. <hi type="italic">Eenen raad</hi> als dien van XXI 8-10.</div>
<div id="n1958"><hi type="italic">Deze ziel</hi> enz., d.i. het leven, ons geschonken heeft. Hij bezweert den levenden en levendmakenden God bij zijn eigen leven.</div>
<div id="n1959">Indien gij u vrijwillig overgeeft aan <hi type="italic">de vorsten</hi>, d.i. aan de legeroversten. Dezen toch, niet de koning zelf, voerden bevel over de belegeringstroepen; zie XXXIX 3-13.</div>
<div id="n1960">Dezelfde raad als XXI 8 volg., hier echter meer toegepast op den persoon des konings. Vgl. XXXII 4; XXXIV 2-5.</div>
<div id="n1961"><hi type="italic">Bespotten</hi> beteekent hier allerlei beschimpingen en mishandelingen doen ondergaan. Dit vreesde Sedecias van de zijde der talrijke <hi type="italic">Judeërs</hi>, die van het begin af den raad van Jeremias hadden gevolgd en verbitterd waren om den hardnekkigen en verderfelijken tegenstand van den koning en zijne partij.</div>
<div id="n1962">Want niet weinigen waren bij de belegering door pest en honger omgekomen. Daar in v. 23 volgt ‘<hi type="italic">uwe</hi> vrouwen’, zijn hier die van den harem der vorige koningen mede egrepen.</div>
<div id="n1963">Het spotlied is tot dusver ontleend aan Abd. v. 7. Het bespot den koning als iemand, die door zijne <hi type="italic">vredegenooten,</hi> d.i. de valsche profeten en de rijksgrooten, die hem overheerschten, was bedrogen en ten val gebracht.</div>
<div id="n1964">De zin is: Zij hebben u overgehaald om hen voor te gaan; en nu gij in de modder wegzinkt, keeren zij u den rug toe, in plaats van u te helpen. Een spreekwoordelijk gezegde om trouwelooze vriendschap te beteekenen.</div>
<div id="n1965">Hebr.: ‘gij zult haar verbranden’, d.i. daarvan de schuld zijn. Zie XXXIV 3.</div>
<div id="n1966">Sedecias schaamde zich voor zijne rijksgrooten over dit geheim onderhoud en bleef zich halsstarrig tegen God verzetten.</div>
<div id="n1967">Hieruit blijkt, dat de krijgsoversten den onstandvastigen Sedecias niet vertrouwden en vreesden, dat hij, volgens den raad van den profeet, zich en de stad aan de Chaldeën zou overgeven.</div>
<div id="n1968">Dit had de profeet aan den koning metterdaad gevraagd; zie XXXVII 19.</div>
<div id="n1969">Zij drongen niet verder aan, omdat <hi type="italic">niets</hi> van het onderhoud was ruchtbaar geworden, en zij dus niet konden bewijzen, dat de profeet niet alles mededeelde.</div>
<div id="n1970">Dit behoort bij het volgende hoofdstuk. Men voegt het gewoonlijk bij v. 3, zoodat de twee eerste verzen een tusschenzin zijn.</div>
<div id="n1971">Zie het uitvoeriger verhaal van LII 4-7 en IV Reg. XXV 1-4.</div>
<div id="n1972"><hi type="italic">Al de vorsten</hi> (zie XXXVIII noot 17) <hi type="italic">zetten zich</hi> als ter vierschaar, om over het lot der stad en harer bewoners uitspraak te doen, <hi type="italic">aan de middelste poort.</hi> Deze is vermoedelijk eene poort van den vroegeren stadsmuur, toen binnen de stad, tusschen Sion en het lagere stadsgedeelte, gelegen. Vgl. I 15; IV 17.</div>
<div id="n1973"><hi type="italic">Neregel Sereser</hi> is één eigennaam, die beteekent: Nirgal bescherme den koning. <hi type="italic">Semegarnabu</hi> beduidt vermoedelijk: wees genadig, Nebo! In de Septuag. wordt de laatste helft van dit woord <hi type="italic">nabu</hi> bij den volgenden eigennaam gevoegd (‘Nabusachor’); waarschijnlijk is de eerste helft <hi type="italic">Semegar</hi> of liever (Hebr.) ‘samgar’ de naam van het ambt door den eerstgenoemde bekleed (vermoedelijk ‘schatbewaarder’). De tweede zou dus heeten Nabu-<hi type="italic">Sarsachim</hi>, die <hi type="italic">rabsares</hi> was, d.i. overste der ontmanden of der dienaren van den harem en van het koninklijk paleis. De laatste draagt denzelfden naam als de eerste: <hi type="italic">Neregel Sereser</hi> en was <hi type="italic">rebmag</hi>, waarschijnlijk overste der Babylonische wijzen of wichelaars.</div>
<div id="n1974">Het verhaal van v. 4-10 keert uitvoeriger terug in LII 7-16 en IV Reg. XXV 4-12. In de Septuagint (hoofdst. XLVI) ontbreken v. 4-13.</div>
<div id="n1975"><hi type="italic">Nabuzardan</hi> beteekent: Nebo schenke nakomelingschap. Hij was naar het Hebr.: ‘overste der lijfwachten’.</div>
<div id="n1976">De koning van Babylon had of van de overgevluchte Judeërs of van de krijgsgevangenen vernomen, welken raad Jeremias vóór en tijdens het beleg had gegeven. Daarom was hij voor den profeet zoo gunstig gestemd.</div>
<div id="n1977">M.a.w. draag zorg voor hem, dat hem geen leed geschiede, en laat hem vrij. Zie XL 4.</div>
<div id="n1978">Ook <hi type="italic">Nabusezban</hi> (d.i. Nebo redt mij) had het ambt van <hi type="italic">rabsares</hi> en <hi type="italic">Neregel Sereser</hi> dat van <hi type="italic">rebmag;</hi> zie verder noot 3.</div>
<div id="n1979">Zie voor <hi type="italic">Godolias</hi> XL 5, voor zijnen vader <hi type="italic">Ahicam</hi> XXVI 24. Daar Nabuzardan ruim ééne maand na de verovering van Jerusalem aankwam (vgl. XXXIX 2 met LII 12), bleef derhalve de profeet al dien tijd in den kerker. In XXXVIII 28 wordt alléén gezegd, dat hij vóór de inneming der stad niet verlost werd. <hi type="italic">Het huis</hi>, misschien dat van Godolias of welke andere woning ook, staat in tegenstelling met den kerker. Zie verder XL noot 1.</div>
<div id="n1980">De verzen 15-18 moesten naar de tijdsorde achter XXXVIII 13 staan.</div>
<div id="n1981">Zie XIX 15; XXI 10.</div>
<div id="n1982">Der Chaldeën.</div>
<div id="n1983">Hebr.: ‘als een buit’; zie XXI 9.</div>
<div id="n1984">De Ethiopiër geloofde derhalve in den waren God.</div>
<div id="n1985"><hi type="italic">Het woord</hi> enz., een nieuw opschrift van XL-XLV. Want deze hoofdstukken behooren niet meer onder het opschrift van I 1-3, maar zijn als een aanhangsel te beschouwen. Het hier aangekondigde <hi type="italic">woord van den Heer</hi> volgt eerst XLII 7, na het verhaal van XL 1 - XLII 6. In <hi type="italic">Rama</hi> werden de ballingen verzameld (zie XXXI noot 14), door Nabuzardan (zie op XXXIX 9) gemonsterd en van daar naar Babel heengevoerd. Ook Jeremias was met hen gevankelijk naar Rama gebracht. Waaruit volgt, dat de profeet weder in boeien was, en dat Godolias de hem XXXIX 14 opgedragen zorg voor den profeet niet aanstonds of niet blijvend op zich heeft genomen. Waarschijnlijk was de landvoogd bij de wegvoering der krijgsgevangenen niet te Jerusalem aanwezig, en werd de profeet bij de heerschende verwarring met de overige hoofden des volks geboeid en medegesleept en eerst te Rama opgemerkt.</div>
<div id="n1986">De krijgsoverste had die voorspellingen van Jeremias waarschijnlijk uit den mond der overgevluchte en krijgsgevangen Judeërs vernomen.</div>
<div id="n1987">Zie XXXIX noot 7.</div>
<div id="n1988">Vgl. Gen. XIII 9; XX 15.</div>
<div id="n1989">Nabuzardan bemerkte aanstonds dat de profeet het eerste niet verkoos. Hebr. waarschijnlijk: ‘en nog keerde hij zich niet om’, wat kan beteekenen: Jeremias volhardde in zijn besluit om in Juda te blijven. De Septuag. (hoofdst. XLVII) heeft dit niet en is in v. 4 en 5 korter en duidelijker: indien het u goeddunkt met mij mede te gaan naar Babylon, ga dan mede en Ik zal mijne oogen op u richten; zoo niet, blijf dan achter, keer terug naar Godolias.... en woon bij hem.... en ga, waarheen het u goeddunkt te gaan.</div>
<div id="n1990"><hi type="italic">Teerkost</hi> voor de reis van Rama naar het niet ver gelegen Masphath of Maspha (Hebr. ‘Mizpa’) in den stam Benjamin. Daar Jerusalem en de tempel verwoest waren, had Godolias deze stad tot verblijf gekozen, waarschijnlijk omdat zij van de oudste tijden af eene heilige plaats (zie Judic. XI 11; XX 1), eene plaats des gebeds geweest was; vgl. I Mach. III 45, 46.</div>
<div id="n1991">Zie voor v. 7-9 IV Reg. XXV 23. <hi type="italic">Vrouwen</hi>, wier mannen, en <hi type="italic">kinderen</hi>, wier vaders in den krijg gesneuveld of in ballingschap gevoerd waren, <hi type="italic">en</hi> (d.i. te weten) <hi type="italic">over de geringen</hi> enz.; zie XXXIX 10.</div>
<div id="n1992"><hi type="italic">Ismahel</hi> was naar XLI 1 van koninklijke afkomst. In IV Reg. XXV 23, hierbeneden v. 13 en XLII 1 is <hi type="italic">Johanan</hi> alleen als <hi type="italic">de zoon van Careë</hi> vermeld; de naam <hi type="italic">Jonathan</hi> wordt in de Septuag. niet genoemd en is waarschijnlijk eene schrijffout, uit de gelijkenis met ‘Johanan’ ontstaan. - De stad <hi type="italic">Netophathi</hi> lag niet ver van Bethlehem (I Esdr. II 21 volg.; II Esdr. VII 26). <hi type="italic">Maächa</hi> is eene landstreek in het Overjordaansche aan den voet van den Hermon (Deut. III 14; Jos. XII 5; XIII 11). - De landvoogd werd algemeen geacht; vandaar dat men van alle zijden tot hem samenstroomde.</div>
<div id="n1993">De raad van Godolias was overeenkomstig de godspraken van Jeremias (vgl. XXV 11 enz.). <hi type="italic">Hij zwoer hun</hi>, d.i. bevestigde hun het volgende onder eed.</div>
<div id="n1994">Hebr.: ‘om te staan voor het gezicht der Chaldeën, die tot ons zullen komen’, d.i. om in hunnen naam het land te besturen en aan hen rekenschap te geven van mijn bestuur. Als zoodanig geeft Godolias hun de verzekering, dat, zoo zij rustig en onderworpen blijven, hun geen leed zal geschieden, en zij veilig de vruchten van hun land zullen kunnen inoogsten.</div>
<div id="n1995">De mare van deze nieuwe nederzetting en van het rustig en veilig verblijf in Juda lokte de voor het leger der Chaldeën wijd en zijd gevluchte Judeërs naar hun vaderland terug. Zulk een vluchteling, die zich bij de Ammonieten had schuil gehouden, was Ismahel, voor wien de overige legervorsten van Juda den landvoogd te Maspha kwamen waarschuwen, naar v. 13 volg. - Uit den rijken oogst, dien zij reeds zoo spoedig konden inzamelen, volgt, dat de Chaldeën het land van Juda niet op barbaarsche wijze hadden verwoest, ja zelfs vruchtboomen en wijnbergen gespaard hadden. Naar de Septuag. zamelden zij ook ‘olie’ in.</div>
<div id="n1996">Wat den koning der Ammonieten hiertoe dreef, blijkt niet. Wellicht was het eene oude veete tegen Godolias, of wel had hij gehoopt het grondgebied van Juda, na de wegvoering der bevolking, te kunnen nemen, en zag hij zich nu door de aanstelling van Godolias tot landvoogd in die verwachting teleurgesteld.</div>
<div id="n1997">Want werd Godolias vermoord, dan zou de wraak der Chaldeën op de overblijfselen neerkomen om hen te verstrooien en te verdelgen.</div>
<div id="n1998"><hi type="italic">In de zevende maand</hi>, drie maanden na de inneming der stad (XXXIX 2), twee maanden na hare verwoesting en de aanstelling van Godolias; zie LII 12. <hi type="italic">Ismahel</hi> was, waarschijnlijk om zijne afstamming van <hi type="italic">Elisama</hi>, een zoon van David (zie II Reg. V 16 en I Par. III 6, 8; XIV 7), van <hi type="italic">koninklijke afkomst</hi> en daarom naijverig op den landvoogd Godolias en verbitterd op de Chaldeën, derhalve een geschikt werktuig in de hand van den Ammonietischen koning. <hi type="italic">De grooten des konings</hi> kunnen de vorsten en rijksgrooten zijn, die evenals Ismahel zich door de vlucht gered hadden; zie XL 7, 8. Daar evenwel hun optreden hier, na het bloedbad van XXXIX 6 en de wegvoering van de rijksgrooten (zie XXXIX 9), bevreemdt, vertalen sommigen het Hebr.: ‘van koninklijke afkomst en <hi type="italic">van</hi> de grooten des konings’. Anderen echter meenen, dat de Ammonietische rijksgrooten bedoeld zijn. In de Septuag. (hoofdst. XLVIII) worden zij niet genoemd en ook treden zij in het verdere verhaal niet meer op. <hi type="italic">Zij aten</hi> enz., d.i. waren met Godolias aan een gemeenschappelijken maaltijd gezeten.</div>
<div id="n1999">En daarom was de wraak van den koning van Babylon te wachten; zie v. 18. - Gedurende en nog na de ballingschap werd de moord op Godolias door een jaarlijkschen vastendag herdacht; zie op Zach. VII 5.</div>
<div id="n2000">Hebr. zonder <hi type="italic">en</hi>: ‘de krijgslieden’, eene bijstelling tot <hi type="italic">de Judeërs</hi> en <hi type="italic">de Chaldeën</hi>; zij, de lijfwacht van Godolias, niet echter het weerlooze volk (zie v. 10), werden mede vermoord. - Deze laatste zinsnede staat niet in de Septuag., welke in dit hoofdstuk weder veel beknopter is.</div>
<div id="n2001"><hi type="italic">Niemand</hi> buiten de stad; hiervoor had Ismahel gezorgd uit vrees voor de met Godolias bevriende legerhoofden, v. 11.</div>
<div id="n2002"><hi type="italic">Sichem, Silo</hi> (Septuag. <hi type="italic">Salem</hi>) en <hi type="italic">Samaria</hi> zijn steden van het vroegere Tienstammenrijk. Zij kwamen evenals ten tijde van Ezechias en Josias (zie II Par. XXX 11; XXXIV 9; XXXV 18), wellicht naar aanleiding van het in de zevende maand (zie v. 1) vallende Loofhuttenfeest, ter heilige stede; nu echter, daar stad en tempel verwoest waren, niet met vroolijk fluitspel (gelijk Is. XXX 29), doch <hi type="italic">met gescheurde kleederen</hi> (zie XXXVI 24), <hi type="italic">met geschoren baard</hi> en <hi type="italic">in treurgewaad</hi>, Hebr. ‘met insnijdingen’ (in de huid); zie XVI noot 5. Zij droegen met zich <hi type="italic">offergaven</hi> of spijsoffers en <hi type="italic">wierook</hi> (zie XVII noot 22) om ter plaatse van den tempel te verbranden, want van <hi type="italic">bloedige</hi> offers kon toen geen sprake zijn. Vgl. Bar. I 10, 14.</div>
<div id="n2003">Veinzend hunne gevoelens te deelen om op die wijze hun vertrouwen te winnen. In de Septuag. wordt dit van die mannen gezegd: ‘zij gingen en weenden’.</div>
<div id="n2004">Om hem als landvoogd te huldigen.</div>
<div id="n2005">Hebr. ‘hij doodde hen midden in den vijver’, d.i. wierp hunne lijken daarin; zie v. 9.</div>
<div id="n2006">Nog heden hebben de Arabieren zulke onder den grond verborgen bewaarplaatsen in het veld. - Ismahel hoopte bij een volgenden strooptocht die schatten op hunne aanwijzing te bemachtigen.</div>
<div id="n2007"><hi type="italic">Wegens</hi>, Hebr.: ‘door de hand van’, d.i. door middel van, <hi type="italic">Godolias</hi>, wat wellicht beteekent: terwijl hij hen ter huldiging van Godolias binnen de stad gelokt had. Doch in plaats van <hi type="italic">wegens Godolias</hi> vertaalt de Septuag. (met eene geringe wijziging der Massoretische lezing): ‘is die groote vijver, welken koning <hi type="italic">Asa</hi>’ enz. Deze koning had naar III Reg. XV 22 Gabaä en Masphath versterkt (vgl. II Par. XVI 6) en daarom ook van vijvers voorzien <hi type="italic">wegens</hi> de belegering, welke van <hi type="italic">Baäsa</hi> te vreezen was.</div>
<div id="n2008">En zoo verontreinigde hij dien beroemden vijver en maakte hem voor de bewoners onbruikbaar op het oogenblik zelf, dat hij de stad ging verlaten. - Waarom Ismahel die vreedzame bedevaartgangers doodde, wordt niet uitdrukkelijk gezegd; uit v. 8 kan men opmaken, dat hij het deed om hen uit te schudden.</div>
<div id="n2009">Zie XL 7. De <hi type="italic">dochters des konings</hi> zijn de vorstinnen van het koninklijk huis, die niet gelijk de vorsten ter dood gebracht of weggevoerd waren; zie XXXIX 6 volg.</div>
<div id="n2010">En zoo over den Jordaan met zijnen buit ontvluchten.</div>
<div id="n2011">Zie II Reg. II 13. Gabaon was niet ver van Masphath verwijderd.</div>
<div id="n2012">Duidelijker zou zijn gelijk in v. 14: ‘die Ismahel had weggevoerd uit Masphath’, want <hi type="italic">uit Masphath</hi> had Ismahel hen weggevoerd, terwijl Johanan hen nu uit den omtrek <hi type="italic">van Gabaon</hi> (v. 12) terugvoerde; bovendien ook in hetgeen hier volgt, is Ismahel het onderwerp. In de Septuag. is dit bezwaar niet, want de woorden <hi type="italic">uit Masphath</hi> tot aan <hi type="italic">verslagen</hi> staan er niet.</div>
<div id="n2013">Zie XL 7, 11.</div>
<div id="n2014">Dienaren van ‘de dochters des konings’, zie noot 12. In hetgeen volgt, is Johanan weder het onderwerp: <hi type="italic">die hij</hi>, te weten Johanan.</div>
<div id="n2015">Het Hebr. vertaalt men: ‘in de herberg van Chimham’, naar II Reg. XIX 37 volg. den zoon van Berzellaï. De herberg is of eene karavansera of, naar Flav. Jos. Antiq. X 11, eene schaapskooi.</div>
<div id="n2016">Zij vreesden met reden de wraak der Chaldeën, te meer omdat de schuldigen gevlucht waren en ook dit hun zou worden toegerekend. Immers was hunne oproerige gezindheid al meermalen gebleken.</div>
<div id="n2017"><hi type="italic">En al de oversten.... en</hi> (met verklarende beteekenis, te weten) <hi type="italic">Johanan</hi> enz. De vader van <hi type="italic">Jezonias</hi>, hier <hi type="italic">Osaias</hi> geheeten, werd XL 8 ‘de Maächathiet’ genaamd. Doch in plaats van Jezonias stelt de Septuag. (hoofdst. XLIX) ‘Azarias’ naast <hi type="italic">Johanan</hi>, gelijk in de Vulg. in XLIII 2.</div>
<div id="n2018">Zie op XXXVI 7. De inhoud van het gebed volgt in v. 3.</div>
<div id="n2019">Ik zal doen naar uw verlangen.</div>
<div id="n2020">Uit het volgende vers mag men besluiten, dat Jeremias hierbij de vermaning voegde om van hunne zijde aan Gods woord te gehoorzamen, al zou Hij ook het tegendeel gebieden van hetgeen zij verlangden.</div>
<div id="n2021">De Heer getuige tegen ons en straffe ons, indien wij niet oprecht meenen wat wij beloven en niet getrouw zijn woord volbrengen.</div>
<div id="n2022">Hetzij het met onze meening overeenkome, hetzij het daarmede in strijd is.</div>
<div id="n2023">Zie XXIV 6. Hebr.: ‘want Ik heb berouw over het kwaad, dat’ enz., d.i. Ik wil Mij weder ontfermen en u genadig zijn; zie XVIII 8 en noot 5 aldaar.</div>
<div id="n2024">Septuag. en Syr.: ‘en u terugvoeren naar uw land’, aan hetwelk gij den rug hebt toegekeerd. Naar het Hebr. zal de koning van Babylon ‘zich uwer ontfermen en u terugvoeren naar uw land’. Hiertoe echter zal God de Chaldeën bewegen en op die wijze u <hi type="italic">barmhartigheid bewijzen.</hi></div>
<div id="n2025">Naar het Hebr.: ‘zoodat gij niet hoort naar de stem van den Heer, uwen God’.</div>
<div id="n2026">d.i. Stijfhoofdig volhardt in uw boos opzet.</div>
<div id="n2027">Dezelfde bedreigingen als XXIV 9; XXV 18; XXIX 18.</div>
<div id="n2028">Hebr.: ‘Gesproken heeft de Heer aangaande u’. Het is dus Gods woord, dat ik tot u spreek.</div>
<div id="n2029">d.i. Dat ik u plechtig en met nadruk gewaarschuwd heb. Dit zult gij bij ondervinding <hi type="italic">weten,</hi> indien gij in strijd daarmede handelt.</div>
<div id="n2030"><hi type="italic">Gij hebt</hi> u zelven <hi type="italic">misleid</hi> of in het ongeluk gebracht, doordien gij God om bescheid hebt laten vragen en u verplicht hebt om volgens zijn antwoord te handelen. Gij zondigt zwaar en hebt Gods wraak te wachten, omdat gij niet gehoorzaamt. Naar v. 21, 22 wist de profeet, dat zij dit van plan waren.</div>
<div id="n2031">In het verleden, want hun besluit was reeds bepaald.</div>
<div id="n2032">Hoe dat vonnis aan hen werd voltrokken, zal blijken uit XLIII 10; XLIV 12, 27 enz.</div>
<div id="n2033">In het vorige hoofdstuk opgeteekend.</div>
<div id="n2034">Zie XLII noot 1.</div>
<div id="n2035">En daarom eigenwijze.</div>
<div id="n2036">Hebr.: ‘opdat zij (de Chaldeën) ons dooden en naar Babylon wegvoeren’. Wat aanleiding gaf tot deze beschuldiging tegen <hi type="italic">Baruch</hi> blijkt niet. Wellicht had hij hen met aandrang, meer dan hun lief was, aangemaand om zich aan het woord van Jeremias te houden en zich aan de Chaldeën te onderwerpen.</div>
<div id="n2037">Zie XL 11, 12.</div>
<div id="n2038">Zie XXXIX 10; XL 6.</div>
<div id="n2039">Zie XLI noot 12.</div>
<div id="n2040">Allen, die nog in leven waren.</div>
<div id="n2041">Zie II noot 16.</div>
<div id="n2042">De profeet gaat hier, op de grens van Egypte, aan dit land de komst voorspellen van den veroveraar Nabuchodonosor, opdat de weerspannige vluchtelingen uit het lot der Egyptenaren hun eigen lot zouden vernemen.</div>
<div id="n2043">Naar het Hebr. waarschijnlijk: ‘en verberg die in het leem in het plaveisel, dat aan den ingang van Pharao's huis is’. Men zal bezig zijn geweest om den ingang van het paleis te plaveien, zoodat aldaar kalk, gehouwen steen en tichelsteenen aanwezig waren. In den leemen ondergrond van dit plaveisel moest dan de profeet gehouen steenen ingraven als fundament voor den daar op te richten troon van Nabuhodonosor (zie v. 10), die aldaar in plaats van den Pharao weldra zetelen zou. In het hedendaagschhe Tell Defenne, het oude Taphnis, heeft men de overblijfselen teruggevonden van het paleis van Pharao, en o.a. een plaveisel van tichelsteenen vóór den ingang, waaronder groote gehouwen steenen lagen.</div>
<div id="n2044">Hebr.: ‘en hij zal zijn tapijt daarover uitspreiden’. Nabuchodonosor was Gods <hi type="italic">dienstknecht</hi> in den zin van XXV noot 9.</div>
<div id="n2045">Zie XV 2, 3.</div>
<div id="n2046">De overwinnaar zal de tempels verbranden en, naar de gewoonte dier tijden, de afgodsbeelden als zegeteeken medevoeren. Hij <hi type="italic">zal zich omhangen met Egypte</hi>, d.i. zich de rijkdommen des lands toeëigenen, en dit zonder eenige moeite en in korten tijd, zooals de vergelijking leert. - In het Oosten slapen de herders onder den blooten hemel en wikkelen zich tegen de nachtelijke koude in <hi type="italic">een mantel.</hi> - Daarna zal de Chaldeeuwsche koning <hi type="italic">in vrede</hi>, d.i. onverlet en zonder achtervolgd te worden, terugkeeren naar zijn land.</div>
<div id="n2047">Septuag. (hoofdst. L): ‘de zuilen van Heliopolis, die te On zijn’. Het <hi type="italic">Zonnehuis</hi>, Hebr.: ‘Beth Sjemesj’, beteekent dus waarschijnlijk de beroemde stad On of Heliopolis in Beneden-Egypte (zie Gen. XLI noot 15; vgl. Is. XIX 18); de <hi type="italic">zuilen</hi> zijn de voor den zonnetempel aldaar opgerichte obelisken (Herod. II 111). - Ook Ezechiël (XXIX 17-21) voorspelde in 571 de verovering en verwoesting van Egypte door Nabuchodonosor. Van de vervulling der godspraak getuigen de oudste geschiedschrijvers en bovendien de in de laatste jaren gevonden opschriften. Het Egyptische opschrift van Nes-Hor uit den tijd van den Pharao Hophra of Ephree vermeldt wel niet uitdrukkelijk Nabuchodonosor en de Chaldeën, maar gewaagt toch van eenen inval van ‘Syriërs, noordelijke volksstammen, Aziaten’, die tot diep in Boven-Egypte doordrongen en het land verwoestten. Meer zekerheid geeft het andere opschrift, waarin Nabuchodonosor zelf verhaalt, dat hij in zijn 37<hi type="super">e</hi> jaar (568 v.Chr.) eenen krijgstocht naar Egypte heeft ondernomen, waarbij hij overwinningen en rijken buit op Egypte behaalde.</div>
<div id="n2048"><hi type="italic">Magdalum</hi> of Migdol beteekent ‘sterkte’ of toren; zie XLVI 14 en vgl. Ez. XXIX 10; XXX 6. Het was eene grensstad in het noordoosten van Egypte, niet ver van Pelusium, en mag niet verward worden met het meer zuidelijk gelegen Magdalum van Exod. XIV 2. Zie II 16 voor <hi type="italic">Taphnis</hi> en <hi type="italic">Memphis;</hi> dit laatste staat niet in de Septuag. (hoofdst. LI). Het <hi type="italic">land Phatures</hi> is het Is. XI 11 vermelde ‘Phetros’ of Boven-Egypte. Tot zooverre hadden zich de Judeesche vluchtelingen zuidwaarts verspreid, o.a. uit vrees voor de Chaldeën. Jeremias sprak dus deze profetie eenigen tijd na XLIII 8-13, nog onder Ephree (zie v. 30), derhalve vóór 570. Het is de laatste godspraak, die wij van hem bezitten.</div>
<div id="n2049"><hi type="italic">Sacrificare</hi>, <hi type="italic">offeren</hi>, beteekent in dit hoofdstuk, gelijk uit het Hebr. blijkt, hetzelfde als <hi type="italic">libare</hi> I 16, te weten: wierook of een vuuroffer opdragen.</div>
<div id="n2050">Zie op VII 13.</div>
<div id="n2051">d.i. Zulk eene gruwelijke daad.</div>
<div id="n2052">Zie VII 24, 26.</div>
<div id="n2053">Zie VII 20; XLII 18.</div>
<div id="n2054">Gelijk gij heden vervuld ziet.</div>
<div id="n2055">U zelven ten verderve; zie XXVI 19. In het volgende <hi type="italic">opdat</hi> is het gevolg hunner handeling als het doel voorgesteld.</div>
<div id="n2056">Dit <hi type="italic">opdat</hi> moet men verbinden met <hi type="italic">offeren;</hi> het heeft dezelfde kracht als in noot 8. Zie verder XXIV 9; XXVI 6.</div>
<div id="n2057"><hi type="italic">Zijner vrouwen</hi> schijnt terug te zien op <hi type="italic">Juda</hi> of op ieder der koningen van Juda, want werkelijk hadden de echtgenooten der koningen sinds Salomon niet weinig schuld gehad aan de verspreiding der afgoderij. De vermelding dier vrouwen geschiedt dan om v. 15. Doch in plaats daarvan heeft de Septuag. ‘uwer vorsten’, gelijk in de optelling van v. 17. Zie verder VII 17.</div>
<div id="n2058">Hebr.: ‘Zij zijn niet vermorzeld geworden’ van berouw over hunne zonden en werden derhalve van hunne schuld niet <hi type="italic">gereinigd;</hi> vgl. V 3; XIII 27.</div>
<div id="n2059">Al wat van Juda in Egypte is overgebleven, zie v. 12. Vgl. XXI 10. In de Septuag. is v. 11 en 12 beknopter.</div>
<div id="n2060"><hi type="italic">Nemen</hi> in ongunstigen zin, om Mij op hen te wreken, gelijk hier volgt. Zie verder XLII 15 volg. en hierboven v. 8.</div>
<div id="n2061">Enkelen, die door de vlucht zullen ontkomen, uitgezonderd, gelijk hier aan het slot gezegd wordt.</div>
<div id="n2062">Vgl. XXII 27. Ook in dit vers heeft de Septuag. den tekst verkort.</div>
<div id="n2063">Jeremias sprak derhalve de voorafgaande woorden bij gelegenheid eener talrijke bijeenkomst der in Egypte verspreide Judeërs. Misschien waren zij bijeengekomen om eene of andere afgodische plechtigheid te vieren. Daar de Judeesche <hi type="italic">vrouwen</hi> zoo talrijk vertegenwoordigd waren, was daarmede vermoedelijk eene huldiging van de ‘koningin des hemels’ (zie v. 17 en VII noot 16) verbonden. <hi type="italic">In het land Egypte, in Phatures</hi>, d.i. in Beneden- en in Boven-Egypte; zie v. 1.</div>
<div id="n2064">De uitdrukking <hi type="italic">een woord</hi>, <hi type="italic">dat van den mond uitgaat</hi>, wordt meermalen gebezigd, waar sprake is van eene gelofte (zie hier beneden v. 25 en vgl. Num. XXX 3, 13 Hebr.; Deut. XXIII 23). Waarschijnlijk hadden die vrouwen zich door eene gelofte verbonden om aan <hi type="italic">de koningin des hemels</hi>, waarschijnlijk de godin der vruchtbaarheid, offers te brengen. En hierop beroepen zij zich om haar gedrag te wettigen.</div>
<div id="n2065">Zij beroepen zich op het aloude gebruik, dat vóór de betere dagen onder Josias bestaan had, vooral ten tijde van Manasses, die den sterrendienst had bevorderd.</div>
<div id="n2066">Dat deze handelwijze ook voordeelig was, bewijzen zij uit den welstand, dien zij toen genoten, maar die sinds Josias' dood door allerlei rampen vervangen was (v. 18). Vgl. Osee II 5.</div>
<div id="n2067">Hier spreken meer bepaaldelijk de in v. 15 genoemde vrouwen. Zij beroepen zich ten laatste op hare mannen, die dat afgodische werk goedkeurden en, naar VII 18, aan de voorbereiding deelnamen. <hi type="italic">Koeken om haar te dienen</hi>, het Hebr. kan men vertalen: ‘om haar (de koningin des hemels) af te beelden’ op die offerkoeken, waarin volgens sommigen eene wassende maan gedrukt was.</div>
<div id="n2068">De profeet antwoordt (v. 20-23), dat de bewering van v. 18 valsch is en dat integendeel de afgoderij de ware oorzaak hunner rampen is. Hierdoor toch hadden zij van geslacht tot geslacht zonder ophouden gezondigd, totdat eindelijk de maat hunner gruwelen gevuld was en God zijne wraak over hen uitstortte.</div>
<div id="n2069">Aankondiging der verwerping van de naar Egypte gevluchte Judeërs.</div>
<div id="n2070">d.i. Eene gelofte gedaan, zie noot 17 en hetgeen hier volgt.</div>
<div id="n2071">d.i. Bij Mij zelven, die mijne macht en heerlijkheid in groote daden aan Israël geopenbaard heb.</div>
<div id="n2072">Want niemand van hen zal overblijven, volgens v. 14 en 27.</div>
<div id="n2073">Zie I 12; XXI 10; XXXI 28 en hierboven v. 12 en 13.</div>
<div id="n2074">Zie v. 14. Later, gedurende de Perzische oorlogen en ten tijde der Ptolemeeën, vestigden zich wederom vele Joden in Egypte.</div>
<div id="n2075"><hi type="italic">Ephree</hi> of Hophra, op de Egyptische opschriften Uah-ab-ra, heet bij de Grieken Apriës. De profeet zegt niet (gelijk XLVI 26), dat deze koning in de handen van <hi type="italic">Nabuchodonosor</hi> zou worden overgeleverd en evenmin dat hij door zijne vijanden zou <hi type="italic">gedood</hi> worden. Hoe dit teeken in vervulling is gegaan, is niet ten volle zeker. Naar de oudste geschiedschrijvers had een ongelukkige krijgstocht tegen Cyrene Ephree's onttroning door Amasis ten gevolge, werd hij door dezen aan het vertoornde volk uitgeleverd en door hetzelve vermoord. Volgens sommige nieuwere oudheidkundigen, wier meening echter niet genoegzaam bewezen is, zou Ephree na die nederlaag alleen gedwongen zijn geworden om met Amasis het rijksbestuur te deelen. Zie XLIII noot 15, waar gesproken is over den inval van Nabuchodonosor in zijn rijk.</div>
<div id="n2076">Zie XXXVI 1-4. Daarachter moest dit hoofdstuk naar de tijdsorde volgen. <hi type="italic">Deze woorden</hi> ziet terug op de door Jeremias aan Baruch voorgezegde profetieën.</div>
<div id="n2077">Baruch had zich bij den profeet beklaagd over den inhoud dier dreigende godspraken. De vervulling daarvan zou, zoo vreesde hij, den kommer, waarin hij reeds verkeerde, nog verzwaren; vgl. v. 5.</div>
<div id="n2078">Hebr.: ‘wat Ik heb opgebouwd’ enz., te weten het rijk Juda. Vgl. I 10; XVIII 9. <hi type="italic">Ook geheel deze aarde</hi> beter dan ‘geheel dit land’ om <hi type="italic">alle vleesch</hi>, d.i. het geheele menschdom, in v. 5. Het ziet op XXV 15 volg. en op de van XLVI 1 af opgeteekende profetieën tegen de heidenen.</div>
<div id="n2079">Geluk en welvaart, en dat in een tijd, waarin God de gansche aarde met Juda straffend zal bezoeken!</div>
<div id="n2080">Zie XXXIX 18. Naar het Hebr. wederom: ‘Ik zal u uwe ziel als een buit geven’. Baruch stelle zich tevreden met de verzekering, dat zijn leven zal gespaard blijven.</div>
<div id="n2081">In het Hebr. en de Vulgaat volgen hier (XLVI-LI) de profetieën <hi type="italic">tegen de heidenen</hi>, welke evenals Is. XIII-XXIII en Ez. XXV-XXXII tot eene afzonderlijke groep zijn vereenigd. Wat de plaats dezer godspraken in de Septuag. betreft, zie Inleiding bl. 265 en XXV noot 15. - De meeste dezer profetieën dagteekenen waarschijnlijk uit het vierde jaar van Joakim; zie XXV 1. Althans ongeveer in dezelfde volgorde, waarin XXV 19 volg. de volken werden opgenoemd, wordt hier tegen hen geprofeteerd.</div>
<div id="n2082">Dit is het opschrift van dit hoofdstuk. Het bevat twee godspraken tegen Egypte (v. 3-12 en v. 13-26). <hi type="italic">Egypte</hi> is het voornaamste der rijken, aan hetwelk Babel het godsgericht zou voltrekken; daarom staat het hier vooraan. Hetgeen in dit vers nog volgt, betreft de eerste godspraak v. 3-12 en werd hier later, na de vervulling, bijgevoegd.</div>
<div id="n2083"><hi type="italic">Nechao</hi>, Hebr. ‘Necho’, Egyptisch ‘Nekaoe’, de zoon van Psammetich I, regeerde van 610 tot 595. Hij had Joakim tot koning van Juda aangesteld; zie IV Reg. XXIII 29-35 Vgl. voor <hi type="italic">Charcamis</hi> II Par. XXXV noot 19 en Is. X noot 8 en voor den veldslag aldaar Jer. XXV noot 1. Waarschijnlijk op het oogenblik zelf, dat het leger van Nabuchodonosor tegenover dat van Nechao stond, voorspelde de profeet, in twee strophen v. 3-6 en v. 7-12, de nederlaag van Egypte tot beschaming zijner hoovaardij en tot straf voor zijne misdrijven. Meer dichterlijk is hier, en in het algemeen in deze afdeeling, de vorm der rede.</div>
<div id="n2084">Het woord is gericht tot het leger van Egypte, dat bij Charcamis aan den Euphraat stond, en wekt ter wapening en ten strijde op. Naast den <hi type="italic">beukelaar</hi>, het kleine, ronde schild der lichtgewapenden, staat het langwerpige <hi type="italic">schild</hi>, dat den geheelen man dekte (vgl. II Par. IX noot 9); beide zijn op de Egyptische gedenkteekenen afgebeeld.</div>
<div id="n2085"><hi type="italic">Equites</hi>, <hi type="italic">ruiters</hi>, kan ook <hi type="italic">rossen</hi> beteekenen (zie Exod. XV noot 16), zoodat de zin is: ‘bestijgt de rossen’. Naast de trekpaarden der strijdwagens worden de rijpaarden of hunne ruiters genoemd.</div>
<div id="n2086">Met plotselingen overgang ziet de profeet in zijn visioen de zwakkeren terugdeinzen, de helden sneuvelen, het geheele leger ijlings vluchten, want verschrikking grijpt hen van alle zijden aan. Vgl. VI 25; XX 3, 10.</div>
<div id="n2087">Vergeefs vluchten zij; snelheid der ruiterij noch heldenmoed baten om aan het bloedbad te ontkomen! Want het is in Gods raadsbesluit vastgesteld, dat zij daar, aan den Euphraat, ten val zouden komen. Hebr.: ‘struikelden en vielen zij’.</div>
<div id="n2088">Tweede strophe v. 7-12. Opnieuw ziet de profeet de talrijke Egyptische legerscharen uit het zuiden oprukken en het land overdekken, gelijk de Nijl bij zijne jaarlijksche overstroomingen. Vgl. Is. VIII 7, 8. <hi type="italic">De stroom</hi> is ook in de Egyptische hiërogliefen de naam van den Nijl; zie Gen. XLI noot 1.</div>
<div id="n2089">Een verzamelwoord: de steden des lands.</div>
<div id="n2090">Hebr.: ‘Steigert, paarden! Ratelt, wagens!’ De Vulgaat volgt de minder dichterlijke voorstelling der Septuagint.</div>
<div id="n2091"><hi type="italic">Ethiopië</hi>, Hebr. ‘Koesj’, zie op Is. XVIII 1. <hi type="italic">De Libyers</hi>, Hebr. ‘Poet’ (zie Gen. X 6), volgens sommigen het land, dat de Egyptenaren <hi type="italic">Punt</hi> noemden, aan de westkust van Arabië of op de oostkust van Afrika; volgens anderen eene landstreek aan de noordkust van Afrika bij of in Libye, ten westen van het eigenlijke Egypte. <hi type="italic">De Lydiërs</hi>, zijn vermoedelijk de Ludiërs van Gen. X 13, een Chamietische volksstam, in of nabij Beneden-Egypte. <hi type="italic">Die de schichten</hi> enz., Hebr.: ‘den boog grijpen en spannen’. - Deze volken zijn de hulptroepen van Egypte; vgl Ez. XXX 5.</div>
<div id="n2092">Evenals in v. 5 volgt op de beschrijving van de macht des legers de aankondiging van zijnen val. <hi type="italic">Deze dag.</hi> waarop dat leger verslagen wordt, is <hi type="italic">den Heer.... een dag der wrake;</hi> want de Pharao had op zijn tocht tegen Assyrië (IV Reg. XXIII 29) Juda geteisterd en koning Josias gedood: dit zal Israël's God aan hem wreken. <hi type="italic">In het land van het noorden</hi>, te weten aan den Euphraat, bij Charcamis. Zie verder Is. XXXIV 6, hier vrij nagevolgd.</div>
<div id="n2093">Spottend geeft de profeet den raad: Haal u balsem van Galaäd, gij, doodelijk gewonde <hi type="italic">dochter</hi> of bevolking <hi type="italic">van Egypte;</hi> zie v. 19 en vgl. Is. XXIII 12; XLVII 1. Zie verder Jer. VIII 22 en XXX 13.</div>
<div id="n2094">Uwe schandelijke nederlaag; Septuag.: ‘uwe stem’, d.i. de stem van uw <hi type="italic">noodgeschrei.</hi></div>
<div id="n2095">Bij de overhaastige vlucht.</div>
<div id="n2096">Opschrift der tweede godspraak over Egypte, welke later dan de eerste, waarschijnlijk toen de ballingschap reeds was begonnen (zie v. 27, 28), tijdens Jeremias' verblijf in Egypte (vgl. v. 14 met XLIV 1), werd uitgesproken. Thans zou Nabuchodonosor komen om de Egyptenaren in hun eigen land aan te vallen. Hier is dezelfde nederlaag voorspeld als XLIII 10-13, zie noot 15 aldaar.</div>
<div id="n2097">Roept geheel Egypte te wapen, van de grenssteden <hi type="italic">Magdalum</hi> (zie XLIV noot 1) en <hi type="italic">Taphnis</hi> tot dieper in het land te <hi type="italic">Memphis</hi> enz.; zie II noot 16. <hi type="italic">Houd u gereed</hi> of, wat <hi type="italic">praeparare</hi> in de Vulgaat ook beteekent (zie Mich. IV noot 1): ‘sta vast’ (Hebr.), m.a.w. neem een vaste, sterke stelling in; <hi type="italic">want het zwaard</hi>, de krijgsmacht der Chaldeën, zal verslinden (Hebr. in het profetisch verleden) de <hi type="italic">rondom u</hi> wonende naburen, Philistijnen, Judeërs enz., zoodat de weg naar Egypte voor de Chaldeën openligt.</div>
<div id="n2098">Evenals in v. 5 en 10 volgt onverwacht de schildering van Egypte's val. <hi type="italic">Uw sterke</hi>, een verzamelwoord, beteekent Egypte's legermacht. Op de vraag van verwondering luidt het antwoord: <hi type="italic">want de Heer</hi> enz.; de Chaldeën toch waren slechts de uitvoerders van Gods wil. Septuag.: ‘Waarom is Apis van u gevloden, uw uitgelezen stier niet gebleven?’ Apis is de heilige stier van Memphis.</div>
<div id="n2099">De vreemde hulptroepen, zie v. 9.</div>
<div id="n2100">Hebr.: ‘voor het gewelddadige zwaard’; zie XXV noot 40.</div>
<div id="n2101">De <hi type="italic">naam</hi>, die op Pharao past, omdat hij zijn lot uitdrukt, luidt naar de Vulg.: <hi type="italic">Verwarring</hi>, d.i. allerlei oorlogsrampen, <hi type="italic">brengt de</hi> door God bepaalde <hi type="italic">tijd</hi> over hem. Naar het Hebr.: ‘Ondergang’ en verder ‘hij liet den bepaalden tijd (hem verleend om aan de rampen te ontkomen, ongebruikt) voorbijgaan’. Zie Is. XXX 7 een dergelijken naam voor Egypte.</div>
<div id="n2102"><hi type="italic">Zal hij komen</hi>, te weten de koning van Babel, met heerlijkheid en majesteit; want <hi type="italic">gelijk de Thabor</hi> boven de omliggende bergen uitsteekt en <hi type="italic">gelijk de Karmel</hi> zich verheft <hi type="italic">aan de zee</hi>, zoo overtreft hij al de koningen in macht. Dit bevestigt onder eede de opperste <hi type="italic">Koning</hi>, die <hi type="italic">de Heer</hi> is ook van Chaldea's <hi type="italic">heerscharen.</hi></div>
<div id="n2103">Vgl. X 17. Zie verder noot 13. <hi type="italic">Want</hi> tot <hi type="italic">Memphis</hi>, in het hart des lands, zal de veroveraar alles verwoesten en de bevolking in ballingschap wegzenden. <hi type="italic">Inhabitabilis</hi> heeft hier (blijkens het Hebr.) passieve beteekenis, gelijk meerdere dergelijke adjectieven in de Vulgaat; vgl. Sap. XII 4 ‘odibilis’.</div>
<div id="n2104">Eene nieuwe strophe met dezelfde gedachtenreeks als v. 7 volg. <hi type="italic">Eene vaars</hi>, het beeld van het in zijn vruchtbaar land onbezorgd levende Egyptische volk. Vgl. Is. XV 5. <hi type="italic">Een drijver</hi>, Hebr. volgens velen: ‘eene bremze’ of paardenvlieg, die door hare steken de vaars onrustig voortjaagt, te weten de koning van Babel, die de Egyptenaren in ballingschap voeren zal.</div>
<div id="n2105">De <hi type="italic">soldeniers</hi>, onderscheiden van de hulptroepen v. 9 en 16, waren <hi type="italic">als mestkalveren</hi>, omdat zij zich vet mestten ten koste van het land, <hi type="italic">in welks midden</hi> zij rustig <hi type="italic">woonden;</hi> zij toch waren, naar het schijnt, niet gehouden tot buitenlandschen krijgsdienst. Het zijn de sinds Psammetich I in het vruchtbare Beneden-Egypte gevestigde Jonische en Carische krijgslieden. Vergeefs vluchten zij, want aan de algemeene slachting zullen zij niet ontkomen.</div>
<div id="n2106">De vernietiging van Egypte's talrijke krijgsmacht wordt in v. 22 en 23 geschilderd onder het beeld van een door eene menigte houthakkers geveld woud; vgl. Is. X 18, 34. Naar de Vulgaat en de Syr. vertaling is <hi type="italic">hare</hi>, Egypte's, klaag<hi type="italic">stem</hi> doordringend als het geluid van <hi type="italic">metalen</hi> speeltuigen (vgl. XLVIII 36), naar het Hebr. en de Septuag. als het sissen der slang, die wegvlucht bij het vellen der boomen en struiken. <hi type="italic">Met bijlen</hi>, het wapen der Scythen en Perzen, die in het leger van Babel dienden.</div>
<div id="n2107">Het <hi type="italic">woud</hi>, welks boomen niet geteld kunnen worden, beteekent het talrijke Egyptische leger. <hi type="italic">Sprinkhanen</hi> zijn een treffend beeld der in het land vallende, ontelbare verwoesters; zie Judic. VI 5.</div>
<div id="n2108">Over de talrijke bevolking van Alexandrië, Hebr.: ‘over Amoon van No’, d.i. over den god van Opper-Egypte, die vooral in No of No-Amoon (Thebe, zie Nah. III noot 4) vereerd werd. Vgl. Ez. XXX 14. Wat hier volgt <hi type="italic">en over Pharao</hi> tot aan het andere <hi type="italic">Pharao</hi> staat niet in de Septuag.</div>
<div id="n2109">Niet alleen <hi type="italic">over Pharao</hi> met zijn eigen volk en land en goden, maar ook <hi type="italic">over</hi> denzelfden <hi type="italic">Pharao</hi> met de vreemden, <hi type="italic">die op hem vertrouwen</hi>, b.v. de Judeërs; vgl. II 36, 37; XXXVII 4, 6.</div>
<div id="n2110">Zie XLIV 30.</div>
<div id="n2111">Evenals Is. XIX 22 volg. wordt aan Egypte nog eene rustige toekomst voorspeld; vgl. Ez. XXIX 13-16. In de Septuag. ontbreekt dit vers.</div>
<div id="n2112">Een troostwoord voor het in Babylon verbannen Juda gelijk XXX 10, 11.</div>
<div id="n2113">Zie XIV 1; XLVI 1. De Septuag. (hoofdst. XXIX 1-7) heeft in v. 1 als opschrift niets dan: ‘Aangaande de Philistijnen’, eigenlijk ‘de allophyli’, d.i. de vreemdelingen; zie op Ps. LV 1.</div>
<div id="n2114">De profetie werd derhalve uitgesproken vóór de verwoesting van Gaza door Pharao. Welke Pharao echter bedoeld is, valt niet te beslissen; volgens sommigen Nechao, die (Herod. II 159) na den slag bij Magdolos (wat hetzelfde zou zijn als Mageddo) Kadytis (waarschijnlijk Gaza) heeft ingenomen.</div>
<div id="n2115">Hetzelfde beeld als XLVI 7, 8 (vgl. Is. VIII 7) schildert hier de komst der Chaldeën; zie I 13, 14.</div>
<div id="n2116">Hebr. en Septuag.: ‘om het dreunend stampen van de hoeven zijner paarden, om het gedruisch zijner wagens, het ratelen zijner wielen’, m.a.w. om het Chaldeeuwsche leger, dat naar de vlakte van Philistea trekt met ruiterij en wagens. Vgl. Is. V 28; Ez. XXVI 10, 11.</div>
<div id="n2117">Zoozeer heeft schrik en ontsteltenis hen verbijsterd; vgl. VI 24.</div>
<div id="n2118">Naar het Hebr. is de zin: de dag is gekomen.... om voor Tyrus en Sidon uit te roeien den laatste, die nog helpen kan. Bedoeld zijn hiermede dezelfde Philistijnen, die hulptroepen leverden aan genoemde Phenicische steden.</div>
<div id="n2119">Ook hier is wederom de Heer de wreker van zijn volk. <hi type="italic">Cappadocië</hi>, Hebr. ‘Kaftor’, zie Gen. X noot 15. Vgl. Deut. II 23; Am. IX 7. De Septuag. heeft hier alleen: ‘want verdelgen zal de Heer de overblijfselen der eilanden’ (of kustlanden).</div>
<div id="n2120"><hi type="italic">Kaalheid</hi> is een teeken van rouw over de rampen evenals het <hi type="italic">doen van insnijdingen;</hi> zie XVI noot 5. <hi type="italic">Verstomd</hi>, Hebr. ‘vernietigd’. Hun <hi type="italic">dal</hi> is het vlakke en lage kustland; de Septuag. heeft daarvoor: ‘de overblijfselen der Enakim’, d.i. der reuzen, waardoor de bewoners van Geth kunnen bedoeld zijn. Zie Jos. XI 22; I Reg. XVII 4; II Reg. XXI 16 volg.</div>
<div id="n2121">Zoo laat de profeet die steden weeklagen en den vertoornden God om genade bidden. Hierop antwoordt hij in v. 7, waar hij volgens het Hebr. het zwaard toespreekt: ‘hoe zult gij tot rust komen?’ God heeft het tegendeel bevolen. - Door het zwaard is hier de Chaldeeuwsche legermacht bedoeld met al de vijanden, die God verder tegen Philistea zou opwekken, of m.a.w. Gods straffende gerechtigheid.</div>
<div id="n2122">Zie over de Moabieten Is. XV noot 1. Sinds Isaias' tijd was hunne gezindheid tegenover het volk Gods niet verbeterd. Volgens IV Reg. XXIV 2 bediende zich Nabuchodonosor van hen om Joakim's opstand te straffen. Wellicht bij die gelegenheid richtte Jeremias tegen hen deze godspraak, terwijl hij daarbij oudere profetieën, vooral Is. XV, XVI, ook Am. II 1-3 en Soph. II 8-11, inlascht.</div>
<div id="n2123">De <hi type="italic">God van Israël</hi>, want het strafgericht is zijne wraak over de mishandeling, welke Moab Israël deed ondergaan.</div>
<div id="n2124"><hi type="italic">Nabo</hi>, zie Is. XV noot 3. <hi type="italic">Cariathaïm</hi>, door Mesa, volgens zijn opschrift (zie Is. XV noot 1), versterkt, lag westelijk van Medaba, niet ver van Nabo. <hi type="italic">De veste</hi>, Hebr. ‘ham-misgaab’, d.i. de hoogte of de hooge veste, is volgens sommigen het sterke Kir Moab; zie Is. XV noot 2.</div>
<div id="n2125">Volgens velen behoort <hi type="italic">tegen Hesebon</hi> bij hetgeen volgt; zie Is. XV noot 5 en Jer. XLIX 3 voor deze noordelijke grensplaats, waar de vijand eerst binnenvalt.</div>
<div id="n2126">Het Hebr. ‘madmeen’ (Vulg. <hi type="italic">silens</hi>, <hi type="italic">zwijgen)</hi> is volgens sommigen een eigennaam; doch eene stad van dien naam in Moab komt nergens voor. Naar de Vulg., waarmede Septuag. en Syr. overeenstemmen, wordt aan geheel Moab <hi type="italic">verstomming</hi>, d.i. de ondergang, aangekondigd.</div>
<div id="n2127">Zie Is. XV 5.</div>
<div id="n2128">Hebr.: ‘zijne kinderkens verheffen hun geschrei’; doch in plaats van <hi type="italic">zijne kinderkens</hi> heeft de Septuag. ‘tot aan Segor’, evenals Is. XV 5, welk vers Jeremias ook in v. 3 en in v. 5 bijna woordelijk heeft overgenomen.</div>
<div id="n2129"><hi type="italic">De vijanden</hi> staat niet in de Septuag. noch bij Isaias.</div>
<div id="n2130">Als <hi type="italic">tamarisken</hi>, die <hi type="italic">in de</hi> dorre <hi type="italic">woestijn</hi> in het leven blijven, doch groeien noch bloeien. M.a.w. gij zult door de vlucht althans uw leven redden, hoe kommervol dit ook zijn zal. Zie XVII 6.</div>
<div id="n2131"><hi type="italic">Chamos</hi> was de landgod der Moabieten; zie op Num. XXI 29 en verder Am. I 15, hier woordelijk herhaald.</div>
<div id="n2132">Een nieuwe strophe. De zin der Vulgaat is: Noemt Moab nog bloeiend; weldra echter, eer hij vruchten voortbrengt, zal hij in ballingschap gaan. De nieuweren vertalen het Hebr.: ‘Geef aan Moab vleugelen, want vliegend zal hij heentrekken’. Vgl. Is. XVI 2. Voor <hi type="italic">inhabitabilis</hi> zie de noot op XLVI 19.</div>
<div id="n2133">Het <hi type="italic">werk des Heeren</hi> is hier Moab's verwoesting door <hi type="italic">het zwaard.</hi> Wee den door God bestelden wreker, die God als 't ware <hi type="italic">bedriegen</hi> zou, wanneer hij het hem opgedragen werk traag en nalatig verrichten, d.i. den ter dood fedoemdeu vijand sparen zou. Vgl. I Reg. XV 8 volg.; III Reg. XX 42. Hoeveel meer zal deze vervloeking dengene treffen, die het ‘werk des Heeren’, het heilige dienstwerk, nalatig verricht!</div>
<div id="n2134"><hi type="italic">Moab</hi> was <hi type="italic">vruchtbaar</hi>, d.i. welvarend, Hebr.: ‘rustig’, d.i. bleef in het rustig bezit van zijn land, dat het <hi type="italic">van zijne jeugd af</hi>, d.i. van zijn eerste volksbestaan, bezeten had; vgl. Deut. II 9 volg. Dit wordt ook beteekend door de volgende beeldspraak, waarin de Moabieten vergeleken worden met het edelste voortbrengsel des lands (zie v. 32), met den <hi type="italic">wijn</hi>, hun land met het <hi type="italic">vat</hi>, hunne welvaart met <hi type="italic">het grondsap;</hi> zij immers was de oorzaak hunner trotschheid en goddeloosheid, door <hi type="italic">smaak</hi> en <hi type="italic">geur</hi> aangeduid; zie Is. XVI 6.</div>
<div id="n2135">Hebr.: ‘en Ik zal tot hem aftappers zenden’. Dezen zullen den op zijnen droesem liggenden wijn aftappen en de daarmede gevulde kruiken stukslaan; m.a.w. de Chaldeën zullen Moab's steden en land verwoesten en het volk in ballingschap zenden.</div>
<div id="n2136"><hi type="italic">Om Bethel</hi>, het heiligdom van den kalverendienst in het Tienstammenrijk; zie III Reg. XII 29; Os. IV 15. Daar de profeet alleen van Israël en Bethel gewaagt, acht men deze profetie vóór den ondergang van Juda uitgesproken; vgl. XLVI 27, 28.</div>
<div id="n2137">In plaats van <hi type="italic">succiderunt</hi>, <hi type="italic">hebben zij geslecht</hi>, lezen oudere uitgaven der Vulgaat <hi type="italic">succenderunt</hi>, <hi type="italic">hebben zij in brand gestoken</hi>, wat ook volgens sommigen het Hebr. kan beteekenen. De Septuag. heeft alleen: ‘Verwoest is Moab, zijne stad’. - De hemelsche <hi type="italic">Koning</hi>, ook van Moab, staat in tegenstelling met den nietigen Chamos; zie XLVI 18.</div>
<div id="n2138">Derde strophe. Zij begint gelijk de eerste en de tweede met de aankondiging van den ondergang.</div>
<div id="n2139"><hi type="italic">Troost</hi>, d.i. betuigt deelneming aan het ongelukkige Moab, gij, die <hi type="italic">rondom</hi> hem en dus in zijne nabijheid zijt, en gij, <hi type="italic">die zijnen naam kent</hi> door de faam, te weten de verder afgelegen volken. De profeet legt hun den klaagzang in den mond: <hi type="italic">Zegt</hi> enz., m.a.w.: Plotseling en onherstelbaar <hi type="italic">gebroken</hi> zijn <hi type="italic">staf</hi> en <hi type="italic">schepter</hi>, de zinnebeelden zijner heerschappij. Vgl. Ps. CIX 2; Is. XIV 5, 6; Ez. XIX 11-14.</div>
<div id="n2140"><hi type="italic">Daal af</hi> van uwen luisterrijken troon (vgl. Is. XLVII 1) en zet u neder in <hi type="italic">dorstigheid</hi>, als in eene waterlooze woestijn (zie v. 6), het zinnebeeld van allerlei ellende, gij <hi type="italic">woonstede</hi>, Hebr. ‘bewoonster’, d.i. bevolking, der vroeger rijk bewaterde stad <hi type="italic">Dibon</hi>, de <hi type="italic">dochter</hi> des lands; zie Is. XV noot 3 en 10.</div>
<div id="n2141">Voor den verwoester vlucht wat vluchten kan met overhaastigen spoed, zoodat de bevolking <hi type="italic">(woonstede</hi>, zie noot 19) van <hi type="italic">Aroër</hi> (zie Is. XVII noot 2), waarlangs de vluchtelingen uit het noorden zich voortspoeden, komt uitgeloopen en verwonderd vraagt: <hi type="italic">Wat</hi> enz.; het antwoord volgt in v. 20 volg.</div>
<div id="n2142">De vroegere grensrivier tusschen Moab en het stamgebied van Ruben, waartoe <hi type="italic">Aroër</hi> v. 19 en de in v. 22-24 genoemde steden voorheen behoorden. Deze lagen ten noorden van den Arnon.</div>
<div id="n2143">In de <hi type="italic">vlakte</hi> van Moab lagen het elders niet vermelde <hi type="italic">Helon</hi>, <hi type="italic">Jasa</hi>, (zie Is. XV noot 5) en <hi type="italic">Mephaäth</hi>, zie Jos. XIII 18.</div>
<div id="n2144"><hi type="italic">Dibon</hi>, zie v. 18; <hi type="italic">Nabo</hi>, v. 1. <hi type="italic">Het huis</hi>, Hebr. ‘<hi type="italic">Beth</hi>’ <hi type="italic">Deblathaïm</hi>, vermoedelijk Helmondeblathaïm van Num. XXXIII 46.</div>
<div id="n2145"><hi type="italic">Cariathaïm</hi>, zie v. 1; de ligging van <hi type="italic">Bethgamul</hi> is onbekend; <hi type="italic">Bethmaon</hi> of Baälmaon (Num. XXXII 38; Jos. XIII 17) lag niet ver ten zuidwesten van Hesebon.</div>
<div id="n2146"><hi type="italic">Carioth</hi> (zie Am. II 2) is volgens sommigen de hoofdstad Ar-Moab; deze echter lag ten zuiden van den Arnon; zie Is. XV noot 2. <hi type="italic">Bosra</hi>, Deut. IV 43 en Jos. XX 8 ‘Bosor’ genaamd, door Mesa blijkens zijn opschrift herbouwd, moet niet verward worden met de hoofdstad van Edom.</div>
<div id="n2147"><hi type="italic">Hoorn</hi> en <hi type="italic">arm</hi> zijn beide zinnebeelden van macht. Deze strophe eindigt op een zelfde wijze als in v. 8 en 15.</div>
<div id="n2148">Ook de vierde strophe begint met de aankondiging van het godsgericht. De uitvoerders van het gericht moeten Moab <hi type="italic">dronken maken</hi> van den wijn van Gods toorn; zie XIII 13; XXV 16, 27.</div>
<div id="n2149">Een beeld der diepe vernedering van Moab's hoogmoed.</div>
<div id="n2150">Gij, Moab, zult in uwe vernedering bespot worden, omdat gij met het door Assyrië overwonnen Israël gespot hebt, <hi type="italic">alsof gij</hi> enz., zie II 26. In het tweede halfvers heeft het Hebr. ‘want zoo dikwerf gij van hem (Israël) spraakt, hebt gij u bewogen’, d.i. het hoofd geschud, een gebaar van bespotting; vgl. XVIII 16.</div>
<div id="n2151">Verschuilt u in de rotskloven (vgl. Is. XVI noot 1), in de ontoegankelijke spelonken van uw gebergte; zie IV 29; Is. II 10. De wilde duif nestelt aldaar in rotsspleten, naar het Hebr.: ‘aan gene zijde van den gapenden afgrond’, zoodat eene diepe kloof het nest voor de beroovers beveiligt.</div>
<div id="n2152">Eene navolging van Is. XVI 6. Hier spreken Jeremias en zijn volk, waarop God in v. 30 bevestigend antwoordt.</div>
<div id="n2153">Doch integendeel roekelooze dingen ondernomen heeft. Hebr.: ‘Ik ken... zijnen overmoed en zijn ijdel pralen; ijdel (d.i. slecht) is het, wat zij doen’; zie Is. XVI noot 6.</div>
<div id="n2154">Vijfde strophe v. 31-39. Zie voor dit vers Is. XVI 7. Hier echter jammert niet Moab, maar de profeet zelf (gelijk Is. XVI 9) over Moab's rampen. Hebr.: ‘om de mannen van Kir Heres weeklaagt men’; zie Is. XVI noot 7.</div>
<div id="n2155">Zie Is. XVI 8, 9. In plaats van het tweede <hi type="italic">de zee</hi>, waardoor een meertje bij <hi type="italic">Jazer</hi> kan bedoeld zijn, heeft de Septuag. ‘de stad Jazer’.</div>
<div id="n2156">Zie Is. XVI 10. Zie voor <hi type="italic">Karmel</hi> noot 11 aldaar. <hi type="italic">Den gewonen kreet</hi>, Hebr.: ‘hedaad’, waardoor de druiventreders elkander plegen aan te vuren. Naar het Hebr. zal in plaats van het vroolijke hedaad het akelige krijgsgeroep gehoord worden. Zie XXV 30 en Is. XVI noot 10.</div>
<div id="n2157">Het krijgsgeroep, dat in <hi type="italic">Hesebon</hi> opgaat, plant zich voort en herhaalt zich in de opgenoemde steden. Zie verder Is. XV 4, 5, 6. In het Hebr. heet niet <hi type="italic">Segor</hi> (gelijk Is. XV 5), maar <hi type="italic">Oronaim</hi> ‘de driejarige vaars’ - wat ook de Vulgaat door de ongewone woordschikking schijnt te kennen te geven. Verder heeft het Hebr. gelijk Is. XV 6 ‘de wateren van Nemrim zullen tot verwoesting worden’, d.i. geheel uitdrogen.</div>
<div id="n2158">God bevestigt, gelijk in v. 30, het woord van den profeet. Al die jammeren zijn de straf voor Moab's afgoderij, zie v. 13. Vgl. Is. XVI 12.</div>
<div id="n2159">Zie Is. XV 5; XVI 11. In plaats van de ‘harp’ (Is. XVI 11) noemt Jeremias <hi type="italic">de fluit,</hi> waarmede men treurgezangen placht te begeleiden. Hierbij voegt hij dan v. 37, 38 het overige rouwbedrijf, dat Is. XV 2, 3 voorafgaat; vgl. Jer. XVI 6. - <hi type="italic">Over de mannen</hi> enz., zie noot 33. - <hi type="italic">Omdat hij meer gedaan heeft,</hi> zie noot 32; naar het Hebr. klaagt hij, omdat hetgeen van de verworven bezittingen nog was overgebleven, verloren is; zie Is. XV noot 8.</div>
<div id="n2160">Hebr.: ‘zijn insnijdingen’, zie XVI 6.</div>
<div id="n2161">Zie Is. XV 3 en verder Jer. XXII 28.</div>
<div id="n2162">Hebr.: ‘hoe keert Moab den nek af’ van schaamte.</div>
<div id="n2163">Eene samenvatting van het in de vijf strophen aangekondigde wraakgericht over Moab.</div>
<div id="n2164">De roofzuchtige <hi type="italic">arend</hi> is de verwoester van v. 18. Door ditzelfde beeld is Ez. XVII 3 Nabuchodonosor en Is. XLVI 11 (Hebr.) Cyrus aangeduid. Hetzelfde komt XLIX 22 nog eens voor en is daarom wellicht door de Septuag. hier weggelaten.</div>
<div id="n2165"><hi type="italic">Carioth,</hi> zie v. 24; anderen vertalen het als een gemeen zelfstandig naamwoord: ‘de steden’. Wat hier nog volgt, staat niet in de Septuag., wellicht om dezelfde reden als in noot 43.</div>
<div id="n2166">Hebr.: ‘En verdelgd wordt Moab, zoodat hij geen volk meer is’. Zie verder v. 2, 26, 29.</div>
<div id="n2167">Van v. 43 af ontleend aan Is. XXIV 17, 18. Zie Jer. XXIII 12 voor hetgeen volgt. De verzen 45-47 ontbreken in de Septuag.</div>
<div id="n2168">De vluchtende Moabieten zoeken <hi type="italic">in de schaduw,</hi> d.i. onder de muren, <hi type="italic">van Hesebon</hi>, destijds eene Ammonietische stad (XLIX 3), eene schuilplaats tegen den vijand. Doch vergeefs, want van Hesebon zal niet het heil, maar het verderf over Moab uitgaan, zie v. 2. Dit wordt vervolgens uitgedrukt met aan Num. XXI 27 volg. ontleende woorden. Gelijk de Amorrheesche koning Seon voorheen het land der Moabieten van Hesebon uit had verwoest, zoo zal ook thans de vijand Hesebon binnentrekken en van daar uit hetzelfde land Moab te vuur en te zwaard verdelgen.</div>
<div id="n2169">Num. XXI 28 ‘uit de stad van Sehon’, te weten Hesebon. De volgende woorden zijn eene vrije navolging der godspraak van Balaäm Num. XXIV 17. De verslindende <hi type="italic">vlam</hi> (het verwoestende leger) zal <hi type="italic">een deel,</hi> Hebr.: ‘de slapen’, <hi type="italic">van Moab</hi> (als een persoon gedacht) verteren, alsook <hi type="italic">den schedel</hi> van de <hi type="italic">zonen des alarms</hi>, d.i. van de strijdlustige Moabieten.</div>
<div id="n2170">Ontleend aan Num. XXI 29.</div>
<div id="n2171">Vgl. XLVI 26. <hi type="italic">De laatste dagen</hi> of Hebr.: ‘het einde der dagen’, beteekent volgens de meesten het tijdperk van den Messias, zoodat de herstelling van Moab in zijn vaderland na den ondergang van het Chaldeeuwsche rijk (XXV 12), naar de wijze der profeten, in verband gebracht wordt met de bekeering der door Moab vertegenwoordigde heidenen; zie III 17.</div>
<div id="n2172">Flavius Josephus bericht (Antiq. X 9, 7), dat Nabuchodonosor in het vijfde jaar na de verwoesting van Jerusalem de Moabieten met de Ammonieten (zie XLIX 1-7) onderwierp. Over de Moabieten is na de ballingschap nog sprake 1 Esdr. IX 1; II Esdr. XIII 1, 23.</div>
<div id="n2173">Naast de Moabieten staan evenals XXV 21 (vgl. IX 26; XXVII 3) de stamverwante <hi type="italic">Ammonieten</hi>; zie Gen. XIX 36-38. Hun oorspronkelijk gebied tusschen den Arnon en den Jaboc werd eerst door de Amorrheërs en later, bij den intocht van Israël in het beloofde land, door de stammen Gad en Ruben ingenomen. De hierdoor oostwaarts teruggedrongen Ammonieten hadden echter van oudsher gepoogd hun vroeger gebied te herwinnen; Judic. III 13; X 7 volg.; XI 12-31; I Reg. XI 1 volg.; II Reg. X; XII 26-31; II Par. XX. Zie Am. I 13-15; inzonderheid bij de wegvoering der Overjordaansche stammen door Teglathphalasar hadden zij zich in de door dezen verlaten streken gevestigd. Dit verwijt hun de profeet in de hier volgende vragen.</div>
<div id="n2174">Gelijk de Chaldeën deden bij de wegvoering van Juda (zie b.v. XXXIX 10), zoo hadden ook waarschijnlijk de Assyriërs het mindere volk in het Overjordaansche gebied achtergelaten; anderen, door de vlucht aan de handen der Assyriërs ontkomen, zullen later naar hun land zijn teruggekeerd; zie XL 7 volg. Zij allen zijn de hier bedoelde <hi type="italic">kinderen</hi> van Israël en treden als de <hi type="italic">erfgenaam</hi> van het erfbezit op. Hieruit echter waren zij door de Ammonieten verdrongen. <hi type="italic">Melchom</hi>, hun landgod (zie Am. I noot 30), is de vertegenwoordiger van het volk en als zoodanig de bezitter van het land.</div>
<div id="n2175">Zie Am. I 14. <hi type="italic">Rabbath</hi>, aldaar ‘Rabba’, later Philadelphia geheeten, de hoofdstad der Ammonieten, lag aan de bronnen van den Jaboc. Vgl. Deut. III 11. <hi type="italic">Zijne dochters</hi> zijn de mindere steden des lands. <hi type="italic">Israël zal in bezit nemen</hi> na zijne herstelling; zie de vervulling I Mach. V 6, 26 en in geestelijken zin Am. IX 12; Abd. v. 17. Vgl. Is. XIV 2.</div>
<div id="n2176"><hi type="italic">Hesebon</hi> (zie XLVIII 2, 45) was toen blijkbaar een Ammonietische stad. Met de <hi type="italic">dochters</hi>, d.i. de mindere steden, des lands moge zij jammeren, omdat hare verwoesting aanstaande is. <hi type="italic">Haï</hi> toch, dat vermoedelijk meer noordwaarts lag en dus eerder den uit het noorden komenden vijand in handen viel, was reeds <hi type="italic">verwooest. Tusschen de omtuiningen</hi> der wijngaarden nabij de steden mogen zij eene schuilplaats zoeken en radeloos <hi type="italic">rondloopen,</hi> daar de vestingmuren door den vijand vernield zijn. <hi type="italic">Want Melchom</hi> enz., eene navolging van Am. I 15.</div>
<div id="n2177"><hi type="italic">Wat roemt gij op de</hi> vruchtbaarheid uwer <hi type="italic">valleien.</hi> Het Hebr. ‘sjobeeb’, hier <hi type="italic">verweekelijkte</hi>, XXXI 22 <hi type="italic">omzwervende</hi> vertaald, beteekent volgens de Septuag. (hoofdst. XXX) en de nieuweren: ‘weerspannige’.</div>
<div id="n2178">Dezelfde belofte als XLVIII 47; zie noot 50 en 51 aldaar. In de Septuag. ontbreekt het vers.</div>
<div id="n2179">De Edomieten, aan Israël nog nauwer verwant (zie Am. I noot 22), bewoonden het bergland van Seïr, ten zuidoosten van de Doode Zee. Om hun erfelijken haat tegen Israël (zie Am. I noot 24) bedreigt Jeremias (vgl. Ez. XXV 12 volg.) hen met den ondergang. De profetie schijnt uitgesproken in het vierde jaar van Joakim (vgl. XLVI noot 1), zeker nog vóór de verwoesting van Jerusalem door de Chaldeën, bij welke gelegenheid de Edomieten de maat hunner zonden vulden (vgl. Thren. IV 22; Ez. XXXV 5). Zij stemt veelal woordelijk overeen met de profetie van Abdias.</div>
<div id="n2180">In de ure der wraak zal de erfelijke <hi type="italic">wijsheid</hi> (zie Abd. noot 6; vgl. Job II 11; Bar. III 22 volg.) der bewoners van <hi type="italic">Theman,</hi> eene Edomietische landstreek (zie op Ez. XXV 13), aan hunne <hi type="italic">zonen</hi>, Septuag. ‘aan de wijzen’, niet baten en onnut blijken.</div>
<div id="n2181"><hi type="italic">Dedan</hi> (zie XXV 23), welks karavanen door Edom plegen te trekken, zal voor dat godsgericht zich verbergen <hi type="italic">in den afgrond,</hi> d.i. in de meest ongenaakbare schuilplaatsen. <hi type="italic">Esau's ondergang</hi> beteekent den over hem beschikten ondergang. Zie verder VI 15; XLVI 21; XLVIII 28.</div>
<div id="n2182">Doch de roofzieke plunderaars, die over Edom komen, zullen nimmer verzadigd zijn. Zie verder Abd. v. 5.</div>
<div id="n2183">Zie Abd. v. 6. In hunne roofvesten op de rotsen hadden de Edomieten hunne schatten verborgen. Behalve het eigenlijke <hi type="italic">kroost</hi> van Edom zullen ook <hi type="italic">zijne broeders</hi>, de verwante stammen (zie Gen. XXXVI 12, 20 volg., I Par. IV 42, 43), en <hi type="italic">zijne geburen,</hi> Dedan (v. 8) enz., met hem omkomen.</div>
<div id="n2184">De zin is waarschijnlijk: Er zullen alleen onverzorgde weezen en weduwen achterblijven, die niets dan Gods ontferming hebben te hopen. Naar de Septuag. zullen ook de weezen omkomen.</div>
<div id="n2185"><hi type="italic">Die geen vonnis hadden</hi> zijn waarschijnlijk de in v. 11 genoemde weezen en weduwen. Indien zelfs zij bij de algemeene straffen niet gespaard blijven, hoeveel te minder dan de schuldigen in Edom. Een <hi type="italic">schuldelooze</hi> beteekent hier een straffelooze. Zie verder XXV 28, 29 en Abd. v. 16.</div>
<div id="n2186">De toenmalige hoofdstad van Edom. zie Am. I noot 26; Is. XXXIV noot 5; Het volgende <hi type="italic">al zijne steden</hi> beteekent de kleinere steden des lands. Zie verder XXV 18; XLIV 22 en vgl. Mal. I 3, 4.</div>
<div id="n2187">Hebr.: ‘en maakt u op ten strijde’. Dit en de twee volg. verzen zijn ontleend aan Abd. v. 1-4 en aldaar verklaard.</div>
<div id="n2188">Het Hebr. beteekent waarschijnlijk: de schrik, dien Edom door zijne macht alom verspreidde; vandaar zijne trotschheid en zijn zelfvertrouwen. Sinds Abdias' tijd waren die volksondeugden nog dezelfde gebleven.</div>
<div id="n2189">Zie XVIII 16; XIX 8; XXV 11. In de Septuag. (XXIX 7-22) ontbreekt <hi type="italic">zal verstommen over al zijne plagen,</hi> wellicht omdat het eene herhaling is van XIX 8.</div>
<div id="n2190">Adama en Seboïm; zie Deut. XXIX 23; Os. XI 8. Het punt van vergelijking is niet de wijze, waarop zij verwoest zijn, doch de verwoesting zelve en de eenzaamheid, welke de Edomieten voor oogen hadden. Want deze steden hadden in dit later door Edom ingenomen gebied gebloeid.</div>
<div id="n2191">Gelijk <hi type="italic">een leeuw</hi>, belust op prooi, opkomt <hi type="italic">uit den trots des Jordaans</hi>, waarin hij legert (zie XII noot 6), zoo <hi type="italic">zal hij,</hi> de veroveraar, (zie IV 7 en XXV 38 hetzelfde beeld om Nabuchodonosor aan te duiden) <hi type="italic">opwaarts trekken</hi> naar Edom, <hi type="italic">de sterke schoonheid,</hi> Hebr.: ‘de sterke woonstede’, d.i. het om zijn gebergte en de op rotsen gebouwde vestingen onverwmbare land.</div>
<div id="n2192"><hi type="italic">Want ijlings zal Ik hem,</hi> dien veroveraar, <hi type="italic">derwaarts</hi>, naar Edom, <hi type="italic">doen aanrennen,</hi> zonder dat Edom weerstand kan bieden. Hebr.: ‘want in een oogenblik zal Ik hem (Edom) vandaar (uit zijn land) wegjagen’. Hierover zal God als de oppermachtige Heer een anderen gebieder, dien Hij verkiest, aanstellen. En wie is er, die hierin aan God weerstaan kan? Hebr.: ‘wie zal mij dagvaarden’, d.i. rekenschap vragen over deze beschikking? <hi type="italic">En wie is de herder</hi> enz., d.i. welk koning kan de uitvoering van dit raadsbesluit over Edom beletten?</div>
<div id="n2193"><hi type="italic">De geringen</hi> of de minst machtigen <hi type="italic">der kudde</hi> Gods (waardoor wellicht het door Hem bestelde heerleger bedoeld is) zijn machtig genoeg om de Edomicten neer te werpen. Anderen vertalen het Hebr.: ‘voorwaar men zal hen, de geringsten der kudde (het weerlooze volk van Edom), wegsleuren’ in ballingschap. Het tegendeel dus van XXV 34 en XXIX 10. En verder: ‘voorwaar, ontzetten zal zich over hen hun eigen land’.</div>
<div id="n2194">Naar de Septuag. wordt wegens het gedreun van hunnen val ‘het gebruis der zee niet gehoord’.</div>
<div id="n2195">Zie XLVIII 40, 41; <hi type="italic">Bosra,</hi> zie noot 14. Het vonnis over Edom is waarschijnlijk voltrokken door het Chaldeeuwsche leger, dat, na het land van Moab en Ammon te hebben geteisterd (zie XLVIII noot 51), ook Edom geplunderd en verwoest zal hebben. Na de ballingschap voorspelde Malachias (I 4) nog een nieuwe verwoesting van Edom, welke eerst door de Machabeën (I Mach. V 3, 65), vervolgens door Joannes Hircanus, eindelijk onder de Romeinen (Flav. Jos. Bell. Jud. IV 9, 7) in vervulling ging.</div>
<div id="n2196"><hi type="italic">Damascus,</hi> eigenlijk de hoofdstad van het Damasceensche Syrië, vertegenwoordigt hier het geheele land. Reeds vroeger had het meermalen Israël en Juda onderdrukt (zie Am. I noot 6 en 7), en ook nu ten tijde van Jeremias; zie IV Reg. XXIV 2. Dit was wellicht de aanleiding tot deze godspraak.</div>
<div id="n2197">Zie Is. X noot 8.</div>
<div id="n2198">De zin is: de <hi type="italic">slechte mare</hi> der nadering van het Chaldeeuwsche leger doet allen ontstellen, ook hen, die <hi type="italic">aan de</hi> Middellandsche <hi type="italic">zee</hi> wonen. Doch daar Syrië zich niet zoover uitstrekte, verdient de lezing van vele Hebr. handschriften ‘als de zee’ de voorkeur. Dit voegt men dan beter bij het volgende: als de zee bij noodweer, kan men van bange vrees niet tot rust komen. De Septuag. (XXX 12-16) ontwijkt deze moeielijkheid door te vertalen: ‘zij zijn ontsteld, staan verslagen, kunnen niet tot rust komen’.</div>
<div id="n2199">De bevolking maakt zich tot vluchten gereed, doch van schrik is zij hiertoe niet in staat. Vgl. VI 24. De laatste woorden, <hi type="italic">angst</hi> enz. staan niet in de Septuag.</div>
<div id="n2200"><hi type="italic">Verlaten</hi>, d.i. haar zonder verdediging aan den vijand overgeleverd. Naar het Hebr. en de oudste vertalingen: ‘Hoe werd de stad <hi type="italic">niet</hi> verlaten?’ m.a.w. Hoe komt het, dat de bewoners hun heil niet gezocht hebben in de vlucht? De reden is uitgedrukt in v. 24: de bewoners wilden vluchten, doch konden het niet. - <hi type="italic">Lofwaardig</hi> was zij om haren luister, zoodat de profeet haar noemt (Hebr.): ‘de stad mijner vreugde’.</div>
<div id="n2201"><hi type="italic">Daarom</hi>, omdat zij zich door de vlucht niet konden redden. <hi type="italic">Verstommen</hi>, Hebr.: ‘verdelgd worden’.</div>
<div id="n2202">Eene navolging van Am. I 4, 14. Voor <hi type="italic">Benadad,</hi> den naam van Syrische koningen, heeft de Septuag. ‘zoon van Ader’; Hadad, volgens sommigen ‘Adar’, was eene Syrische godheid.</div>
<div id="n2203"><hi type="italic">Cedar</hi> omvat evenals II 10 (vgl. Is. XXI 16) de in Arabië's woestijnen rondzwervende Arabieren. <hi type="italic">Asor</hi>, Hebr. ‘Chatzoor’, is waarschijnlijk eveneens een verzamelwoord, dat de in vlekken of ‘chatzeerim’ (vgl. Is. XLII noot 12) gezeten Arabieren aanduidt. Zij hadden hun eigen opperhoofden (sjeiks) en vormden alzoo in zekeren zin <hi type="italic">koninkrijken.</hi> De volgende woorden <hi type="italic">die... verslagen heeft</hi> zijn er waarschijnlijk na de vervulling der godspraak bijgevoegd; vgl. XLVI 2. Ook de Septuag. (hoofdst. XXX 6-11) heeft hier bij uitzondering den naam van ‘Nabuchodonosor, koning van Babylon’.</div>
<div id="n2204">Eene algemeene benaming der Arabische stammen, welker gebied oostelijk van den Jordaan in de woestijn begon. Het woord is gericht tot de Chaldeën.</div>
<div id="n2205"><hi type="italic">Dekkleeden</hi> der tenten, zie IV 20. <hi type="italic">Schrik</hi> enz., zie VI 25.</div>
<div id="n2206">Zie v. 8. Welk dit <hi type="italic">raadsbesluit</hi> is, blijkt uit v. 28<hi type="italic">b.</hi> Vgl. XVIII 11.</div>
<div id="n2207">Eene opwekking tot de Chaldeën om de Arabische stammen te plunderen, die zich <hi type="italic">rustig</hi> met de veeteelt bezig hielden, en <hi type="italic">eenzaam,</hi> d.i. van het drukke handelsverkeer uitgesloten, in vlekken woonden, niet verdedigd door muren en poorten.</div>
<div id="n2208">Zie IX 26.</div>
<div id="n2209">Zie IX 10; X 22 en hierboven v. 18.</div>
<div id="n2210">Zie XIV 1. <hi type="italic">AElam</hi> (zie Is. XXI noot 3) was bij den val van Assyrië in zooverre weder onafhankelijk geworden, dat in v. 38 sprake is van zijne ‘koningen en vorsten’. Waarschijnlijk dienden de AElamieten, gelijk weleer in het Assyrische leger tegen Juda (Is. XXII 6), ook in het Chaldeeuwsche leger, dat Jerusalem onder Jechonias (IV Reg. XXIV 10-16) had veroverd; zij worden althans in de spijkerschrift-oorkonden vermeld als de bondgenooten der Chaldeën. Dit was de vermoedelijke aanleiding tot deze profetie. Blijkens de bijgevoegde tijdsbepaling is zij eenige jaren na de vorige godspraken uitgesproken. - In de Septuag. staat zij XXV 14-18 en de tijdsbepaling daarachter in XXVI 1.</div>
<div id="n2211"><hi type="italic">De boog en</hi> (d.i. te weten) <hi type="italic">hunne voornaamste sterkte;</hi> de AElamieten waren beroemde boogschutters; zie Is. XXII 6.</div>
<div id="n2212">Een beeld van de uit alle streken aanstormende vijanden. Vgl. IV 11; XIII 24; Ez. V 10; XII 15. De verklaring der beeldspraak volgt in v. 37.</div>
<div id="n2213">Vgl. IX 16; XIX 7.</div>
<div id="n2214">Om dit land te richten en te regeeren naar mijne verkiezing; want <hi type="italic">koningen en vorsten,</hi> die tot dan toe geregeerd hebben, zal Ik uitroeien.</div>
<div id="n2215">Zie XLVIII 47; XLIX 6. Onder en door Cyrus kwamen de AElamieten tot hoog aanzien. De uitdrukking <hi type="italic">in de laatste dagen,</hi> Hebr.: ‘aan het einde der dagen’ (zie Is. II 2; Mich. IV 1), geeft te kennen, dat ook de verst afwonende heidensche volken, als AElam, van hunne geestelijke gevangenschap zullen verlost worden, te weten door den Messias.</div>
<div id="n2216">Zie voor het Babylonische rijk Is. XIII noot 1 en XIV noot 1. - Waarschijnlijk zijn hier verschillende godspraken tegen Babel bijeengevoegd, welke Jeremias sinds het vierde jaar van Joakim (XXV 1, 13) tot het vierde jaar van Sedecias (LI 59, 60) had uitgesproken. De eigenaardigheden van stijl en spraakgebruik, de herhaling van dezelfde gedachten, de herinnering aan oudere profetieën, in één woord alles, wat den profeet Jeremias kenmerkt, wordt in deze gelijk in de vorige hoofdstukken aangetroffen en bevestigt het getuigenis van het opschrift (v. 1) en van het naschrift (LI 59-64), dat Jeremias de schrijver is van deze profetie. In de Septuagint staat zij in hoofdst. XXVII en XXVIII.</div>
<div id="n2217">De profeet ziet den val van Babel als reeds geschied en wil in zijne blijdschap, dat de mare daarvan overal en op alle wijzen verbreid worde. Een <hi type="italic">sein</hi> tot kondschap van dit feit. Zie voor Bel Is. XLVI noot 1. <hi type="italic">Merodach</hi>, Babylonisch ‘Marduk’, was oorspronkelijk de beschermgod van Babel, maar kwam, door de verheffing dezer stad tot hoofdstad van het wereldrijk, aan het hoofd der Chaldeeuwsche goden en werd ook Bel bijgenaamd. Naar hem heette b.v. Evil-Merodach, de zoon van Nabuchodonosor. <hi type="italic">Hare</hi> beelden, want in v. 12 treedt Babel als moeder op.</div>
<div id="n2218">Babylon, de krijgsmacht <hi type="italic">uit het noorden</hi> ten verderve voor Juda (Vgl. I 14), zal op zijne beurt door een volk <hi type="italic">uit het noorden</hi> (vgl. Is. XLI 25), de Meden (Jer. LI 11), verplet worden. Zie verder II 15; IV 25. <hi type="italic">En zij,</hi> de bewoners van Babylon, <hi type="italic">zijn gevloden.</hi> Bij de verovering van Babel door de Medo-Perzen werd het land niet in die mate verwoest, als v. 3<hi type="italic">b</hi> onderstelt. Zie echter Is. XIII noot 15 aan het einde.</div>
<div id="n2219">Babylon's val is voor Israël en Juda het begin der verlossing. Zie III 18, 21; XXX 8; XXXI 8, 9.</div>
<div id="n2220">Ook hier verbindt de profeet den terugkeer uit de ballingschap met den aanvang van het Nieuwe Verbond (vgl. XXXI 31 volg.; XXXIII 14 volg.), dat <hi type="italic">door geene vergetelheid</hi> enz., d.i. onvergankelijk zal zijn. Vgl. XX 11; XXIII 40.</div>
<div id="n2221">Zie X 21; XXIII 1 volg. <hi type="italic">In de bergen</hi>, waar de kudde gemakkelijk verdwaalt, eene zinspeling tevens op de afgoderij, welke op de hoogten bedreven werd. Zie III 2, 23; XIII 27. <hi type="italic">Zij vergaten hunne legerplaats</hi> bij den Heer op Sion; vgl. Ps. XXII 2; CXXXI 8, 14.</div>
<div id="n2222">Het volk was als een weerlooze buit, dien <hi type="italic">hunne,</hi> Israël's en Juda's, <hi type="italic">vijanden</hi> zonder iets te <hi type="italic">misdrijven,</hi> d.i. ongestraft, meenden te mogen <hi type="italic">verslinden,</hi> d.i. te mogen plunderen en wegvoeren. De ware reden echter, waarom zij door God verlaten en eene prooi der vijanden zijn geworden, is, <hi type="italic">omdat zij</hi> eerst <hi type="italic">den Heer</hi> verlaten hebben. God heet de <hi type="italic">luister der gerechtigheid,</hi> omdat Hij zijn volk met <hi type="italic">gerechtigheid,</hi> d.i. met heil, versierd had en als Israël's God aan zijn volk tot luister strekte; naar het Hebr. echter was God voor Israël ‘de woonplaats der gerechtigheid’, omdat bij Hem alleen heil en welvaart voor zijn volk te vinden was. Vgl. XXXI 23, waar Juda dezen eernaam draagt. Zie verder XIV 8; XVII 13.</div>
<div id="n2223">Daar Babel overwonnen is (v. 2, 3), mag het bekeerde Israël (zie v. 4, 5) uit de ballingschap terugkeeren en noodigt God het uit. Zie Is. XLVIII 20; LII 11. <hi type="italic">Gelijk de bokken,</hi> die bij het openen der schaapskooi naar voren dringen en vooropgaan, zoo zal Israël-Juda het eerst onder de weggevoerde volken uit Babel heentrekken; zie v. 16.</div>
<div id="n2224">Het Medo-Perzische rijk bestond uit eene <hi type="italic">schaar</hi> of eene vereeniging van volksstammen. <hi type="italic">Vandaar</hi>, waar zij stelling gekozen hebben. De <hi type="italic">pijl</hi> is het wapen der Meden. In plaats van <hi type="italic">moorddadig</hi> heeft de Septuag. ‘vaardig’ of geoefend.</div>
<div id="n2225">Het Hebr. ‘abirim’, eigenlijk sterken, beteekent soms ook hengsten; dan is de zin: ‘en gij hinnikt als hengsten’ van dartelen overmoed. M.a.w.: de overmoedige plunderaar van <hi type="italic">mijn erfdeel,</hi> d.i. van mijn volk en mijn land, moge thans uitgelaten zegevieren, weldra zal dat alles verkeeren (v. 12). Want in Gods raadsbesluit is Chaldea's vernedering reeds vastgesteld: vandaar het verleden in v. 12.</div>
<div id="n2226"><hi type="italic">Uwe moeder,</hi> d.i. het land of het volk en in het bijzonder (zie v. 13 volg.) de hoofdstad Babylon. De natie der Chaldeën zal de <hi type="italic">laatste,</hi> de geringste, en land en hoofdstad zal (Hebr.) ‘woestijn, dorheid, wildernis’ worden.</div>
<div id="n2227">Zie XVIII 16; XIX 8; vooral XLIX 17. Dit zal na vele eeuwen het uiteinde zijn van Babel's macht. Hiermede eindigt de eerste strophe. Het volgende vers begint met eene opwekking tot de vijanden om een begin te maken met Babel's verdelging.</div>
<div id="n2228"><hi type="italic">Overal</hi> voegt men beter bij het voorafgaande <hi type="italic">krijgsgeschrei.</hi> Omdat de zegevierende vijanden langs alle zijden zegekreten aanheffen, <hi type="italic">reikt</hi> Babel <hi type="italic">de hand</hi> ter overgave; <hi type="italic">hare grondvesten</hi> toch, de bolwerken der stad, zijn gevallen en hare muren bezweken. Zoo moet het geschieden, want die vijanden zijn de voltrekkers van Gods wraakgericht op Babel en passen op haar de straf der vergelding toe.</div>
<div id="n2229">Zelfs de vreedzame landbouwer wordt niet gespaard. Volgens oude geschiedschrijvers lagen er binnen de wijd uitgebouwde vestingmuren van Babel vruchtbare zaaivelden; zoowel deze als die zich daarbuiten, rondom de stad en in het land van Babel, bevonden, zijn hier bedoeld. <hi type="italic">Het zwaard der duive</hi>, Hebr.: ‘het gewelddadige zwaard’ evenals XXV 38. Wat verder volgt, is ontleend aan Is. XIII 14.</div>
<div id="n2230">Gelijk in de eerste strophe na de aankondiging van den ondergang van Babel (v. 2, 3) het woord gericht werd tot Israël, aan hetwelk verlossing (v. 4, 5) beloofd werd uit de macht van den onderdrukker (v. 7), zoo wordt hier in omgekeerde orde eerst de verdrukker beschreven (v. 17) en diens vernedering (v. 18) en vervolgens Israël's terugkeer en verlossing (v. 19 20).</div>
<div id="n2231"><hi type="italic">Leeuwen,</hi> zie II 15; IV 7; V 6; XLIX 19. <hi type="italic">Assur</hi> vernietigde het Tienstammenrijk, <hi type="italic">Babylon</hi> het rijk Juda en voltooide daarmede den ondergang van het geheele volk, gelijk een leeuw, na het vleesch te hebben verslonden, de beenderen afknaagt en ten slotte verbrijzelt.</div>
<div id="n2232">Hebr.: ‘naar zijn weideland’, want Israël is als eene kudde voorgesteld; de aan weilanden vruchtbare landstreken van het vroegere Israël aan de beide zijden van den Jordaan worden vervolgens genoemd. <hi type="italic">Op den Karmel</hi>, d.i. in de landstreek van den Karmel; zie II 7. Wat de voorwaarde is voor de vervulling dezer belofte (zie XVIII 9, 10), wordt in het volg. vers niet onduidelijk te kennen gegeven.</div>
<div id="n2233">Derhalve voor de overblijfselen zal God genadig zijn, en deze zullen, gelijk andere profetieën en de uitkomst (vgl. I Esdr. I 5) aantoonen, slechts weinigen zijn, omdat de meesten onboetvaardig bleven. Aan de boetvaardigen echter zal God de <hi type="italic">ongerechtigheid</hi>, d.i. de schuld, kwijtschelden, zoodat zij niet meer bestaan zal. <hi type="italic">In die dagen</hi> ziet eerst op den tijd van den terugkeer uit de ballingschap. Doch deze herstel ling is slechts de afschaduwing der verlossing door den Messias, die de zonden zal wegnemen; vgl. XXXI 34 en XXXIII 8 volg.</div>
<div id="n2234">Na de beschrijving der toekomst van Israël-Juda keert de profeet (evenals v. 9) terug tot Babel's zonde en straf. Het woord is gericht tot de door God bestelde (v. 3) wrekers van Babel, <hi type="italic">het land der overheerschers</hi> of onderdrukkers van Juda en van vele volken. Anderen zien hier in het Hebr. eigennamen: ‘Trek op tegen het land Merataïm en tegen de bewoners van Pekôd’. Merataïm is volgens velen het land Marrâtim, de zuidelijkste landstreek van Beneden-Babylonië, aan welker grenzen de krijgshaftige stam der Pukûdu volgens de Assyrische koningsannalen zijne woonstede had. Hunne namen, die ‘dubbele weerspannigheid’ en ‘bezoeking’ beteekenen, duiden geheel Babylon aan als het tegen God weerspannige rijk, dat weldra het land van Gods straffende bezoeking (21 <hi type="italic">b</hi>-23) zal zijn.</div>
<div id="n2235">Naar het Hebr. is de zin: achtervolg hen met den verdelgingsban; vgl. IX 16; XLVIII 2; XLIX 37.</div>
<div id="n2236">De profeet hoort en ziet in den geest de voltrekking van het vonnis.</div>
<div id="n2237">Een zegelied op Babel's ondergang; vgl. Is. XIV 4-6. De <hi type="italic">hamer</hi>, die de gansche aarde verbrijzelde (zie XXV 9; Hab. I 6 volg.), wordt nu zelf verbrijzeld.</div>
<div id="n2238">Herodotus (I 191) verhaalt, dat de buitenwijken der stad reeds in de handen der vijanden waren, zonder dat de bewoners der binnenstad het nog vermoedden. Vgl. Is. XLVII 7, 11.</div>
<div id="n2239">Zie Is. XIII 5. <hi type="italic">Want een werk</hi>, zie Jer. XLVIII 10.</div>
<div id="n2240">Van de meest afgelegen landen. Allen worden ter wraak opgeroepen.</div>
<div id="n2241">M.a.w. ruimt alle hinderpalen uit den weg, welke den tocht dier wrekers naar Babel kunnen verhinderen. Hebr.: ‘opent hare schuren, schudt het bijeen als garven en wijdt het ten ban’; d.w.z. de schatkamers der stad zullen met geweld geopend, alles zal op een hoop geschud en vernield worden als ter verdelging gewijd goed. Na de vernieling der schatten zijn de bewoners aan de beurt, v. 27.</div>
<div id="n2242">Eene verklaring van het Hebr. ‘hare varren’, d.i. Babel's grooten (vgl. Is. XXXIV 7), of wellicht hier beter: de weerbare manschappen; vgl. XLVIII 15.</div>
<div id="n2243">De <hi type="italic">vluchtelingen</hi> zijn de Israëlieten (zie v. 4), die naar hun land de blijde boodschap brengen, dat God het vernielen van zijnen tempel aan de Chaldeën heeft gewroken.</div>
<div id="n2244">Hebr.: ‘Ontbiedt tegen Babel boogschutters’, die de stad insluiten en de vlucht der bewoners beletten, de vluchtenden echter met hunne pijlen doorboren moeten.</div>
<div id="n2245">Eene herhaling van XLIX 26.</div>
<div id="n2246">Septuag.: ‘in naar woud’, evenals, XXI 14. Zie verder v. 27; XLIX 16, 27. Ook deze tweede strophe eindigt met den algeheelen ondergang van Babel. De volgende strophe vangt aan met de oorzaak daarvan, te weten de schuld, welke de stad op zich geladen had.</div>
<div id="n2247">Hebr.: ‘hun goëel’, zie Is. XLI noot 11. Vgl. Prov. XXIII 11.</div>
<div id="n2248"><hi type="italic">Het land</hi>, Chaldea. Hebr.: ‘om de aarde tot rust te brengen’, welke zoo lang door dien geweldenaar was geteisterd; vgl. Is. XIV 7.</div>
<div id="n2249">Zie Is. XLVII 10-13 voor Babel's <hi type="italic">wijzen.</hi></div>
<div id="n2250">Zie Is. XLIV 25.</div>
<div id="n2251">Hebr.: ‘₽ereb’, dat evenals XXV 20 de vreemde huurtroepen aanduidt.</div>
<div id="n2252">Na het <hi type="italic">zwaard,</hi> Hebr. ‘<hi type="italic">chereb</hi>’, komt de <hi type="italic">droogte,</hi> Hebr. ‘<hi type="italic">choreb</hi>’, daar er sprake is van Babel's <hi type="italic">wateren</hi>, welke haar bolwerk en de bron harer rijkdommen waren. Doch de Septuag. en de Syr. vertaling hebben ook hier ‘het zwaard’.</div>
<div id="n2253">De <hi type="italic">schrikgestalten</hi> zijn de afgoden, die zij meer vreesden dan liefhadden en naar het Hebr. als uitzinnigen vereerden.</div>
<div id="n2254">Hebr.: ‘tsijim’ en ‘ijim’, ziels. Is. XIII noot 15. Hoewel de H. Hiëronymus hier vertaalde <hi type="italic">vijgengeesten,</hi> die naar den volkswaan in vijgengaarden verbleven, wilde hij toch, naar zijn eigen getuigenis, door deze en soortgelijke uitdrukkingen niets anders dan de verwoesting en de eenzaamheid beteekenen.</div>
<div id="n2255">Eene herhaling van XLIX 18. Vgl. Is. XIII 19 volg.</div>
<div id="n2256">Zie v. 3 en 9. Dit en de volgende twee verzen zijn eene herhaling van VI 22-24. Wat daar aan Jerusalem werd aangekondigd vanwege de Chaldeën, wordt hier aan de Chaldeën zelven gezegd (zie v. 29) en zoo tevens verklaard wat het zwaard in v. 35-38 beteekent.</div>
<div id="n2257">Voor v. 44-46 zie XLIX 19-21.</div>
<div id="n2258">Hebr.: ‘tegen de bewoners van <hi type="italic">leb kamai</hi>’, wat beteekent ‘het hart (of het middelpunt) mijner tegenstrevers’ (zie L 24, 29); hierdoor zijn volgens de Septuag. en de Targum ‘de Chaldeën’ bedoeld; vgl. Apoc. XVII 5. Volgens de Rabbijnen staat ‘leb kamai’ door letterkeering volgens den regel athbasj voor ‘Kasdim’ (d.i. de Chaldeën); zie hieromtrent op XXV 26. Door het volgende is ‘de brandende wind’ van IV 11 en XVIII 17 bedoeld, een beeld van het verderf.</div>
<div id="n2259">In de Vulgaat is het woord eerst gericht tot de Chaldeën: Spaart elke tegenweer, want zij is vruchteloos. Doch naar de Hebr. tekstlezing spreekt God (gelijk in het tweede halfvers) tot de door Hem aangestelde wrekers van Babel: ‘Tegen hem, die den boog spant (tot verdediging), spanne de boogspanner zijnen boog, alsmede tegen hem, die in zijn pantser optreedt’. Hierdoor worden de Meden, vaardige boogschutters, ten strijde opgeroepen tegen de Chaldeeuwsche lichtgewapenden en zwaar gepantserden.</div>
<div id="n2260">Vgl. XLIX 26; L 30.</div>
<div id="n2261">Israël-Juda ia niet als eene van den steun haars mans beroofde weduwe; vgl. II 2; Is. XLIX 14; L 1; vooral LIV 4-6. Want haar man, Jehova (vgl. XXXI 32), zal zich haar beschermer toonen (vgl. L 34) door zich te wreken op de Chaldeën, wier <hi type="italic">land</hi> door afgoderij (L 2, 38) en door mishandeling van Gods volk (L 17) beladen is met <hi type="italic">schuld</hi>, welke <hi type="italic">de Heilige</hi>, de God <hi type="italic">van Israël</hi>, zal opeischen.</div>
<div id="n2262">Het woord is gericht tot Israel; zie L 8. <hi type="italic">Zwijgt niet</hi>, d.i. berust er niet in; Hebr.: ‘komt niet om door hare ongerechtigheid’; vgl. Gen. XIX 15.</div>
<div id="n2263">Het prachtlievende Babylon was als <hi type="italic">een gouden beker</hi>, waarin God den wijn van zijnen toorn aan de volken toereikte; zie XXV 9, 11, 15. Hebr.: ‘daarom werden de volken razend’ van dronkenschap, een beeld der als zinneloos makende pijnen.</div>
<div id="n2264">In zijne levendige voorstelling wendt de profeet zich tot de getuigen van Babylon's val, de aldaar verwijlende vreemdelingen; zie L 16. <hi type="italic">Balsem</hi>, zie XLVI 11; VIII 22. Het antwoord volgt in v. 9.</div>
<div id="n2265">Babel's val is onherstelbaar en <hi type="italic">haar gericht,</hi> d.i. de straf, die over haar is gekomen, is onmetelijk groot; eene zinspeling op Gen. XVIII 21.</div>
<div id="n2266">Hier spreekt Israël-Juda. Door het gericht over Babel en de hieruit volgende verlossing van zijn volk, beide <hi type="italic">het werk des Heeren</hi>, bracht God aan het licht, dat zijn volk <hi type="italic">gerechtig</hi> was ten opzichte der Chaldeën, m.a.w. dat dezen het onrechtvaardig mishandeld hadden.</div>
<div id="n2267">Met deze opwekking der vijanden van Babel begint eene nieuwe strophe, waarin die vijanden met name genoemd worden. Zie voor de <hi type="italic">Meden</hi> Is. XIII noot 14. Het Hebr. ‘sjelatim’, hier en in de Septuag. door pijl<hi type="italic">kokers</hi> vertaald, doch II Par. XXIII 9 door <hi type="italic">peltas, rondassen</hi>, beteekent volgens vele nieuweren ‘schilden’. Zie verder L 15, 28.</div>
<div id="n2268">d.i. Zet posten uit tot strenger bewaking en nauwer insluiting der stad.</div>
<div id="n2269">Babylon, gebouwd op de beide oevers van den Euphraat, met diepe en breede grachten omgeven en van kanalen doorsneden, was om hare <hi type="italic">vele wateren</hi> onneembaar, te meer, daar zij tot hare verdediging <hi type="italic">schatten</hi> in overvloed bezat. En toch had God haren ondergang besloten: de <hi type="italic">maat</hi> (eigenlijk ‘de voet’, als lengtemaat) is vol, waarop zij als een weefsel van het weefgetouw wordt <hi type="italic">afgesneden.</hi> Anderen vertalen het Hebr.: ‘de maat’ (eigenlijk: ‘de elleboogslengte’) of het einde ‘uwer schraapzucht’.</div>
<div id="n2270"><hi type="italic">Bij zijne ziel,</hi> d.i. bij zijn leven, of bij zich zelven, zie Am. VI 8. Het onnoemelijk getal harer inwoners zal aan Babel niet baten; integendeel, des te lustiger zal daar de vijand de wijnpers treden. Hierop toch doelt het <hi type="italic">celeuma</hi> of de ‘hedaad’ (Hebr.); zie XXV 30; XLVIII 33.</div>
<div id="n2271">Het triomflied v. 15-19 op de almacht des Heeren, die over Babel en hare afgoden zegeviert, is eene herhaling van X 12-16.</div>
<div id="n2272">d.i. De strijdvaardige volken. Het woord is gericht tot Babel, dat thans nog in Gods hand als een strijdhamer is om volken en rijken te vermorzelen (v. 20-23). Hebr.: ‘Een verbrijzelaar (d.i. een hamer) zijt gij Mij, een werktuig des krijgs’, d.i. een krijgswapen; zie L 23.</div>
<div id="n2273"><hi type="italic">Landvoogden</hi>, Hebr. ‘pachoot’, een Assyrisch-Babylonisch woord evenals het volgende ‘seganim’; zie Is. XLI noot 18.</div>
<div id="n2274">Op hare beurt zal Babel gestraft worden (v. 24-26). Hoewel in de vlakte gelegen, heet zij hier <hi type="italic">een verpestende berg</hi> als eene de aarde beheerschende en verdervende macht. God zal haar <hi type="italic">van de rotsen,</hi> d.i. van die hoogte, neerhalen en dien berg maken tot een verbranden berg, welks wouden door het vuur verteerd zijn, of, volgens anderen, tot een uitgedoofden vulkaan, die geen verderf meer brengen kan.</div>
<div id="n2275">Zie XXV 12. Hiermede is het rampzalig uiteinde van Babel geschilderd en deze strophe geëindigd. In het volgende vers keert de profetie weer terug tot den aanvang dier rampen en begint derhalve eene nieuwe strophe.</div>
<div id="n2276">Gelijk L 14, 29 en LI 1, 11 roept God zijne legerscharen op om zich te vereenigen rondom <hi type="italic">de banier</hi> en den <hi type="italic">heiligen</hi> strijd voor de zaak van God te gaan strijden (zie XXII noot 7) tegen Babel. Behalve de Meden (v. 11 en 28) worden hier nog andere koningen en volken opgeroepen: <hi type="italic">Ararat</hi> (zie Gen. VIII noot 5), <hi type="italic">Menni</hi> westelijk van het land Ararat, <hi type="italic">Ascenez</hi>, zie Gen. X noot 4. Volgens velen is <hi type="italic">Taphsar</hi> geen eigennaam, doch een Assyrische ambtsnaam, waarschijnlijk de krijgsoverste, die met de heffing van het krijgsvolk belast was. <hi type="italic">Rossen</hi> als <hi type="italic">stekelige sprinkhanen</hi> (vgl. Joël II 4) wijst op de kleine, ruige paarden der noordelijke landen.</div>
<div id="n2277">Zie op v. 11 en 23.</div>
<div id="n2278"><hi type="italic">Beven</hi> en <hi type="italic">sidderen</hi> voor het ontzaglijke, voortijlende leger. Gods <hi type="italic">beraad,</hi> zijn raadsbesluit, dat tot aan den tijd der voltrekking scheen te sluimeren in zijnen geest, zal bij zijne tenuitvoerlegging <hi type="italic">opwaken.</hi></div>
<div id="n2279"><hi type="italic">Den strijd</hi> in het open veld. Zij hebben zich moedeloos teruggetrokken binnen hunne versterkingen, terwijl inmiddels Babel's woningen verbrand en de <hi type="italic">grendels</hi> der stadspoorten verbroken worden.</div>
<div id="n2280">Met treffende juistheid, zooals door de oude geschiedschrijvers wordt bevestigd, voorspelt Jeremias het onverwachte en het plotselinge van Babylon's val. Bij het koninklijk paleis, in het midden der stad, ontmoeten elkander de van alle zijden komende renboden met de tijding, dat de vijand in de stad is binnengedrongen.</div>
<div id="n2281">Hebr. ‘de overgangen’, zoowel de wadden als de veren en bruggen over den Euphraat en zijne kanalen.</div>
<div id="n2282">Sommigen verstaan dit van het riet en de biezen der moerassen; volgens anderen is hyperbolisch uitgedrukt, hoe hevig de brand in Babylon woedde. Men kan het ook verstaan van de houten sluizen, die het water der stadsgrachten tot verdediging terughielden.</div>
<div id="n2283">Dan immers wordt de dorschvloer platgetrapt en effen gemaakt. Babel is rijp voor den oogst, een beeld van Gods wraakgericht, gelijk ook het dorschen de vijandelijke verdrukking aanduidt. Zie Joël III 13; Mich. IV 12 volg.; Is. XXI 10 dezelfde beeldspraak.</div>
<div id="n2284">Die vijandelijke verdrukking zal over Babel komen, omdat het Gods volk onrechtvaardig verdrukt heeft. Vandaar deze klacht van Sion (zie v. 35) over het roofdier Nabuchodonosor: <hi type="italic">hij heeft mij opgegeten</hi>, d.i. al mijne schatten geplunderd, en eindelijk <hi type="italic">mij weggedreven</hi> in de ballingschap.</div>
<div id="n2285"><hi type="italic">Mijn vleesch</hi> en <hi type="italic">mijn bloed</hi> door de Chaldeën opgegeten en verteerd; zie v. 34.</div>
<div id="n2286"><hi type="italic">Hare zee</hi> is de Euphraat (zie Is. XXI noot 1), <hi type="italic">haar bronader</hi> zijn de vele wateren en kanalen, aan welke de stad haren rijkdom en hare sterkte verschuldigd was; zie v. 13. Beide staan hier overdrachtelijk voor den rijkdom en de sterkte zelve.</div>
<div id="n2287">Vgl. IX 11.</div>
<div id="n2288">Het nog bloeiende Babel is als een roofdier, dat brullend (Am. III 4) zijn buit verscheurt; zie v. 34. Weldra zal echter God dien maaltijd kruiden met eenen drank, die ten verderve zal zijn (v. 39).</div>
<div id="n2289"><hi type="italic">Als zij</hi> bij hun gulzig eten <hi type="italic">heet</hi>, d.i. dorstig, zijn geworden.</div>
<div id="n2290">In plaats van verscheurende dieren zullen zij weerlooze slachtschapen zijn. <hi type="italic">Lammeren, rammen</hi> en <hi type="italic">bokken</hi>, want groot noch klein, niemand zal aan het wraakgericht ontkomen. Vgl. Is. XXXIV 6, 7.</div>
<div id="n2291">Babylon; zie op XXV 26. Met dezen zegezang begint eene nieuwe strophe. Zie verder XLIX 25; L 23.</div>
<div id="n2292">Het talrijke en verwoestende leger der vijanden. Vgl. XLVI 8; Is. VIII 7, 8.</div>
<div id="n2293">Hebr.: ‘dor’. Zie verder XLVIII 9; XLIX 18, 33 enz.</div>
<div id="n2294">Wat Babel aan Israël had ontroofd (vooral de heilige tempelvaten) was, naar heidensche opvatting, als buit door <hi type="italic">Bel</hi> (zie L 2) op Jehova gewonnen. Israël s God zal het hem <hi type="italic">uit zijnen muil rukken</hi> (zie v. 34), d.i. met geweld terugnemen. Het <hi type="italic">toestroomen</hi> der volken tot Bel was eene hulde aan dien god, door wien Babel zoo machtig was geworden. <hi type="italic">Babylon's muur</hi>, zoowel de buitenste als de binnenste stadsmuur, beide naar Bel geheeten, was om zijne ongemeene sterkte in de oudheid beroemd. - In de Septuag. wordt Bel niet genoemd en is het laatste verslid (<hi type="italic">want</hi> enz.) met v. 45-49<hi type="italic">a</hi> weggelaten.</div>
<div id="n2295">Vgl. L 8 en LI 6.</div>
<div id="n2296">Bij de aanhoudend terugkomende <hi type="italic">mare,</hi> dat allerlei <hi type="italic">onrecht</hi> in het land der ballingschap gepleegd wordt en <hi type="italic">heerscher tegen heerscher</hi> aldaar opstaat, mag Israël niet versagen; want die dwingelandij, die onlusten en die burgerkrijg zijn de voorteekenen van Babel's ondergang, welke Israël's verlossing aankondigen. Vgl. Matth. XXIV 6 volg.</div>
<div id="n2297"><hi type="italic">Daarom,</hi> om die beroeringen en burgeroorlogen, zal Babel's einde weldra komen.</div>
<div id="n2298">M.a.w. geheel het land zal vol zijn van de lijken der gesneuvelden.</div>
<div id="n2299">Aan Babel zal vergolden worden wat het aan Israël misdreef. <hi type="italic">Van,</hi> Hebr. ‘om’, <hi type="italic">Babylon</hi>, d.i. in zijnen dienst, zullen in den krijg <hi type="italic">gedooden</hi> vallen <hi type="italic">in het gansche land</hi> van Babylon.</div>
<div id="n2300"><hi type="italic">Die aan het zwaard</hi> der Chaldeën <hi type="italic">ontkomen zijt</hi>, d.i. de gespaard gebleven Israëlieten, mogen nu, bij den val van Babel, onverwijld naar de heilige stad en naar Jehova's heiligdom terugkeeren.</div>
<div id="n2301">Zoo antwoordt Israël op de uitnoodiging van v. 50. De gedachte aan de ontheiliging van den tempel en aan den smaad, die daarom over hen was gekomen, doet hen huiveren om derwaarts terug te keeren. Hierop antwoordt weder de Heer in v. 52 volg.: Hij zal dien smaad door diepere versmading aan Babel wreken.</div>
<div id="n2302">Al is Babel nog zoo trotsch en verheft zij zich boven allen. Eene zinspeling op Babylon's hooge en steile stadsmuren of wellicht op den toren van Gen. XI 4.</div>
<div id="n2303">Het gedruisch daarvan weerklinkt <hi type="italic">uit het land der Chaldeën;</hi> zie XLVIII 3; L 22, 46.</div>
<div id="n2304">God heeft <hi type="italic">het luide getier</hi> van het drukke en volkrijke Babel doen verstommen door het bruisen <hi type="italic">hunner golven</hi>, d.i. door de aanrukkende vijanden; zie v. 42.</div>
<div id="n2305">Zie v. 39; <hi type="italic">landvoogden</hi> en <hi type="italic">overheden</hi>, zie noot 16. Hiermede eindigt de laatste strophe en volgt in v. 58 de samenvatting der geheele profetie.</div>
<div id="n2306">De profeet bedoelt den <hi type="italic">arbeid</hi> der overwonnen <hi type="italic">volken</hi> aan het bouwen der reusachtige muren en vestingwerken besteed; vgl. Hab. II 13.</div>
<div id="n2307">Na de woordelijke bevestiging der profetieën tegen Babel in v. 58 volgt nog eene zakelijke in v. 59-64. - <hi type="italic">Saraias</hi>, wellicht de broeder van Baruch (zie XXXII 12), schijnt een vertrouweling van den profeet en daarom tot de zinnebeeldige handeling van v. 61-64 uitgekozen.</div>
<div id="n2308">Wellicht ging <hi type="italic">Sedecias</hi> zijne hulde aan den koning van Babel brengen om zich alzoo te zuiveren van de blaam, die om de XXVII 2 volg. aangeduide samenzwering op hem kleefde. Doch naar de Septuag. ging Saraias niet <hi type="italic">met,</hi> doch ‘namens’ <hi type="italic">Sedecias</hi> en was hij ‘het hoofd der geschenken’, d.i. het hoofd van het gezantschap, dat de verschuldigde schatting ging betalen. Zoo kan men ook <hi type="italic">het hoofd der profetie</hi> verklaren en daarin zien den woordvoerder van het gezantschap. Het Hebr. schijnt een kwartiermeester te beduiden, vooruit gezonden om voor de huisvesting van het reisgezelschap te zorgen.</div>
<div id="n2309">De profeet maakte een afschrift dezer profetieën tegen Babel.</div>
<div id="n2310">Hebr: ‘dan zult gij zien en al deze woorden lezen’, d.i. naar eene gunstige gelegenheid uitzien, waar gij deze profetie tegen Babel lezen kunt. Dit lezen was een bloot zinnebeeldige handeling om het vonnis des Heeren tegen Babel (zie v. 62) plechtig uit te spreken en als kracht van gewijsde te geven. Het geschiedde dus niet ten aanhooren der Chaldeën, wat ondoenbaar en nutteloos zou geweest zijn, daar zij zelfs de taal der profetie, het Hebreeuwsch, niet algemeen verstonden.</div>
<div id="n2311">Dit duidt aan, dat het laatste hoofdstuk, het verhaal der feiten, waardoor Jeremias' voorspellingen in vervulling waren gegaan, niet tot het boek der profetieën behoort. Waarschijnlijk is deze aanteekening en het volgende hoofdstuk door dezelfde hand hier bijgevoegd.</div>
<div id="n2312">Vgl. voor v. 1-27 en 31-34 de aanteekeningen op IV Reg. XXIV 18 - XXV 21, 27-30, alwaar ditzelfde verhaal bijna woordelijk voorkomt</div>
<div id="n2313">In IV Reg. XXV 3 ontbreekt dit.</div>
<div id="n2314">Zie Jer. XXXIX 4. Het verhaal is hier vollediger dan IV Reg. XXV 4.</div>
<div id="n2315">De krijgslieden, die hem vergezelden, naar IV Reg. XXV 5. Vgl. Jer. XXXVIII 22.</div>
<div id="n2316">Het bericht van v. 10 en 11 is vollediger dan IV Reg. XXV 7. Naar de Septuag. moest Sedecias aldaar den handmolen draaien gelijk voorheen Samson (Judic. XVI 21).</div>
<div id="n2317">Volgens IV Reg. XXV 8 en Bar. I 2 ‘den zevenden’.</div>
<div id="n2318">Zie XXXIX noot 5.</div>
<div id="n2319">Als een zijner voornaamste dienaren, volgens IV Reg. XXV 8.</div>
<div id="n2320">Nauwkeuriger dan IV Reg. XXV 9 ‘elk huis’. Want de huizen der geringe lieden bleven gespaard; zij toch mochten achterblijven, zie v. 16.</div>
<div id="n2321">Van <hi type="italic">de geringen des volks</hi> spreekt IV Reg. XXV 11 niet; deze woorden schijnen bij vergissing, waarschijnlijk uit den aanhef van v. 16, hier ingeslopen. De Septuag. heeft dit vers niet.</div>
<div id="n2322">Hebr.: ‘en het overschot der handwerkslieden’; een groot deel van dezen was onder Joachin naar Babylon heengevoerd. Zie Jer. XXIV 1; XXIX 2.</div>
<div id="n2323">Zie III Reg. VII 15, 23, 27 volg.</div>
<div id="n2324">Zie voor dit koperen vaatwerk III Reg. VII 40, alwaar voor <hi type="italic">creagras</hi>, <hi type="italic">vorken</hi>, vertaald is <hi type="italic">scutras</hi>, doch Exod. XXVII 3 <hi type="italic">forcipes</hi>, <hi type="italic">tangen;</hi> zie Exod. t.a. p. noot 4 voor het gebruik der bakken en tangen. Voor <hi type="italic">psalters</hi>, een soort van speeltuig, dat in dezen samenhang niet verwacht wordt, vertaalde de Vulgaat Is. XVIII 5 <hi type="italic">falces</hi>, een soort van <hi type="italic">messen,</hi> hier om het offervleesch te snijden. <hi type="italic">Schalen</hi> voor het opvangen van het bloed. In plaats van <hi type="italic">mortariola, reukvaten,</hi> is Exod. XXV 29 vertaald <hi type="italic">phialae, schalen,</hi> waarschijnlijk vaten, waarin het stukgestampte reukwerk bewaard werd.</div>
<div id="n2325">Het door <hi type="italic">hydrias</hi>, <hi type="italic">kruiken</hi>, vertaalde Hebr. woord beteekent waarschijnlijk ‘bekkens’; zie Exod. XII noot 20. In plaats van <hi type="italic">wierookvaten</hi> vertalen de nieuweren het Hebr. door ‘pannen’. Voor <hi type="italic">kannen</hi> en <hi type="italic">bekkens</hi> staan in het Hebr. dezelfde woorden, die in v. 18 vertaald waren door <hi type="italic">schalen</hi> en <hi type="italic">bakken;</hi> hier zijn waarschijnlijk de gouden en zilveren, in v. 18 de koperen vaten bedoeld. Want uit het tweede halfvers blijkt, dat sinds het gebeurde van IV Reg. XXIV 13 nog enkele gouden vaten waren achtergebleven of bijgemaakt. Hier in v. 18 en 19 is de opsomming vollediger en naar de Vulgaat gedeeltelijk anders dan in IV Reg. XXV 14, 15. Wat kostbare kunstwerken werden weggevoerd, blijkt uit v. 20-23.</div>
<div id="n2326">De zin is: Wat betreft de twee kolommen enz. Verder is de lezing foutief, want <hi type="italic">de twaalf koperen runderen</hi> stonden niet <hi type="italic">beneden de onderstellen</hi>, maar onder <hi type="italic">de koperen zee;</hi> zie III Reg. VII 23, 25. Eenvoudiger is de lezing in IV Reg. XXV 16, waar alleen van de onderstellen, niet van de koperen runderen sprake is. Daar echter ook de Septuag. deze laatste hier vermeldt, moet men vermoedelijk lezen: ‘en de ééne zee en de twaalf koperen runderen, die daaronder stonden, en de onderstellen, welke’ enz. Naar deze lezing was het misdrijf van Achaz (zie IV Reg. XVI 17) later hersteld.</div>
<div id="n2327">Zie de beschrijving der twee kolommen III Reg. VII 15 volg. Volgens de lezing der Septuag. en II Par. III 15 was de hoogte der beide kolommen vijf en dertig el. De dikte van den wand der holle kolommen was vier vingers.</div>
<div id="n2328">Vgl. III Reg. VII 16 en II Par. III 15; minder juist in IV Reg. XXV 17 ‘drie el’.</div>
<div id="n2329">Duidelijker heeft IV Reg. XXV 17 aan het slot: ‘een zelfde versiering had ook de tweede kolom’.</div>
<div id="n2330">Deze bijzonderheid staat alléén hier. In plaats van <hi type="italic">die afhingen</hi> heeft het Hebr. ‘windwaarts’, wat volgens de aanduiding der Septuag. schijnt te beteekenen: naar de vier windstreken of de vier zijden der kolom, zoodat er vier en twintig aan elken kant der kolom hingen en de vier overige aan de vier hoeken. Volgens anderen hingen er zes en negentig vrij, terwijl de vier overige bedekt waren door den muur van het voorportaal, waartegen de kolommen stonden. Vgl. III Reg. VII 18 volg., 42 en voor de plaats der kolommen v. 21.</div>
<div id="n2331">Volgens IV Reg. XXV 18 ‘deurwachters’.</div>
<div id="n2332">In IV Reg. XXV 19 ‘vijf’.</div>
<div id="n2333">d.i. Uit zijne vertrouwdste raadslieden.</div>
<div id="n2334">Volgens IV Reg. XXV 19: ‘en den sopher, den legeroverste’.</div>
<div id="n2335">De slotzin <hi type="italic">En Juda</hi> enz. staat niet in de Septuag.</div>
<div id="n2336">Het bericht van v. 28-30 ontbreekt in de Septuag. en is moeilijk overeen te brengen met de overige berichten aangaande het getal weggevoerden naar Babylonië. De wegvoering van v. 28 <hi type="italic">in het zevende jaar</hi> van Nabuchodonosor kan geen andere zijn dan die onder Joachin in 597; doch in IV Reg. XXIV staat in v. 12 ‘het achtste jaar’ en is in v. 14 het getal weggevoerden veel aanzienlijker. In v. 29 is de wegvoering bij den val van Jerusalem onder Sedecias bedoeld in 587; doch in IV Reg. XXV wordt in v. 8 ‘het negentiende jaar’ aangegeven, evenals hierboven v. 12; bovendien is het opmerkelijk, dat hier v. 29 alléén die <hi type="italic">uit Jerusalem</hi> genoemd zijn, hoewel uit IV Reg. XXV 11 (vgl. Jer. XXXIX 9; XL 1; LII 15) blijkt, dat een aanzienlijk getal uit het overige Juda is weggevoerd. De wegvoering, waarvan in v. 30 sprake is, wordt nergens anders vermeld en was waarschijnlijk de straf voor den moord van Godolias. - Dit geheele bericht v. 28-30 is zeer waarschijnlijk door eene latere hand hier ingevoegd. Dit volgt eenigermate uit het ontbreken zoowel in de Septuag. als in de parallele plaats van IV Reg. XXV. Ook is eene andere wijze van tellen voor de jaren van Nabuchodonosor gevolgd. Zooals het nu luidt, kan de schrijver daarvan niet bedoeld hebben het getal der gewone uit Juda naar Babylon weggevoerde ballingen aan te geven; niet slechts de in v. 28-30<hi type="super">a</hi> genoemde getallen, ook de in v. 30<hi type="super">b</hi> aangegeven som van <hi type="italic">allen te zamen</hi> sluit deze opvatting uit. Wat echter de bedoeling van den schrijver geweest is, kan men hoogstens gissen. Wellicht is eene afzonderlijke klasse van krijgsgevangenen bedoeld, die, als schuldiger of voor de rust des lands gevaarlijker, tot zwaarder dienstwerk, b.v. bij de Babylonische bouwwerken, veroordeeld en daarom in afzonderlijke lijsten waren opgeteekend, waaraan deze gegevens kunnen ontleend zijn. Deze gevangenen in eigenlijken zin waren niet begrepen in het getal der gewone ballingen, die, in veel grootere menigte weggevoerd, volgens Assyrische en Chaldeeuwsche gewoonte nieuwe volksplantingen in Chaldea stichtten.</div>
<div id="n2337">Naar IV Reg. XXV 27, waar dit zelfde bericht over Joachin's verheffing voorkomt, ‘den zeven en twintigsten’, naar de Septuag. ‘den vier en twintigsten’.</div>
<div id="n2338">De Septuag. voegt er bij: ‘en hem liet scheren’; vgl. voor het voorgaande <hi type="italic">hij verhief het hoofd</hi> enz. en voor het volgende in v. 33 Gen. XL 13 (Hebr.) en XLI 14.</div>
<div id="n2339">Naar het Hebr. en IV Reg. XXV 28 ‘met hem’.</div>
<div id="n2340">Zie voor dit voorbericht de inleiding. Behalve in de Vulgaat, hoewel niet in alle Latijnsche handschriften, wordt het ook, uitgenomen de laatste woorden <hi type="italic">et amaro... ejulans</hi>, in de Septuagint gevonden. In het Hebr. echter, in de Syrische en de overige Grieksche vertalingen ontbreekt het. Volgens de meesten heeft het geen canoniek gezag. <hi type="italic">Israël</hi> beteekent de bevolking van Juda.</div>
<div id="n2341">De woorden <hi type="italic">aleph, beth</hi> enz., die in de Vulgaat aan het hoofd der verzen staan, zijn de namen der letters van het Hebr. alphabet en duiden aan, dat in den grondtekst het eerste woord van het vers met die letter begint. Daarom ook heeft elk lied of hoofdstuk twee en twintig verzen naar het getal der Hebr. letters. In het eerste en tweede lied (hoofdst. I en II) bestaat elk vers uit drie versleden van ongeveer dezelfde lengte. - Jerusalem en Juda worden als eene vrouw voorgesteld evenals Babel, Jer. L en LI; Is. XLVII.</div>
<div id="n2342"><hi type="italic">Eenzaam,</hi> van hare kinderen (de inwoners) beroofd; <hi type="italic">als eene weduwe</hi>, door God, haren man, verlaten, hoewel niet voor immer (zie Is. LIV 4-6). Voorheen heerschte Jerusalem over de <hi type="italic">gewesten</hi>, niet slechts van Chanaän, doch ook van Philistea, Ammon, Moab enz.; nu echter is zij <hi type="italic">onder cijns gebracht,</hi> d.i. dienstbaar gemaakt, aan de Chaldeën.</div>
<div id="n2343">Zij weent zelfs in hare slapelooze nachten, of <hi type="italic">in den nacht</hi> harer ellende, d.i. in de ballingschap. Zie verder Jer. IX 1; XIII 17. <hi type="italic">Hare minnaars</hi> zijn de volken, die vroeger hare bondgenooten waren (zie Jer. II 18, 36 enz.); voor de vijandelijke verhouding dezer volken bij en na de verovering van Jerusalem zie Ps. CXXXVI 7; Jer. XL 14; Ez. XXV 3, 6.</div>
<div id="n2344"><hi type="italic">Juda</hi> beteekent hier de vluchtelingen, die vóór en na den val van Jerusalem de wijk namen naar de omliggende landen (zie IV 19; Jer. XL en XLI) <hi type="italic">om</hi> aan <hi type="italic">de verdrukking</hi> en aan de lasten <hi type="italic">der</hi> Chaldeeuwsche <hi type="italic">dienstbaarheid</hi> te ontkomen. Doch de Chaldeën achtervolgden hen ook daar en dreven hen, als voortdurend opgejaagd wild, <hi type="italic">tusschen de engten</hi>, waar geen ontvluchten mogelijk was; vgl. Jer. XLIV 27.</div>
<div id="n2345"><hi type="italic">De wegen van Sion</hi>, voorheen met blijde feestgangers gevuld, <hi type="italic">treuren</hi> om hunne verlatenheid. <hi type="italic">Hare priesters zuchten</hi>, omdat zij het heilig dienstwerk hebben moeten staken; vgl. Joël I 9, 13. <hi type="italic">Hare jonkvrouwen</hi>, die de feestvreugde door muziek en dans plachten op te luisteren (vgl. Judic. XXI 19, 21; Ps. LXVII 26; Jer. VII 34; XXXI 13), zijn (Hebr.) ‘diep bedroefd’. <hi type="italic">En zij zelve</hi>, Sion, de ongelukkige moeder, enz.</div>
<div id="n2346">Naar de bedreiging van Deut. XXVIII 44.</div>
<div id="n2347">Hebr.: ‘heeft haar geslagen’ of ‘bedroefd’. <hi type="italic">De Heer</hi> bracht die onheilen over Juda; want de Chaldeën waren slechts de uitvoerders van Gods wraakgericht, die meedoogenloos zelfs <hi type="italic">hare kinderkens</hi> niet spaarden.</div>
<div id="n2348">De <hi type="italic">luister</hi> van Sion was het koningschap en de tempel; zie II 1, 6. <hi type="italic">Hare vorsten</hi> waren <hi type="italic">als rammen, die</hi> de kudde voorafgaand <hi type="italic">geene weiden</hi> voor haar <hi type="italic">vinden;</hi> volgens de tegenwoordige lezing van het Hebr.: ‘als herten, die geene weiden vinden’ en van honger uitgeput zich gemakkelijk laten vangen. Dit wijst op het lot van Sedecias en zijne vorsten na de inneming van Jerusalem; zie Jer. XXXIX 5; LII 8.</div>
<div id="n2349">Het Hebr. kan men vertalen: ‘Jerusalem overpeinst <hi type="italic">in de dagen</hi> van hare verdrukking en van hare rondzwerving al wat zij’ <hi type="italic">begeerlijks had</hi>, te weten haren vroegeren ‘luister’, zie noot 9. De vergelijking tusschen het verleden en het heden vergrootte hare smart. De tegenwoordige <hi type="italic">dagen van hare verdrukking</hi> worden verder (<hi type="italic">toen haar volk</hi> enz.) nader beschreven.</div>
<div id="n2350">Waarschijnlijk de sabbatten van het land in denzelfden zin als Lev. XXVI 34, 35, het gedwongen braak liggen der velden om de (Septuag.) ‘wegvoering’ der bevolking. Zie op II Par. XXXVI 21. - Dit vers heeft bij uitzondering vier versleden.</div>
<div id="n2351">Letterlijk: ‘eene zonde’, d.i. zwaar en voorbedachtelijk, <hi type="italic">heeft Jerusalem gezondigd. Eene zwervelinge</hi> in de ballingschap; het Hebr. beteekent naar de nieuweren: als eene door de maandstonden onreine (Lev. XII 5; XV 19). Deze onreinheid, hare <hi type="italic">schande</hi> genoemd, is een beeld van haren ellendigen toestand, waarvoor zij zich schaamt, zoodat zij zich <hi type="italic">achterwaarts wendt</hi> en haar gelaat voor hare vroegere <hi type="italic">vereerders</hi> (hare bondgenooten) verbergt.</div>
<div id="n2352"><hi type="italic">Hare onreinheden</hi> (zie noot 12) <hi type="italic">kleven</hi> (Hebr.) ‘aan hare zoomen’, aan de boorden van haar kleed (zie op Is. LXIV 6). Tot dien ellendigen staat was zij gekomen, omdat zij <hi type="italic">haar einde</hi>, den smadelijken ondergang, als het einde harer boosheid voorspeld (vgl. Is. XLVII 7), niet indachtig was. Vgl. Deut. XXXII 29.</div>
<div id="n2353">In hare diepe vernedering wendt zich Sion tot den God des Verbonds, die in zijnen ijver voor zijne bruid en voor de eer van zijnen naam de trotsche verheffing harer vijanden niet dulden zal. Vgl. Is. XLVIII 11.</div>
<div id="n2354">Op de schatten en de heilige vaten des tempels; vgl. Jer. LII 17-24.</div>
<div id="n2355">Het verbod van Deut. XXIII 3 betrof de Ammonieten en de Moabieten, die, in de legers der Chaldeën dienende of met hen verbonden (vgl. IV Reg. XXIV 2), zelfs den tempel heiligschennend waren binnengetreden. Overigens schijnt dat verbod allengs tot andere heidenen te zijn uitgestrekt; vgl. II Esdr. XIII 3.</div>
<div id="n2356">Dit geschiedde waarschijnlijk onmiddellijk na den aftocht der Chaldeën uit het verwoeste Jerusalem. De verborgen kleinoodiën, welke aan de plundenaars ontsnapt waren, verkocht men voor brood. Zie verder noot 14.</div>
<div id="n2357"><hi type="italic">Want</hi> de vijand heeft mijn have en goed geplunderd; de beeldspraak der <hi type="italic">wijnlezing</hi> ziet terug op Jer. XLIX 9. Hebr.: (gelijk mijne smart) ‘die mij is aangedaan, waarmede de Heer (mij) heeft geslagen’ <hi type="italic">ten dage</hi> enz.</div>
<div id="n2358">Het <hi type="italic">vuur</hi>, dat, door God uit den <hi type="italic">hoogen</hi> hemel afgezonden, tot in de <hi type="italic">beenderen</hi> was doorgedrongen, is een beeld van het alles vernielende verderf door de Chaldeën aangericht. <hi type="italic">Hij tuchtigde mij</hi>, Septuag.: ‘Hij deed het (vuur) afdalen’. Verder worden de jammeren, die op Jerusalem neerkwamen, onder nog andere beeldspraak geschilderd. Sion was als een stuk wild in <hi type="italic">een net</hi> gevangen, was achterover gevallen en van alles beroofd.</div>
<div id="n2359">De vijandelijke overheersching was <hi type="italic">het</hi> door God opgelegde <hi type="italic">juk</hi>, de straf <hi type="italic">mijner ongerechtigheden;</hi> het was <hi type="italic">waakzaam</hi>, d.i. gereed om te worden opgelegd. De ongerechtigheden waren als door Gods hand samengevlochten tot onverbreekbare banden, waarmede het juk werd opgelegd; vgl. Is. V 18. Onder de zwaarte van dit juk bezweek Sion's kracht.</div>
<div id="n2360">De <hi type="italic">dapperen</hi> van Juda, de krijgsoversten, werden deels omgebracht, deels gevankelijk naar Babylon gevoerd. <hi type="italic">Den tijd</hi>, Hebr.: ‘eenen feestdag’, te weten het zegefeest der vijanden over Sion. Zie voor het beeld van de <hi type="italic">wijnpers</hi> Is. LXIII 1-3 met noot 3. De Heer zelf had door middel der vijanden de kinderen der <hi type="italic">dochter van Juda,</hi> de bewoners van Sion, bloedig vertreden als afgesneden druiven. Aldus trad Hij de wijnpers <hi type="italic">voor</hi> haar, d.i. ten nadeele van de <hi type="italic">jonkvrouw</hi> Sion; zie Jer. XIV 17.</div>
<div id="n2361">Sion <hi type="italic">strekt hare handen</hi> smeekend <hi type="italic">uit</hi> naar hare vroegere bondgenooten. Doch dezen zijn thans hare vijanden geworden, en zij verachten haar <hi type="italic">als eene door maandstonden</hi> enz., zie noot 12. Het vers onderbreekt de klacht van Sion; te voren en hierna spreekt zij in den 1<hi type="super">sten</hi> persoon.</div>
<div id="n2362">Gods <hi type="italic">mond,</hi> want Hij sprak door de profeten, wier woorden Sion niet opvolgde. Vgl. Jer. XXV 7.</div>
<div id="n2363"><hi type="italic">Mijne minnaars</hi>, d.i. mijne bondgenooten, o.a. de Egyptenaren (zie Jer. XXXVII 6), ook de afgoden der verbonden volken; zie Jer. II 18; XI 12. De <hi type="italic">priesters en</hi> de <hi type="italic">oudsten</hi>, de dragers van het godsdienstig en van het burgerlijk gezag, <hi type="italic">zijn</hi> bij de belegering door hongersnood <hi type="italic">omgekomen.</hi></div>
<div id="n2364">Van allen steun en troost beroofd, keert Sion zich tot God en klaagt Hem haren nood.</div>
<div id="n2365">Hebr.: ‘want ik was zeer wederspannig’, dit was de oorzaak van haar lijden. Verder worden Sion's jammeren samengevat in hetgeen bij de belegering geschiedde: <hi type="italic">buiten</hi> de stad <hi type="italic">moordt het zwaard</hi> van den vijand, en <hi type="italic">binnen</hi> de stad, in de huizen, woedt <hi type="italic">een zelfde dood</hi> door hongersnood en pest; zie Jer. XV 2; XVIII 21. Vgl. Deut. XXXII 25.</div>
<div id="n2366"><hi type="italic">Zij,</hi> de vijanden, <hi type="italic">hooren</hi> mij zuchten, <hi type="italic">en niemand</hi> enz.; deze klacht herhaalt Sion hier voor de vijfde maal; zie v. 2, 9, 16, 17.</div>
<div id="n2367">Sion's vijanden verheugen zich, omdat de Heer zelf haar vijand is geworden. Vgl. Is. XXXVI 7, 10. Zoo wekt Sion de ijverzucht van haren God op. Doch zij troost zich, omdat God in zijn raadsbesluit <hi type="italic">den dag der vertroosting</hi> voor haar, Hebr. ‘den dag, dien Gij hebt aangekondigd’, den wraakdag over hare vijanden, <hi type="italic">heeft doen komen</hi> - een profetisch verleden. Dan zullen ook hare vijanden een zelfde lot ondergaan, te weten verwoesting en ballingschap. Dit bidt zij in v. 22 van God af.</div>
<div id="n2368">Hebr. ‘en doe aan hen, gelijk Gij aan mij gedaan hebt’; zie noot 18.</div>
<div id="n2369">Eene beweegreden ter verhooring: <hi type="italic">want</hi>, terwijl mijne vijanden overmoedig zegevieren, zucht Sion in pijnen en zielesmart. Het is een beroep op Jehova's ijverzucht voor zijn Sion. Zie Jer. X 25.</div>
<div id="n2370"><hi type="italic">De Heer</hi>, wiens strafgericht de Chaldeër had voltrokken, overdekte <hi type="italic">de dochter Sion</hi>, Jerusalem, <hi type="italic">met duisternis</hi>, een beeld der jammeren; de stad, welke <hi type="italic">de luister</hi> van geheel Israël was, wierp Hij <hi type="italic">van den hemel ter aarde neder</hi>, d.i. vernederde haar ten diepste; zelfs <hi type="italic">zijne voetschabel</hi>, d.i. de ark des verbonds (zie I Par. XXVIII 2, noot 8; Ps. XCVIII 5, noot 7), en den tempel van Jerusalem heeft Hij niet ontzien.</div>
<div id="n2371">Niet alleen Jerusalem, maar geheel Juda was door God geslagen. Hij <hi type="italic">verdelgde</hi> van den aardbodem, Hebr. ‘verslond’, <hi type="italic">de lustoorden,</hi> d.i. de beemden en de woningen van het land, in tegenstelling met Jerusalem en de overige <hi type="italic">vesten</hi> of versterkte plaatsen van Juda. Het godgewijde <hi type="italic">koninkrijk</hi> ‘des Heeren’ (I Par. XXVIII 5), Septuag.: ‘haren (Sion's) koning’, en de <hi type="italic">vorsten ontwijdde</hi> Hij door hen in de handen der heidenen over te leveren; zie Jer. LII 8-11.</div>
<div id="n2372">Hij verbrak <hi type="italic">elken hoorn,</hi> d.i. elk verweermiddel, Israël's krijgsmacht. <hi type="italic">Hij wendde zijne</hi> tot verdediging uitgestrekte <hi type="italic">rechterhand af</hi>, toen <hi type="italic">de vijand</hi> tot den aanval gereed stond. Hij <hi type="italic">ontstak</hi> door de hand der Chaldeën het alles verslindende <hi type="italic">vuur,</hi> een beeld van den oorlogsgeesel.</div>
<div id="n2373">Hij, die weleer voor Israël streed (zie Exod. XIV 25), trad nu op als kampvechter tegen zijn volk. Vgl. Ps. VII 13, 14. <hi type="italic">Alles wat schoon voor het gezicht was</hi>, te weten de jongelingen en jonge dochters (zie I 18); <hi type="italic">in de tent der dochter Sion</hi>, d.i. in de stad, de plaats der inwoning van Sions bevolking, past beter bij het volgende: <hi type="italic">goot Hij als een vuur</hi> enz. Zie Jer. VI 11; X 25; XLII 18 en de vervulling Jer. LII 12-14.</div>
<div id="n2374">Hebr.: ‘en Hij vermenigvuldigde in de dochter Juda het gezucht en het gekerm’.</div>
<div id="n2375"><hi type="italic">Zijne tent</hi> en <hi type="italic">zijn tabernakel</hi> beteekenen den tempel, waarin God onder zijn volk woonde en het volk zich rondom Hem verzamelde (vgl. voor <hi type="italic">tabernakel,</hi> Hebr. mo eed, Exod. XXVII noot 18). Gewelddadig werd de tempel verwoest <hi type="italic">als een hof,</hi> die moedwillig vertreden wordt. Daarna kon er in Sion geen sprake meer zijn van het vieren van <hi type="italic">feestdag en sabbat.</hi> De dragers van het burgerlijk en godsdienstig gezag, <hi type="italic">koning en priester</hi>, waren aan den <hi type="italic">smaad</hi> der vijanden en aan <hi type="italic">den toorn</hi> Gods prijsgegeven en verworpen. Zoo was het rijk van Juda ondergegaan.</div>
<div id="n2376"><hi type="italic">Zijn heiligdom</hi> is de eigenlijke tempel; <hi type="italic">de muren van deszelfs torens</hi> kunnen de bolwerken tot verdediging des tempels beteekenen; Hebr.: ‘de muren van deszelfs paleizen’, wat de verschillende gebouwen rondom het heiligdom schijnt aan te duiden; vgl. III Reg. VI 5 volg.; Jer. XXXV 4. <hi type="italic">Een geschrei</hi>, te weten de zegekreten der overwinnende Chaldeën, die het feestgezang in den tempel vervingen; vgl. II Par. V 13; VII 3.</div>
<div id="n2377">De verwoesting van stad en tempel geschiedde volgens goddelijk raadsbesluit, met overleg, naar maat en regel der strenge rechtvaardigheid, als met het <hi type="italic">meetsnoer</hi>, niet ter opbouwing, maar ter vernieling (zie Is. XXXIV 11), overeenkomstig de voorspelling van IV Reg. XXI 13; vgl. II Reg. VIII 2. <hi type="italic">De voormuur</hi> is de lagere muur buiten de wallen, daarbinnen was <hi type="italic">de</hi> eigenlijke stads<hi type="italic">muur.</hi> Hebr.: ‘en Hij deed den voormuur treuren en den muur; beide liggen jammerlijk neder’.</div>
<div id="n2378">De profeet aanschouwt met weemoed het verwoeste Sion, welks poorten in puin liggen; want God had de <hi type="italic">grendels</hi> der stad verbroken, toen Hij den vijand daar liet binnendringen. Doch niet slechts de bolwerken der stad waren vernield, ook <hi type="italic">koning</hi> en <hi type="italic">vorsten</hi> waren in ballingschap; <hi type="italic">de wet</hi> kon niet onderhouden worden bij gebrek aan altaar, priester en volk. En ten bewijze van Gods verbolgenheid bekwamen ook de <hi type="italic">profeten</hi> geene troostende godspraak van den Heer. Zoo had Juda met de Wet en de profeten als het ware zijn voorrecht van volk des Heeren verloren.</div>
<div id="n2379"><hi type="italic">Mijne oogen</hi> enz., zie Jer. XIV 6; vgl. Ps. LXVIII 4. <hi type="italic">Mijn binnenste</hi>, zie I 20. <hi type="italic">Mijne lever,</hi> de zetel der levenskracht (vgl. Prov. VII 23), <hi type="italic">is uitgestort,</hi> d.i. alle levensmoed is mij ontgaan, <hi type="italic">om den ondergang</hi> enz., zie Jer. VI 14 en VIII 11, 21. De profeet drukt zijne zielesmart uit over den ondergang van zijn volk (vgl. Jer. IX 1), vooral beweenlijk om het harde lot der onschuldige kleinen.</div>
<div id="n2380">Dergelijke tooneelen hadden plaats tegen het einde der belegering en kort na de inneming der stad. <hi type="italic">Tarwe</hi> en <hi type="italic">wijn</hi>, de gewone levensmiddelen, ontbraken. <hi type="italic">Aan den boezem</hi>, waar zij stervend vergeefs lafenis zochten.</div>
<div id="n2381">Het jammer van Jerusalem is zonder voorbeeld en menschelijkerwijze onherstelbaar; vgl. Jer. XXX 12, 13. Naar de Hebr. randlezing en de Septuag. luidt de aanhef: ‘Wat zal ik aangaande u getuigen?’ d.i. Wat zal ik als ooggetuige van uw lijden zeggen om de grootheid van uw onheil naar waarheid uit te drukken?</div>
<div id="n2382"><hi type="italic">Uwe profeten</hi>, de uwen, niet de mijnen, niet door Mij gezonden. Vgl. Jer. V 31; XXIII 16; XXVII 9, 16; XXIX 8. <hi type="italic">Zij legden</hi> enz., wat toch de plicht was der ware profeten (zie Mich. III 8; vgl. Jer. XXIII 22), <hi type="italic">om u</hi> enz., Hebr. ‘om uw lot (Septuag.: “uwe gevangenschap”) af te wenden’, want dit zou de vrucht der boetprediking en der hieruit gevolgde bekeering geweest zijn; zie Ez. XXII 30. Zij profeteerden integendeel <hi type="italic">valsche verzinselen,</hi> Hebr. ‘godspraken des bedrogs’. Het gevolg hiervan was <hi type="italic">de verdrijving</hi>, d.i. de ballingschap. Zie Jer. XXVII 10, 15.</div>
<div id="n2383"><hi type="italic">Zij,</hi> de omwonende volken, die u vroeger vereerden en bewonderden, <hi type="italic">klappen</hi> van vreugde over uw ongeluk <hi type="italic">in de handen;</hi> van ontzetting over uwen val <hi type="italic">sissen zij</hi> (Jer. XIX 8); u hoonend en bespottend <hi type="italic">schudden zij hun hoofd</hi> (vgl. Job. XVI 5; Ps. XXI 8). <hi type="italic">Is dit nu de stad</hi>, (Hebr.) ‘welke zij - die van Israël - noemen (te weten in Ps. XLIX 2): ‘de volmaakt schoone’ en in Ps. XLVII 3 ‘den lust der aarde’.</div>
<div id="n2384">De vijanden <hi type="italic">sperren</hi> enz. u bespottend (zie III 46; Job XVI 11; Ps. XXI 14). <hi type="italic">Zij knarsetanden</hi> van boosaardige vreugde (zie Job XVI 10; Ps. XXXIV 16; XXXVI 12). <hi type="italic">Wij zullen verslinden,</hi> het Hebr. kan men ook vertalen: ‘wij hebben verslonden’, d.i. de stad, den tempel enz. bemachtigd. <hi type="italic">Dit is de dag</hi> der wraak, waarnaar wij zoo vurig verlangden. - De beginletter <hi type="italic">phe</hi> staat vóór <hi type="italic">ain</hi> in v. 17, eene afwijking der gewone volgorde, welke ook III 46-51; IV 16, 17 en Ps. XXXVI 26-30 (Hebr.) gevonden wordt.</div>
<div id="n2385">Niet de haat van Sion's vijanden (v. 15 en 16), maar de Heer bracht al die jammeren over Sion (vgl. Jer. XXIII 20) - eene reden van verootmoediging en tevens een troost voor de goedgezinden. Hierdoor ging <hi type="italic">zijn woord</hi> van Lev. XXVI 23 volg. en Deut. XXVIII 15 volg. (vgl. III Reg. VIII 46) in vervulling. De <hi type="italic">hoorn</hi> beteekent de macht van den vijand; zie I Reg. II 10; I Par. XXV 5.</div>
<div id="n2386">Het <hi type="italic">hart</hi> der vroegere bewoners van Sion <hi type="italic">schreit</hi>, en hunne tranen zijn als een gebed <hi type="italic">tot den Heer</hi>, dien zij als den rechtvaardigen wreker hunner zonden erkennen. Zij schreien <hi type="italic">om de</hi> afgebroken <hi type="italic">muren;</hi> doch Hebr. en Septuag.: ‘o muur der dochter Sion, stort... tranen’ enz.; bedoeld echter zijn zij, die voorheen binnen den stadsmuur woonden. Zie verder I 16 en vgl. Jer. XIII 17; XIV 17. In plaats van <hi type="italic">oogappel</hi> vertaalde de Septuag. letterlijk ‘de dochter uwer oogen’.</div>
<div id="n2387"><hi type="italic">Loof,</hi> Hebr.: ‘jammer’. De dichter denkt aan den roep der <hi type="italic">bij het begin</hi> van <hi type="italic">de</hi> drie nacht<hi type="italic">waken</hi> elkander aflossende wachters; hier is niet slechts de eerste wake of het begin van den nacht bedoeld, maar (Hebr.) ‘den geheelen nacht door’. <hi type="italic">Het hart als water uitstorten</hi> beteekent: al wat in het hart is, alle verlangens, aan den Heer blootleggen. De beweegreden tot ontferming is <hi type="italic">de ziel</hi>, d.i. het leven, <hi type="italic">der</hi> door den hongersnood omgekomen <hi type="italic">kinderkens</hi>, in wier dood het jammer zijn toppunt bereikt had.</div>
<div id="n2388">Uit v. 21 ‘<hi type="italic">mijne</hi> jonkvrouwen’ enz. blijkt, dat Sion hier bidt overeenkomstig de opwekking van v. 19. <hi type="italic">Aan wien... wijnlezing</hi> enz., zie I 12 en 22; Hebr.: ‘aan wie Gij zoo iets hebt gedaan’, te weten aan uw Sion; vgl. I 11. Wat tijdens de belegering metterdaad geschied was, is zoo gruwelijk, dat Sion het niet durft uitspreken; alleen vraagt zij aan God, of zoo iets niet al te streng is en de door Hem gestelde maat overschrijdt. En toch was dit in Lev. XXVI 29, in Deut. XXVIII 53 volg. en Jer. XIX 9 bedreigd en aan Samaria reeds vroeger in vervulling gegaan; zie IV Reg. VI 28.</div>
<div id="n2389"><hi type="italic">Buiten</hi>, op de straten der stad. <hi type="italic">Gij hebt</hi> enz.: God treedt wederom op als de laatste oorzaak der jammeren.</div>
<div id="n2390">d.i. De mij omringende vijanden, naar de uitdrukking aan Jeremias eigen; zie op Jer. VI 25. De Septuag. echter heeft: ‘mijne bijwoners in het rond’, d.i. de bewoners van het rondom Sion liggende land. Zij waren bij de aankomst des vijands naar Jerusalem gevlucht en daar met geheele troepen als <hi type="italic">ten feestdag</hi> aangekomen, doch om aldaar allen om te komen, gelijk verder gezegd wordt.</div>
<div id="n2391">In dit lied hebben de verzen drie aan drie in het Hebreeuwsch dezelfde beginletter; daarom herhaalt de Vulgaat telkens driemaal denzelfden letternaam. Verder treedt hier de profeet (uitgezonderd in v. 40-48) in den eersten persoon sprekend op, het lijden van zijn volk met zijn eigen lijden vereenzelvigend en in zijn persoon voor stellend. - <hi type="italic">Ik</hi>, de profeet, <hi type="italic">zag mijne</hi>, d.i. ondervond in mij, <hi type="italic">ellende</hi>, allerlei jammer, veroorzaakt <hi type="italic">door de roede</hi>, die God (v. 18) in zijne <hi type="italic">verbolgenheid</hi> den Chaldeën in de hand had gegeven. <hi type="italic">Mij dreef en voerde Hij</hi>, hoezeer ik ook tegenstreefde, <hi type="italic">in duisternis</hi> (een beeld der jammeren), waar geen lichtstraal van geluk overbleef. <hi type="italic">Alleen tegen mij</hi>, want zoo zwaar scheen hem zijn lijden, alsof het lijden van anderen geen lijden was.</div>
<div id="n2392">Door het lijden werd <hi type="italic">mijne huid</hi> vol rimpels en groeven en werden de krachten van mijn lichaam <hi type="italic">(mijne beenderen</hi>, vgl. Is. XXXVIII 13) gesloopt.</div>
<div id="n2393">Het lijden, door <hi type="italic">gal</hi> of bitterheid (zie Jer. VIII 14) en <hi type="italic">kommer</hi> aangeduid, omgaf mij van alle zijden gelijk de muren van den kerker den gevangene.</div>
<div id="n2394"><hi type="italic">In</hi> de <hi type="italic">duisternis</hi> der onderwereld zijn <hi type="italic">de dooden voor immer</hi> aan dit aardsche leven ontrukt. Vgl. Ps. CXLII 3.</div>
<div id="n2395">God sloot als 't ware zijne ooren om mijn gebed niet te hooren. Vgl. Jer. VII 16.</div>
<div id="n2396"><hi type="italic">Mijne wegen</hi>, die mij uit mijne jammeren konden leiden, versperde God met onoverkomelijke hinderpalen; <hi type="italic">Hij groef mijne paden op,</hi> Hebr.: ‘maakte ze krom’, zoodat zij ten verderve voerden. Vgl. Job XIX 8.</div>
<div id="n2397">Zie Osee XIII 8; Am. V 19; Ps. XVI 12.</div>
<div id="n2398"><hi type="italic">Hij verbrijzelde mij</hi>, naar het Hebr. waarschijnlijk: ‘Hij verscheurde mij’ als een roofdier. <hi type="italic">Tot eene berooide,</hi> in het vrouwelijk, wat vermoedelijk op de jonkvrouw Sion wijst; doch Hebr. evenals in v. 1 volg. in het mannelijk, want de profeet spreekt van zich zelven; zie I 13.</div>
<div id="n2399">Zie II 4; Job XVI 13.</div>
<div id="n2400"><hi type="italic">In mijne nieren</hi>, den zetel der innigste aandoeningen, drongen Gods pijlen, die in het Hebr.: ‘de zonen van zijnen pijlkoker’ heeten.</div>
<div id="n2401">Zie Jer. XX 7. De profeet stelt zich hier tegenover zijn <hi type="italic">volk</hi> en spreekt zoo bij uitzondering over zich zelven. Niet weinige Hebr. handschriften en de Syr. vertaling hebben: ‘voor alle volken’, en dan spreekt ook hier het door heidensche naburen bespotte Israël.</div>
<div id="n2402">Om zijne bitterheid een beeld van jammer, zie v. 5. Vgl. Jer. IX 15.</div>
<div id="n2403">d.i. God deed mij de pijnlijkste smarten aan. In plaats van <hi type="italic">stuk voor stuk</hi> heeft het Hebr. ‘op kiezel’, m.a.w. Hij gaf mij steenen in plaats van brood te eten; vgl. Prov. XX 17. Zie verder op Ps. CI 10.</div>
<div id="n2404">Septuag.: ‘en Hij heeft van den vrede (d.i. van al wat goed is) mijne ziel verstooten’.</div>
<div id="n2405"><hi type="italic">Mijn einde</hi> beteekent het einde mijner jammeren; het Hebr. kan ook beteekenen: mijne levenskracht. <hi type="italic">Mijne hoop</hi>, die op den Heer gevestigd was, heb ik opgegeven, zoodat zij zich <hi type="italic">van</hi> Hem heeft losgescheurd. Aldus had de lijder gewankeld in zijn vertrouwen. Doch in v. 19 volg. beurt hij zijne hoop weder op door het gebed.</div>
<div id="n2406"><hi type="italic">Mijne ellende</hi>, de straf voor <hi type="italic">mijne overtreding;</hi> Hebr. waarschijnlijk: ‘mijne ellende en mijne rondzwerving’ in de ballingschap, welke overdrachtelijk <hi type="italic">alsem</hi> en <hi type="italic">gal</hi> genaamd worden, evenals v. 5 en v. 15.</div>
<div id="n2407">Het voortdurend overdenken van zijn lijden, de straf der zonde, drukt zijne ziel neder.</div>
<div id="n2408"><hi type="italic">Dit,</hi> te weten hoe zwaar mijn lijden is, en <hi type="italic">daarom.....</hi> Want als de nood het hoogste stijgt, is het uur der verlossing nabij. Immers Gods barmhartigheid kan zich niet verloochenen en zijne belofte jegens zijn bondsvolk kan niet falen.</div>
<div id="n2409">Gods barmhartigheid alleen heeft het onwaardige Israël boven zoovele andere volken voor de eindverdelging behoed; vgl. Jer. IV 27.</div>
<div id="n2410">In plaats van <hi type="italic">novi</hi> hebben oude handschriften <hi type="italic">novoe</hi>, en te recht, want het ziet terug op <hi type="italic">miserationes</hi> in v. 22. Gelijk <hi type="italic">elken morgen</hi> opnieuw het licht schijnt, zoo geeft God onophoudelijk nieuwe gunstbewijzen, omdat zijne <hi type="italic">trouw</hi> de onuitputbare bron is der genaden.</div>
<div id="n2411">Vgl. Num. XVIII 20; Ps. XV 5; LXXII 26. Nog andere redenen om op God te hopen volgen in v. 25, 26.</div>
<div id="n2412">Heilzaam is het, zich (Hebr.) ‘in zijne jeugd’ te gewennen aan het juk des Heeren, zoowel aan het juk zijner wet, als aan het juk van wederwaardigheden en lijden. - In de drie volg. verzen wordt gezegd, wat het is, met gelatenheid te lijden.</div>
<div id="n2413">Hij zoekt geen troost bij de menschen of in de verstrooiing; hij klaagt niet en volhardt in zijn geduld, <hi type="italic">omdat</hi> hij het juk met onderwerping <hi type="italic">op zich heeft genomen.</hi> Anderen vertalen het Hebr.: ‘omdat Hij (God) het hem heeft opgelegd’.</div>
<div id="n2414">Eene uitdrukking van ootmoedige onderwerping onder Gods staffende hand. Hij zegt: <hi type="italic">wellicht,</hi> omdat hij twijfelt, niet aan Gods goedheid, doch aan zijn eigen berouw, de voorwaarde der vergeving. In de Septuag. ontbreekt dit vers.</div>
<div id="n2415">Dezen verheven graad van geduld oefende de lijdende Godmensch; zie Is. L 6.</div>
<div id="n2416">Te weten zijn uitverkoren volk.</div>
<div id="n2417">Vgl. Ps. XXIX 6; Is. LIV 8.</div>
<div id="n2418">Als hadde God welbehagen aan straffen. Vgl. Ez. XVIII 23; Sap. I 13; XI 24-27.</div>
<div id="n2419">Van dezen slotzin hangen v. 34, 35 en 36<hi type="italic">a</hi> af. De Heer <hi type="italic">kent niet,</hi> d.i. keurt niet goed, doch verfoeit integendeel elk onrecht, dat b.v. de Chaldeën aan de overwonnen volken of de overheid in Juda aan de onderdanen aandeden. Voor <hi type="italic">het aangezicht</hi> van God (v. 35) wijst op de onbeschaamdheid van zulk eene rechtsverkrachting en tevens op de wraak <hi type="italic">des Allerhoogsten.</hi></div>
<div id="n2420">Hebr.: ‘die sprak en het geschiedde’; de uitdrukking is ontleend aan Ps. XXXII 9, waar sprake is van de almacht des Scheppers, en teekent den grootheidswaan der onderdrukkers, die zich goden achten en niet beseffen, dat zij werktuigen zijn in Gods hand. De zin is: Wie is hij, wiens wil tot uitvoering komt zonder Gods toelating of beschikking? Eene beweegreden voor den verdrukte om ook in datgene, wat hem door de kwaadwilligheid der menschen overkomt, den wil van God te erkennen.</div>
<div id="n2421">In de Vulgaat staat eene dubbele ontkenning <hi type="italic">(non... nec)</hi>, welke den zin heeft van eene sterke bevestiging. Het antwoord is: Voorzeker, <hi type="italic">het kwaad</hi> en <hi type="italic">het goed,</hi> d. i, onheil en zegen, <hi type="italic">komt uit den mond</hi>, d.i. geschiedt volgens het bevel, van God. Vgl. Is. XLV 7; Am. III 6. Eene beweegreden tot verootmoediging en vertrouwen in het lijden.</div>
<div id="n2422">Eene gevolgtrekking uit v. 37 en 38. Beschikt God het lijden tot welzijn van den mensch, waarom klaagt deze dan? Want zoolang hij <hi type="italic">leeft</hi>, mag hij van Gods goedheid (v. 25) betere tijden verwachten. De laatste woorden (<hi type="italic">de man</hi> enz.) schijnen niet meer tot de vraag te behooren. Overgaande tot de in v. 40 volgende vermaning, zegt de profeet: Ieder klage, niet over het lijden, doch <hi type="italic">over zijne zonden,</hi> het eenige kwaad.</div>
<div id="n2423">Het berouw over de zonden begint met een ernstig onderzoek der <hi type="italic">wegen</hi> of handelingen; hiermede <hi type="italic">keert</hi> de zondaar <hi type="italic">terug</hi> tot God.</div>
<div id="n2424">God is <hi type="italic">onverbiddelijk,</hi> zoolang de zondaar in de zonde volhardt.</div>
<div id="n2425">Gods toorn was als eene schutting, in v. 44 als een wolk, waarachter Hij zich verborg om zich ongenaakbaar te maken voor elke smeeking.</div>
<div id="n2426">Hebr.: ‘Tot een uitvaagsel en tot een wegwerpsel’, d.i. tot het verachtelijkste wezen, ten aanschouwen der heidenen. Zie Deut. XXVIII 63. Vgl. I Cor. IV 13.</div>
<div id="n2427">Zie op II 16.</div>
<div id="n2428"><hi type="italic">De godspraak</hi> beteekent de vervulling daarvan. Hebr.: ‘Schrik en kuil (vgl. Is. XXIV 17; Jer. XLVIII 43) vielen ons ten deel, verwoesting en ondergang’. Waarschijnlijk is <hi type="italic">vaticinatio</hi> eene schrijffout voor <hi type="italic">vastatio.</hi></div>
<div id="n2429">Zie I 16; II 11. Vgl. Ps. CXVIII 136.</div>
<div id="n2430">Hebr. ‘stroomt over’. Zie verder II 18.</div>
<div id="n2431">Mijn oog heeft <hi type="italic">mijne ziel,</hi> d.i. mijne levenskracht, aan mij <hi type="italic">ontroofd,</hi> door onophoudelijk te schreien over het lot van al <hi type="italic">de dochters,</hi> d.i. de jonkvrouwen, moeders en weduwen, <hi type="italic">der stad.</hi> Hebr.: ‘mijn oog doet aan mijne ziel leed’, d.i. het weenen verzacht niet maar verergert nog mijn zieleleed. Het voorwerp daarvan, de jammeren van Jerusalem, wordt in v. 52 volg. samengevat.</div>
<div id="n2432">Zonder dat ik hen uitdaagde of beleedigde. Vgl. Is. LII 4.</div>
<div id="n2433">Niet weinigen verklaren dit van Jeremias' persoonlijk lijden; zie Jer. XXXVIII 6 volg. Doch volgens anderen is het louter beeldspraak om het lijden van Jerusalem te beteekenen onder het beeld eerst der vogeljacht (v. 52), vervolgens der jacht op wilde dieren (v. 53); vgl. Ps. LXVIII 16; LXXXVII 5-8. Dat zelfde lijden wordt in v. 54 onder het beeld van den watervloed beteekend.</div>
<div id="n2434">Zie Jon. II 6; vgl. Ps. XLI 8; LXVIII 2, 3. <hi type="italic">Ik zeide</hi> bij mij zelven; zie Ps. XXX 23.</div>
<div id="n2435">Uit de <hi type="italic">groeve</hi> des doods (Ps. LXXXVII 7), waarin Sion scheen neergeworpen.</div>
<div id="n2436"><hi type="italic">Mijne stem,</hi> die tot U smeekte: <hi type="italic">wend</hi> enz.</div>
<div id="n2437">Wat <hi type="italic">hunne lippen</hi> spraken, de hoonende woorden (v. 61).</div>
<div id="n2438">Al hun doen en laten. Vgl. Is. XXXVII 28; Ps. CXXXVIII 2. Zie verder v. 14.</div>
<div id="n2439">Zie op Ps. XXVII 4.</div>
<div id="n2440"><hi type="italic">Een dekschild</hi> om hun hart te sluiten voor waarheid en deugd, m.a.w. verhardheid in het kwaad, verblinding des harten, zoodat zij hun verderf inloopen; vgl. II Cor. III 15. <hi type="italic">Uw jammer</hi>, dat van U komt; Hebr.: ‘uw vloek over hen!’ Zie Ps. V noot 8.</div>
<div id="n2441">Hebr.: ‘van onder de hemelen’, d.i. van het aanschijn der aarde. Vgl. Deut. IX 14.</div>
<div id="n2442">De verzen zijn in dit Klaaglied vierledig. - Sommigen verstaan v. 1 letterlijk van den tempel, welks gouden bekleedsel (II Par. III 5, 8) bij den brand zwart was geworden, welks ‘heilige steenen’ (Hebr. en Septuag.) ordeloos verstrooid lagen. Volgens anderen is alles beeldspraak en zijn door het <hi type="italic">goud</hi> enz. ‘Sion's zonen’ (v. 2) bedoeld, te weten hare vorsten, edelen en priesters, die aan de verachting en den dood waren prijsgegeven; vgl. Is. XLIII 28. In plaats van <hi type="italic">glans</hi> heeft de Septuag. ‘zilver’, het Hebr. echter ‘edel metaal’; zie de vertaling der Vulgaat in Job XXXI 24; Cant. V 11.</div>
<div id="n2443">Hebr.: ‘kostbaar en tegen fijn goud opgewogen’, m.a.w. de edelsten des volks. - <hi type="italic">Als aarden vaten,</hi> die men tegen elkander tot nietswaardige scherven stukslaat. Zie Jer. XVIII 4, 6, 7; XIX 10, 11; XXII 28.</div>
<div id="n2444">Eene schildering van den hongersnood op het einde der belegering. Sion, de <hi type="italic">dochter</hi>, die <hi type="italic">mijn volk</hi> is, wordt hier als moeder gedacht, welke, onmachtig om haar eigen kinderen (de inwoners der stad) te zoogen, ze aan den hongerdood prijsgeeft. Zij is hardvochtiger dan de <hi type="italic">monsterdieren</hi>, de <hi type="italic">lamioe</hi>, waarin de Grieksche mythologie alle wreedheid belichaamt, Hebr. ‘tannim’, een soort van jakhalzen (zie Is. XIII noot 15); zij is <hi type="italic">als de struisvogel</hi>, die, naar men meende, hare eieren nauwelijks bebroedt en hare jongen verwaarloost; zie Job XXXIX 13-18.</div>
<div id="n2445">Vgl. II 11, 12. Het <hi type="italic">brood</hi>, dat den vorm had van dunne, bijna ronde koeken, werd door den huisvader <hi type="italic">gebroken</hi> en aldus aan de aanzittenden uitgedeeld.</div>
<div id="n2446">Kinderen, die, op <hi type="italic">goudgele</hi> spreien gezeten, <hi type="italic">opgevoed werden,</hi> Hebr. ‘die op (spreien van) karmozijn gedragen werden’, strekken zich uit op den mestkuil om naar spijzen te zoeken.</div>
<div id="n2447">Omdat de zonde van Sion zwaarder was, werd het ook zwaarder gestraft; want niet gelijk <hi type="italic">Sodoma,</hi> dat <hi type="italic">in een oogenblik</hi> door het vuur, niet door menschen<hi type="italic">handen</hi>, verwoest werd, bezweek Sion, doch na eerst al de ellende eener langdurige belegering te hebben geleden.</div>
<div id="n2448"><hi type="italic">Hare Nazareërs</hi> (zie Gen XLIX noot 29), d.i. Sion's uitgelezenen, dezelfden als in v. 1, Jerusalem's grooten, waren voorheen in hunne schitterende kleedij <hi type="italic">witter</hi> dan sneeuw; <hi type="italic">rooder</hi> (Hebr.) ‘van lichaam (d.i. van wangen, lippen enz.) dan koralen’. De Vulgaat noemt <hi type="italic">oud ivoor</hi>, dat, na zijn glans te hebben verloren, oudtijds, naar men beweert, met vermiljoen gekleurd werd. Hebr.: ‘hunne gestalte was (welgevormd) als saffier’.</div>
<div id="n2449">Van honger en uitputting, welke ook de hoogste standen niet gespaard had. Vgl. Job XIX 20; XXX 30.</div>
<div id="n2450">Door een langzamen dood kwijnden zij weg, <hi type="italic">uitgeteerd</hi> door den honger, omdat het land hun geene vruchten voortbracht.</div>
<div id="n2451">Zie II 11. Vgl. IV Reg. VI 28, 29. <hi type="italic">Meedoogende vrouwen</hi>, wier hart anders vol liefde was voor haar kroost. Zie Deut. XXVIII 53.</div>
<div id="n2452"><hi type="italic">Zijne gramschap</hi>, die door Sion's zonden (v. 6) was getart. Het <hi type="italic">vuur</hi> was dreigend aangekondigd in Deut. XXXII 22.</div>
<div id="n2453">Jerusalem gold bij de Assyriërs en de Chaldeën voor onneembaar. Het gebeurde met Sennacherib's leger (IV Reg. XIX 35) had hiertoe voorzeker veel bijgedragen.</div>
<div id="n2454">De verovering van Jerusalem is metterdaad geschied, zegt de profeet, door de schuld der valsche profeten en slechte priesters. Zie Jer. XXVI 8, 11 over de aanslagen der profeten en priesters tegen Jeremias; zie Jer. XXIII 11, 14, alsook II Par. XXXVI 14, over hunne verdorvenheid.</div>
<div id="n2455">De profeet doelt waarschijnlijk op voorvallen uit den laatsten belegeringstijd, toen zij, die de schuld waren van al het onheil, de in v. 13 vermelde priesters en profeten, radeloos en met blindheid door God geslagen, door Jerusalem's straten <hi type="italic">dwaalden, bezoedeld met het</hi> door hen vergoten <hi type="italic">bloed</hi> der onschuldigen, (Hebr.) ‘zoodat men hunne kleederen niet kon aanraken’, wat men anders wellicht bij eerbiedige begroeting van priesters placht te doen, nu echter uit vrees voor wettelijke verontreiniging achterliet. Naar de Vulg. schijnt de zin te zijn: <hi type="italic">daar zij</hi>, die blinden, <hi type="italic">niet konden</hi> gaan door de straten, hielden zij elkander bij de slippen vast en werd de blinde den blinde tot leidsman. Of wel: daar zij met de lange Oostersche kleederen niet konden gaan, zonder ze met het in de straat stroomende bloed te bezoedelen, hielden zij hun kleed bij de slippen.</div>
<div id="n2456">Evenals melaatschen (zie Lev. XIII 45) werden die met bloed bezoedelde priesters en profeten door hunne medeburgers ontweken. En toen zij, door hen verstooten, onder de heidenen waren, kwamen ook dezen in opschudding om het gezelschap dier snoodaards en weigerden hun een onderkomen. Hebr.: ‘Toen zij vluchtten en ronddoolden (gelijk Caïn, Gen. IV 12; vgl. Deut. XXVIII 65-67), sprak men onder de heidenen: Zij mogen niet langer (onder ons) verwijlen!’</div>
<div id="n2457"><hi type="italic">Het</hi> vertoornde <hi type="italic">aangezicht des Heeren</hi> verstrooide die priesters en profeten onder de heidenen, die hen zonder eerbied voor hunne waardigheid en zonder medelijden met hunnen hoogen leeftijd mishandelden. Zie II noot 15 aan het einde en V noot 12.</div>
<div id="n2458">De profeet keert terug tot den tijd der belegering, toen men nog hulp verwachtte van Egypte; zie Jer. II 18, 36, 37 enz. Doch hoe <hi type="italic">ijdel</hi> was die vergeefs verwachte hulp! - In plaats van <hi type="italic">oplettend</hi> vertalen anderen het Hebr.: ‘op onze wacht’, d.i. op de wachttorens van Jerusalem.</div>
<div id="n2459">De belegeraars maakten <hi type="italic">onze schreden glibberig</hi>, d.i. den weg onveilig. Zij hadden kunne schansen en torens reeds dicht bij de muren der stad geplaatst, zoodat zij de belegerden op de straten en pleinen der stad met hun oorlogstuig konden genaken. Hieruit besloot men, dat het weldra met de stad zou gedaan zijn.</div>
<div id="n2460">Zij achtervolgden de vluchtelingen na de inneming der stad; zie Jer XXXIX 4, 5; LII 7-9. Vgl. Deut. XXVIII 49; Jer. IV 13.</div>
<div id="n2461"><hi type="italic">De gezalfde, de heer</hi>, Hebr.: ‘de gezalfde des Heeren’, is Sedecias, die, ondanks zijne persoonlijke onwaardigheid, <hi type="italic">de adem van onzen mond</hi> was, omdat Juda's volksbestaan afhing van het koningschap van David's huis; vgl. Os. III 4; Mich. IV 9. In plaats van <hi type="italic">om onze zonden</hi> heeft het Hebr.: ‘in hunne kuilen’ en de Septuag.: ‘in hunne verdervingen’, d.i. in eene door de Chaldeën bij Jericho gelegde hinderlaag (zie Jer. LII 8). Wat bittere teleurstelling baarde aan het volk de gevangenneming des konings! Zij toch hadden de hoop geuit, om in <hi type="italic">de schaduw</hi>, d.i. onder de hoede, van het theocratisch koningschap in Chanaän te blijven wonen en <hi type="italic">onder de volken</hi> hunne zelfstandigheid te bewaren. Met de Chald. vertaling verklaarde de H. Hiëronymus dit in letterlijken zin van den door Nechao gedooden Josias; in geestelijken zin echter van den Messias, die <hi type="italic">om onze zonden</hi> gedood is; daarom vertaalde hij <hi type="italic">Christus Dominus</hi> en verder <hi type="italic">in peccatis nostris.</hi></div>
<div id="n2462"><hi type="italic">Verheug u</hi> over Sion's rampen, een ironische uitroep. Edom had dit werkelijk gedaan; zie Jer. XLIX 7-22; Ez. XXV 12-14; XXXV en XXXVI 5; Ps. CXXXVI 7; vgl. Abd. v. 11 en 12. Weldra echter zou die vreugde in bitterheid verkeeren, want <hi type="italic">de beker</hi> enz., zie Jer. XXV 15, 16; <hi type="italic">dronken worden en u ontblooten</hi> (vgl. Gen. IX 21, 22), d.i. tot een voorwerp van spot worden, berooid en van alles verstoken. Vgl. I 8; Nah. III 5; Hab. II 15, 16. Edom schijnt destijds zijn gebied te hebben uitgebreid tot <hi type="italic">het land Hus;</hi> zie Jer. XXV noot 21.</div>
<div id="n2463"><hi type="italic">Voleindigd</hi>, d.i. uitgeboet en verzoend, is <hi type="italic">uwe schuld</hi> (zie Is. XL 2; Jer. L 20), een profetisch verleden, dat aan het einde der ballingschap door de herstelling van Gods volk, vooral door de volledige zondenvergeving om de verdiensten van den Messias, werkelijkheid zou worden. <hi type="italic">Edom</hi> daarentegen, de vertegenwoordiger van alle God weerstrevende macht (zie Is. LXIII noot 1), zal Gods wraak ondervinden en in die straf zullen zijne <hi type="italic">zonden</hi> ten aanschouwen van allen worden <hi type="italic">blootgelegd;</hi> ook dit is in het profetisch verleden uitgedrukt.</div>
<div id="n2464">Dit opschrift staat niet in het Hebr. noch in de Septuag. Het vijfde lied is een <hi type="italic">gebed,</hi> in zooverre de opsomming der jammeren Gods ontferming afroept. Hoewel het niet gelijk de vorige alphabetisch is, komt het toch hiermede overeen in het getal der verzen, die tweeledig en zeer eenvoudig zijn.</div>
<div id="n2465"><hi type="italic">Ons erfgoed,</hi> het land Juda met zijne akkers en weiden. <hi type="italic">Onze huizen,</hi> die in Jerusalem zijn overgebleven, en de huizen op het land zijn door de Chaldeën in bezit genomen. Zie II Par XXXVI 19; Jer. LII 13.</div>
<div id="n2466">De ballingschap had de meeste echtgenooten en vaders weggeroofd; vgl. IV Reg. XXV 11. De in het land achtergeblevenen zijn hier en in v. 4 sprekend ingevoerd; zie Jer. LII 16.</div>
<div id="n2467">In ons eigen land kunnen wij niet eens vrij beschikken over het meest noodzakelijke voor het onderhoud des levens.</div>
<div id="n2468">Dit ziet op de achterhaalde vluchtelingen; zie IV 19.</div>
<div id="n2469"><hi type="italic">Reikten wij de hand</hi> ten teeken van onderwerping (zie Jer. L 15; I Par. XXIX 24) om op die wijze den hongerdood te ontkomen. Onder <hi type="italic">de Assyriërs</hi> zijn de Chaldeën, hunne erfgenamen, begrepen.</div>
<div id="n2470">De door de zonden der <hi type="italic">vaderen,</hi> vooral door de gruwelen van Manasses (Jer. XV 4), opgehoopte schuld moeten wij <hi type="italic">dragen</hi>, d.i. uitboeten. Zie I 5, 8, 14, 22; III 42; IV 6; V 16, alwaar gezegd wordt, dat het toenmalige geslacht niet minder schuldig was en de maat der zonden deed overloopen; vgl. Exod. XX noot 8.</div>
<div id="n2471"><hi type="italic">Knechten</hi>, te weten de hoogere en lagere ambtenaren van den koning van Babel, heerschen <hi type="italic">over ons,</hi> de vrije zonen van het volk Gods.</div>
<div id="n2472">Vgl. voor de Hebr. uitdrukking <hi type="italic">in animabus nostris</hi> I Par. XI 19, waar <hi type="italic">in periculo animarum</hi> duidelijker en meer in overeenstemming met onze zegswijze <hi type="italic">met gevaar van het leven</hi> den zin teruggeeft. Er is hier sprake van de achtergebleven Judeërs, die, arm en weerloos, nog geplunderd werden door de <hi type="italic">in de woestijn</hi> wonende Arabieren en zich nauwelijks <hi type="italic">brood,</hi> d.i. het noodzakelijkste levensonderhoud, konden aanschaffen.</div>
<div id="n2473">Hebr.: ‘vanwege den gloed des hongers’, die de huid deed gloeien van koortshitte.</div>
<div id="n2474">De bandelooze krijgers van het Chaldeeuwsche leger na de inneming van Jerusalem.</div>
<div id="n2475">Wellicht zijn de Jer. XXXIX 6 gedoode <hi type="italic">vorsten</hi> bedoeld, wier lijken aan palen werden opgehangen naar de wijze der Hebreërs; zie Deut. XXI 22, 23; vgl. I Reg. XXXI 10. Volgens anderen geschiedde dit onmiddellijk na de inneming der stad door de wreede overwinnaars. Zie IV 16 en vgl. Lev. XIX 32, waar <hi type="italic">facies senum</hi> naar den zin vertaald is door <hi type="italic">personam senis</hi>, <hi type="italic">den persoon des grijsaards.</hi></div>
<div id="n2476">Hebr.: ‘Jongelingen laten zij den molen dragen’; zie Exod. XI noot 6; Is. XLVII 2. Dit was het werk der slaven, evenals het torsen van zware vrachten met <hi type="italic">hout</hi> boven de krachten der <hi type="italic">knapen.</hi> De H. Hiër. nam de uitdrukking ‘den molen dragen en draaien’ in overdrachtelijken zin evenals Job XXXI 10. Hier echter blijkens het tweede verslid minder juist.</div>
<div id="n2477">Van de pleinen bij de stads<hi type="italic">poorten</hi>, waar de <hi type="italic">oudsten</hi> recht spraken en de <hi type="italic">jongelingen</hi> zich door zang en muziek vermaakten. Zie Jer. VII 34; XVI 9.</div>
<div id="n2478">Al wat aan Juda tot eer strekte, vooral het koningschap en de tempel. Vgl. Jer. XIII 18.</div>
<div id="n2479"><hi type="italic">Verduisterd</hi> door het weenen; I 22; II 11.</div>
<div id="n2480">Omdat de tempel en het paleis op Sion zijn neergehaald; tot bewijs der verwoesting en der verlatenheid dier eenmaal zoo drukke en heilige plaats loopen thans <hi type="italic">vossen</hi>, volgens anderen jakhalzen, daarop rond.</div>
<div id="n2481">Al is Gods troon op Sion vernietigd, zoo blijft Gods troon in den hemel in alle eeuwigheid (vgl. Ps. CI 13); als de eeuwige God zal Hij, krachtens zijne belofte aan David (II Reg. VII 14 volg.), zijn Rijk op Sion eenmaal herstellen.</div>
<div id="n2482">Dit toch zou strijden met de in noot 18 vermelde belofte.</div>
<div id="n2483">Zie Jer. XXXI 18. Bekeering en herstelling zijn beide het werk van Gods voorkomende genade, waarmede echter Israël moet samenwerken. <hi type="italic">Vernieuw</hi> enz., d.i. maak ons weder als voorheen, toen wij in uwe vriendschap leefden. Vgl. Is. I 26; Jer. XXX 20; Mich. VII 14.</div>
<div id="n2484">Hebr.: ‘Of hebt Gij ons geheel verstooten, zijt Gij op ons verbolgen tot het uiterste?’ Zie op Jer. XIV 19. - In vele handschriften en uitgaven der Hebr. Bijbels wordt v. 21 hier herhaald, opdat het slot een woord van troost zou zijn.</div>
<div id="n2485">Naar Hebreeuwsche wijze begint het boek, gelijk Exod., Jos., Jud., I Sam., I Reg., Ez., Jon., met het voegwoord <hi type="italic">en. - De woorden van het boek</hi> is eene Hebr. zegswijze; zie Jer. XXXVI 32. Zie verder Jer. XXXII 12 voor de geslachtslijst van <hi type="italic">Baruch</hi>, die hier drie geslachten hooger wordt opgevoerd. Voor <hi type="italic">Sedeï</hi> heeft het Grieksch Hasadioe (vgl. I Par. III 20 Vuig. ‘Hasadias’). De woorden <hi type="italic">in Babylonië</hi> verbindt men beter met v. 2, 3, waar de schrijver begint te verhalen, wanneer en bij welke gelegenheid dit boek in Babylonië aan de ballingen werd voorgelezen.</div>
<div id="n2486">Welke <hi type="italic">maand</hi> in v. 2 bedoeld is, wordt nader bepaald door <hi type="italic">ten tijde dat</hi> enz. Baruch las zijn geschrift voor <hi type="italic">in het vijfde jaar</hi> op denzelfden dag en in dezelfde maand, waarop de Chaldeën het veroverde Jerusalem in asch hadden gelegd, te weten (zie IV Reg. XXV 8) <hi type="italic">op den zevenden</hi> (Jer. LII 12 ‘op den tienden’) <hi type="italic">dag</hi> der ‘vijfde maand’. Volgens Zach. VII 3, 5 werd deze gedenkdag met een plechtig vasten gevierd.</div>
<div id="n2487"><hi type="italic">Ten aanhooren</hi>, eigenlijk ‘voor de ooren’, is eene Hebr. zegswijze (zie Jer. XXXVI 13). <hi type="italic">Jechonias</hi> was in ‘het kerkerhuis’ (Jer. LII 31) niet van alle verkeer met zijn volk uitgesloten; hij werd daarom wellicht minder streng behandeld, omdat hij zich vrijwillig aan de Chaldeën had overgegeven (zie IV Reg. XXIV 12); bovendien was hij toen (in 583) reeds het vijftiende jaar (van 598) in ballingschap en zal hem allengs meer vrijheid zijn toegestaan; want de Chaldeën waren meer toegeeflijk geworden (zie v. 8), omdat de ballingen kalm in hun lot berustten; zie v. 11, 12. Sedecias, de andere koning, die in ballingschap was, wordt niet genoemd; waarschijnlijk was hij, ten gevolge wellicht der gruwzame mishandeling (zie Jer. LII 10, 11), reeds spoedig gestorven of om zijne herhaalde oproerigheid strenger gestraft en afgezonderd.</div>
<div id="n2488">Tot het aanhooren der voorlezing.</div>
<div id="n2489">De <hi type="italic">machtigen</hi> zijn de krijgsoversten, die eveneens I Par. XXVIII 1 en XXIX 24 naast <hi type="italic">de zonen der koningen</hi>, d.i. de vorsten van het koninklijk huis, genoemd worden.</div>
<div id="n2490"><hi type="italic">Van het volk,</hi> dat naar v. 3 hiertoe was samengekomen, <hi type="italic">van den kleinste</hi> enz., eene Hebr. zegswijze, zie Jer. VI 13; XXXI 34 enz.</div>
<div id="n2491">Septuag.: ‘die in Babylon (de hoofdstad) woonden aan de rivier Soed’, vermoedelijk eene zijrivier of een kanaal, dat in of nabij Babel in den Euphraat viel.</div>
<div id="n2492"><hi type="italic">Joakim,</hi> als <hi type="italic">de priester</hi> van de overige <hi type="italic">priesters</hi> onderscheiden, was waarschijnlijk van hoogepriesterlijke afkomst (vgl. I Par. VI 13 en I Esdr. VII 1, 2) en bekleedde wellicht onder hen een aanzienlijk ambt; zie Jer. LII 24. De hoogepriester Josedec (zie I Par. VI 15) was in de ballingschap.</div>
<div id="n2493">In het verwoeste Jerusalem hadden zich eenige van de aanzienlijke achtergeblevenen neergezet bij de arme inwoners, die er waren achtergelaten; zie Jer. LII 13 met noot 9. Op de plaats van het vroegere heiligdom werden reeds spoedig onbloedige offers (zie Jer. XLI 5), weldra zelfs ‘brandoffers’ (v. 10), opgedragen.</div>
<div id="n2494">De h. schrijver gaat zeggen, bij welke gelegenheid zij het geld van v. 6 ‘naar Jerusalem zonden’ (v. 7): <hi type="italic">toen hij,</hi> te weten Baruch zelf, <hi type="italic">de vaten</hi> enz.</div>
<div id="n2495">De maand <hi type="italic">Sivan</hi> is de derde maand, ongeveer Mei-Juni (vgl. Esth. VIII 9). Zeker is het, dat Baruch niet aanstonds na het ontvangen der tempelvaten vertrok, daar hij nog in de vijfde maand te Babylon was; zie noot 2. Volgens den anderen Lat. tekst, waarin de dag niet genoemd wordt, bracht niet Baruch zelf het geld en de heilige vaten weg, maar zonden de ballingen gezanten ‘om (met het geld) de vaten van het huis des Heeren mede te nemen’.</div>
<div id="n2496">De Chaldeën hadden te gelijk met Jechonias ook de gouden heilige vaten van Salomon medegevoerd (zie IV Reg. XXIV 13; II Par. XXXVI 10; vgl. Jer. XXVII 16, 18; XXVIII 3). Hier vinden wij vermeld, dat Sedecias andere <hi type="italic">zilveren</hi> vaten had laten maken, welke bij de laatste verovering van Jerusalem eveneens buitgemaakt, thans door de Chaldeën waren teruggegeven (v. 8). Zie verder Jer. XXIV 1; IV Reg. XXIV 14 voor deze wegvoering van Jechonias en de zijnen. In plaats van <hi type="italic">cunctos potentes, al de machtigen</hi>, heeft de Septuag.: ‘de desmôtas (gevangenen) en de machtigen’. Zie Jer. XXIV 1, waar de Septuag. het Hebr. ‘masgeer’ (Vulg. inclusor, inzetter) eveneens vertaalde met <hi type="italic">desmôtas.</hi> De andere Latijnsche vertaling heeft hiervoor <hi type="italic">vinctos</hi> (geboeiden), waarvoor wellicht bij vergissing hier <hi type="italic">cunctos</hi> is geschreven.</div>
<div id="n2497"><hi type="italic">Zij zeiden</hi> in den thans volgenden brief, dien de ballingen naar Jerusalem medegaven.</div>
<div id="n2498">De Septuagint voegt <hi type="italic">brandoffers</hi> ‘en voor de zonde’, d.i. en zondoffers, bijeen. <hi type="italic">Manna</hi>, in de Vulg. uit de Septuag. onvertaald overgenomen, is eene foutieve spelling van het Hebr. ‘mincha’, dat spijsoffer beteekent; zie Mal. I noot 11. <hi type="italic">Het altaar</hi> was op de plaats van het vroegere brandofferaltaar opgericht.</div>
<div id="n2499"><hi type="italic">En bidt</hi> om een lang leven, langdurig <hi type="italic">als de dagen des hemels,</hi> eene hyperbolische vergelijking. Den <hi type="italic">zoon van Nabuchodonosor</hi> met name <hi type="italic">Balthasar</hi> mag men niet verwarren met den veel jongeren Baltassar van Dan. V 1. Mogelijk is hij dezelfde als Nabuchodonosor's zoon en opvolger Evilmerodach (vgl. Jer. LII 31), zoodat <hi type="italic">Balthasar</hi> of eene schrijffout is of een tweede naam van dezen koning. Men kan echter ook veronderstellen, dat hij de eerstgeborene was en nog tijdens het leven van zijn vader is gestorven. Althans in een Babylonischen tekst is er sprake van een zoon van Nabuchodonosor, met name ‘Marduk-sjuma-ussur’ (d.i. de god Marduk bescherme zijnen naam). Daar Marduk ook Bel heette, kan men dien naam verwisselen met ‘Bel-sjuma-ussur’, wat veel overeenkomt met het Hebr. ‘Bel-sjassar’ of Balthasar; zie op Dan. V 1.</div>
<div id="n2500"><hi type="italic">Kracht</hi> om de straf der ballingschap met gelatenheid te dragen; <hi type="italic">onze oogen verlichte</hi>, d.i. ons verkwikke en sterke in ons leed; zie I Reg. XIV 29.</div>
<div id="n2501">Onder de bescherming; zie Thren. IV 20; Ezech. XXXI 6.</div>
<div id="n2502"><hi type="italic">Hen dienen,</hi> niet andere, hardere meesters, en <hi type="italic">vele dagen</hi>, zoolang die vreemde heerschappij volgens Gods beschikking zal duren.</div>
<div id="n2503">Een bepaalde <hi type="italic">feestdag</hi> schijnt bedoeld, misschien het Loofhuttenfeest, dat van den vijftienden dag der zevende maand gedurende acht dagen gevierd werd (Lev. XXIII 34-43; Deut. XVI 13-15) met eene plechtige feestverzameling op den eersten en den achtsten dag; hierop ziet waarschijnlijk het volgende in de Septuag.: ‘en op de dagen kairoe’, wat de vertaling schijnt van de Hebreeuwsche uitdrukking: ‘op de dagen der bijeenkomst’; zie Lev. XXIII 2, 4.</div>
<div id="n2504">Hier volgt nu de Profetie van Baruch, die de ballingen bij hunnen brief voegden, om gelijk bij hen (v. 3) ook te Jerusalem te worden voorgelezen. De profetie begint met eene schuldbelijdenis (I 15 - II 10). De aanhef daarvan v. 15-20<hi type="italic">a</hi> wordt in Dan. IX 7-11 herhaald, want zij had bij de ballingen een diepen indruk achtergelaten. - In de oude Latijnsche vertaling wordt de Profetie van Baruch duidelijker ingeleid met de woorden: ‘En toen zij dit (boek) ontvangen hadden, lazen zij het voor; en daarin was geschreven als volgt’.</div>
<div id="n2505">De zin is: God handelt rechtvaardig, op ons echter komt de verdiende smaad en schande, welke thans ons deel is. De volgende uitdrukkingen <hi type="italic">gelijk het is ten huidigen dage</hi> en (Septuag.) ‘de manschap van Juda’, alsook de opsomming in v. 16 zijn aan Jeremias, den meester van Baruch, eigen. Vgl. Jer. IV 4, 9; VIII 1; XI 2, 5, 9 enz. Evenals Jer. XV 4 en Thren. V 7 vermeldt Baruch de schuld der <hi type="italic">vaderen.</hi></div>
<div id="n2506">Wat hier in v. 17 nog volgt, staat niet in den Griekschen tekst, die ook in v. 18 en 19 beknopter is.</div>
<div id="n2507">Zie Jer. VII 25; XI 7.</div>
<div id="n2508">Zie Jer. XLII 16. <hi type="italic">Onheilen,</hi> waaraan wij niet konden ontkomen.</div>
<div id="n2509">Zie Lev. XXVI; Deut. XXVIII. Het volgende <hi type="italic">die</hi> enz. wijst op de ondankbaarheid der weerspannigen.</div>
<div id="n2510">Deze woorden behooren bij den hoofdzin. Thans ondervinden wij die onheilen en vervloekingen.</div>
<div id="n2511"><hi type="italic">En,</hi> ondanks die straffen, <hi type="italic">hoorden wij niet,</hi> hoewel God niet ophield te vermanen door de profeten. Zie Jer. VII 24; XI 8 enz.</div>
<div id="n2512"><hi type="italic">Operari</hi> is de letterlijke vertaling van het Gr. ergadzesthai, dat in den Griekschen tekst van Jeremias het Hebr. <hi type="italic">abad</hi>, d.i. <hi type="italic">dienen</hi>, teruggeeft. Zie b.v. Septuag. Jer. XXXIV 5. Zie verder Jer. XI 8; XIII 10 dezelfde uitdrukkingen.</div>
<div id="n2513">Vgl. Jer. XVIII 10; XXXII 30.</div>
<div id="n2514"><hi type="italic">Daarom</hi> ziet terug op I 21, 22, en drukt de zakelijke beteekenis uit van het Hebreeuwsche voegwoord, dat de Septuag. hier letterlijk ‘<hi type="italic">en</hi>’ vertaalt. <hi type="italic">Gesproken</hi> door zijne profeten, die de overheid en het volk (Septuag.: ‘de manschap van Israël en Juda’, zie I noot 21) zonder ophouden waarschuwden voor de in Lev. XXVI en Deut. XXVIII aangekondigde rampen. - De twee eerste verzen zijn in Dan. IX 12-13 herhaald.</div>
<div id="n2515">De Septuag. heeft de Hebr. uitdrukking: ‘dat wij eten zouden, een ieder het vleesch van zijnen zoon en een ieder’ enz. De bedreiging van Lev. XXVI 29 en Deut. XXVIII 53 (zie Jer. XIX 9; Ez. V 9, 10) was dan werkelijk in vervulling gegaan, waarschijnlijk tijdens de laatste belegering van Jerusalem; zie Thren. II 20; IV 10. Vgl. IV Reg. VI 28, 29.</div>
<div id="n2516">Aan Syriërs, Moabieten, Edomieten enz.; vgl. IV Reg. XXIV 2.</div>
<div id="n2517">Gelijk Jeremias (XVIII 16; XIX 8) had aangekondigd. <hi type="italic">Tot verwoesting</hi> is de letterlijke vertaling van het Grieksche <hi type="italic">eis abaton.</hi> Ditzelfde heeft de Septuag. Jer. XLIX 18, waarvoor het Hebr. (zie Vulg. XLII 18) <hi type="italic">tot vloek</hi> heeft, dat ook hier beter past. Vgl. de bedreiging in Deut. XXVIII 37.</div>
<div id="n2518">d.i. Wij zijn ten diepste vernederd; zie Deut. XXVIII 13, 43 dezelfde uitdrukking. Zie verder Jer. VII 24.</div>
<div id="n2519">Wat van hier af tot v. 17 volgt, keert Dan. IX 13-19 grootendeels terug.</div>
<div id="n2520">Zie Zach. VII noot 2 de verklaring dezer Hebr. uitdrukking. Het zinverband met v. 7 is: <hi type="italic">En</hi>, ondanks die strafbedreiging, <hi type="italic">hebben wij</hi> enz.</div>
<div id="n2521">Weder eene Hebr. uitdrukking; zie op Jer. I 12. God was als 't ware bezorgd, om al dat onheil en elk der aangekondigde rampen over ons te doen komen.</div>
<div id="n2522">Deze <hi type="italic">werken</hi> Gods zijn de straffen, die Hij op ons liet neerkomen, omdat (v. 10 <hi type="italic">en</hi>) wij niet hoorden enz.</div>
<div id="n2523">Hier begint het gebed van den profeet om ontferming, steunend op Gods beloften.</div>
<div id="n2524">Eene navolging van Jer. XXXII 20, 21; vgl. Deut. XXVI 8.</div>
<div id="n2525">Men kan ook vertalen: ‘ondanks of tegen al uwe bevelen’, want in dien zin komt <hi type="italic">justitiae</hi> (zie b.v. Ps. XVII 23) niet zelden voor; vgl. Dan. IX 5. Doch beter voegt men, evenals Dan. IX 16 (Hebr.), deze woorden bij v. 13: ‘Naar al uwe gerechte werken’, d.i. overeenkomstig uwe vroegere gunstbewijzen, <hi type="italic">moge uwe gramschap</hi> enz. <hi type="italic">Wij</hi> toch <hi type="italic">zijn weinigen overgebleven</hi> en zonder uwe ontferming zullen wij geheel en al omkomen.</div>
<div id="n2526">Verlos ons uit Babylon <hi type="italic">om uwentwil;</hi> zie v. 15 en vgl. Is. XLVIII 11, noot 12 en Jer. XIV 7. Zoolang echter de ballingschap duren moet, geve God, dat wij genadig door de Chaldeën worden behandeld.</div>
<div id="n2527"><hi type="italic">Opdat</hi> uit de zichtbare bescherming, door U aan het U toegewijde volk verleend, <hi type="italic">de gansche</hi> aarde enz. <hi type="italic">Uw naam is uitgeroepen over Israël</hi> is de gewone Hebreeuwsche uitdrukkingom te beteekenen, dat Israël op bijzondere wijze aan God is toegewijd; zie Jer. VII 11; XIV 9.</div>
<div id="n2528">Hoewel de tempel verwoest was, bleef toch Sion Gods <hi type="italic">woning</hi>, de plaats, die Hij had uitverkoren als den troon zijner genade; zie Ps. LXXIII 2; LXXV 3; vgl. III Reg. VIII 29; IX 3. Daarom bad ook Daniël (VI 10) met het gelaat naar Sion gekeerd. Anderen echter verstaan dit van Gods <hi type="italic">woning</hi> in den hemel evenals Deut. XXVI 15.</div>
<div id="n2529">Dezelfde gedachte als Ps. VI 6, zie noot 6 aldaar; vgl. Is. XXXVIII 18, 19. <hi type="italic">Gerechtigheid geven aan den Heer</hi> beteekent in dit zinverband: Hem als den gerechten en heiligen God op aarde loven en prediken (zie v. 15), wat <hi type="italic">de dooden</hi> niet meer kunnen.</div>
<div id="n2530">Over den ondergang van volk en rijk; vgl. Is. LXI 3; Soph. III 18 Hebr. De profeet beschrijft den waren boetvaardige, die, onder de straffen gedrukt, zich vernedert en vurig hoopt en verlangt naar de herstelling.</div>
<div id="n2531">Naar de Septuag.: ‘niet op (daarop steunende) de gerechte werken van onze vaderen en van onze koningen storten wij het smeekgebed voor uw aangezicht’ (zie Dan. IX 18). Het Gr. ‘eleos’, dat eigenlijk <hi type="italic">ontferming</hi> beteekent, is meermalen de vertaling van het Hebr. ‘techinna’, d.i. smeekgebed (b.v. Jer. XXXVI 7; XXXVII 19; XXXVIII 26; XLII 2).</div>
<div id="n2532">De zin der Vulgaat is: wij vragen U om erbarming, omdat wij onder de slagen van uwen toorn niet weten, waar anders hulp in den nood te vinden. Doch <hi type="italic">sed, maar</hi>, staat niet in de Grieksche, de Syr. en de oude Lat. vertalingen, zoodat de zin is: wij storten onze gebeden, omdat wij rechtvaardig gestraft worden, overeenkomstig de bedreigingen der profeten.</div>
<div id="n2533">Bijna woordelijk ontleend aan Jer. XXVII 11, 12. <hi type="italic">Opera facere</hi> en in v. 22, 24 <hi type="italic">operari</hi> is de slaafsche vertaling van het Gr. ergadzesthai, zie I noot 28.</div>
<div id="n2534">Zie Jer. VII 34 en XXV 10.</div>
<div id="n2535"><hi type="italic">Sine vestigio</hi>, in het Gr.: ‘eis abaton’; zie noot 4.</div>
<div id="n2536">Zie de voorspelling Jer. VIII 1, 2.</div>
<div id="n2537">Zie Jer. XXXVI 30.</div>
<div id="n2538"><hi type="italic">Emissio</hi> is de slaafsche vertaling van het Gr. ‘<hi type="italic">apostolê</hi>’, waarmede de Septuag. XXXIX (Vulg. XXXII) 36 het Hebr. ‘<hi type="italic">deber</hi>’, d.i. <hi type="italic">pest</hi>, vertaalt. Zie de voorspelling Jer. XIV 12; XXIV 10.</div>
<div id="n2539">Zie Jer. VII 14; XXVI 6, 9 de voorspelling aangaande den tempel.</div>
<div id="n2540">God had Israël evenals zoovele andere volken geheel en al kunnen verdelgen; zie Jer. IV 27; V 10.</div>
<div id="n2541">Te weten Lev. XXVI 14 volg. Deut. XXVIII 62.</div>
<div id="n2542">Zie Exod. XXXII 9; Jer. VII 26; XVII 23.</div>
<div id="n2543">Vgl. Lev. XXVI 40, 42; Deut. IV 30; XXX 1.</div>
<div id="n2544">Vgl. Lev. XXVI 44; Deut. IV 39; XXX 6.</div>
<div id="n2545">Vgl. Deut. XXIX 4; Jer. V 21; XXIV 7.</div>
<div id="n2546">Van hunne halsstarrigheid of verstoktheid.</div>
<div id="n2547">d.i. Aan het harde lot, dat hunne vaderen heeft getroffen.</div>
<div id="n2548">Vgl. Lev. XXVI 42 volg.; Deut. XXX 3-5; Jer. XVI 15; XXX 3, 10, 19.</div>
<div id="n2549">Zie voor <hi type="italic">het eeuwigdurend verbond</hi>, het Nieuwe Verbond van den Messias, Jer. XXXI 31 volg.; XXXII 40.</div>
<div id="n2550">Voor <hi type="italic">almachtige</hi> heeft het Grieksch ‘Pantokratôr’, dat in de Septuagint meermalen de verta ling is van het Hebr. ‘Jahve seba oth’, d.i. de Heer der heerscharen. De profeet bemoedigt zich en zijn volk in de ballingschap met dezelfde gedachte als in Ps. L 19 is uitgedrukt.</div>
<div id="n2551">Twee beweegredenen tot verhooring: God is barmhartig; wij echter belijden nederig onze schuld.</div>
<div id="n2552">Zie Thren. V 19, 20; Ps. XXVIII 10. Hij, die als Koning troont in den hemel, kan niet dulden, dat zijn Rijk op aarde vernietigd en zijn eeuwig Verbond verijdeld worden.</div>
<div id="n2553">Die getuchtigd worden, zoodat zij als <hi type="italic">dooden</hi> zijn en als volk werkelijk waren omgekomen; zie v. 11 en vgl. Thren. III 6. Vgl. Is. XLI noot 11; Ez. XXXVII. Het volgende <hi type="italic">en</hi> heeft verklarende beteekenis: te weten <hi type="italic">der kinderen</hi> enz.; want zij moesten boeten ook voor de zonden hunner vaderen. Zie op Thren. V 7 en verder op Bar. I 15, 20.</div>
<div id="n2554"><hi type="italic">Uwe hand</hi>, d.i. uwe zoo dikwerf betoonde macht ter gunste van Israël. <hi type="italic">Uwen naam</hi>, die om den verdrukten staat van uw volk door de heidenen gelasterd wordt. Vgl. II 11, 14 en voor het volg. vers II 17, 32.</div>
<div id="n2555">Duidelijker in het Grieksch: ‘Want daarom (opdat wij U zouden loven, zie 6<hi type="italic">b</hi>) hebt gij de vreeze voor U in ons hart gegeven en (ons verleend) uwen naam aan te roepen. En wij zullen u loven in onze gevangenschap, dewijl wij van onze harten hebben afgewend al de ongerechtigheid’ enz.</div>
<div id="n2556">Tot straf der <hi type="italic">zonde</hi>, zoodat wij hierdoor als zondaars openlijk zijn gebrandmerkt. Het Grieksche woord beteekent waarschijnlijk ‘tot schuldbetaling’; vermoedelijk stond er in het Hebr.: ‘en tot woestenij’. Zie overigens Jer. XVIII 16; XIX 8; XXIV 9, waar die <hi type="italic">smaad</hi> enz. voorspeld was.</div>
<div id="n2557">Met deze vermaning tot aandacht begint <hi type="italic">het tweede deel</hi> der profetie, waarin gehandeld wordt over de wijsheid, welke in den mensch een afspiegeling is der ongeschapen Wijsheid en bestaat in de kennis en de betrachting der geboden Gods, in geloof, deugd en godsdienstigheid, welke de weg zijn tot het ware <hi type="italic">leven</hi> hier en hiernamaals. Hoezeer Israël deze wijsheid behoeft, toont de profeet (v. 10-12) aan uit den ellendigen toestand, waarin het volk verkeert, omdat het den weg der wijsheid verlaten had.</div>
<div id="n2558"><hi type="italic">Verouderd</hi> van harteleed en jammer, zie Thren. III 4 (volgens de bedreiging van Lev. XXVI 39; Deut. XXVIII 65), niet omdat de ballingschap reeds zoo lang geduurd had. Zoover was het gekomen, dat zij voor <hi type="italic">verontreinigden</hi> gehouden werden evenals <hi type="italic">de dooden;</hi> zie noot 4. Het antwoord volgt in v. 12.</div>
<div id="n2559">Zie Jer. II 13; vgl. Ps. XXXV 10; Eccli. I 5.</div>
<div id="n2560">Derhalve is <hi type="italic">de</hi> door <hi type="italic">God</hi> aan Israël voorgeschreven <hi type="italic">weg</hi> de in v. 12 bedoelde ‘wijsheid’, welker ‘bron’ God zelf is. Hij toch spreekt door de Wet en de profeten. De vrucht der wijsheid is de <hi type="italic">eeuwigdurende vrede</hi>, d.w.z. alles wat tot duurzaam heil strekt voor tijd en eeuwigheid.</div>
<div id="n2561">De wijsheid wordt hier nader verklaard als <hi type="italic">doorzicht,</hi> d.i. kennis van hetgeen men doen en laten moet, <hi type="italic">kracht</hi> om de hinderpalen op den weg der wijsheid te overwinnen, <hi type="italic">verstand</hi> om te oordeelen en te onderscheiden. Ook de vruchten der wijsheid (zie noot 11) worden uitvoeriger vermeld en zijn, naar den aard van het Oude Verbond, vooral tijdelijke zegeningen (zie Lev. XXVI; Deut. XXVIII): een lang leven (vgl. Exod. XX 12), <hi type="italic">voedsel</hi> voor geest en lichaam, Septuag.: ‘leven’, d.i. voorspoed en welvaart, <hi type="italic">licht</hi>, zie I noot 16, en, wat alles in zich besluit, <hi type="italic">vrede.</hi> Waar Israël die ware wijsheid <hi type="italic">leeren</hi> moet, gaat de profeet nu verklaren: vooreerst niet bij de menschen of door menschelijke hulpmiddelen, want de machtigen en de rijken der aarde hebben haar niet gevonden (v. 15-31).</div>
<div id="n2562">Vgl Job XXVIII 12. <hi type="italic">Hare schatkamers</hi> duidt aan, wat voordeelen de wijsheid in zich besluit. Macht (v. 16, 17) noch rijkdom (v. 18, 19) verleenen toegang tot haar. Vgl. Job. XXVIII 13-22.</div>
<div id="n2563">Zooals b.v. Nabuchodonosor; zie Jer. XXVII 6; XXVIII 14.</div>
<div id="n2564">Die uit tijdverdrijf zich vermaken met vogels, als b.v. met tot de jacht afgerichte valken; vgl. Job XL 24.</div>
<div id="n2565">Die kunstwerken van zilver vervaardigen en zich afsloven om nieuwe uit te denken en daarin slagen, zoodat het getal en de hoedanigheid hunner werken onnaspeurlijk zijn.</div>
<div id="n2566">Dit is het antwoord op de vragen van v. 16-18. Het toont de ijdelheid en de vergankelijkheid van het aardsche. Zij bezaten alles, behalve de wijsheid, en wat zij hadden, hebben zij aan anderen moeten achterlaten.</div>
<div id="n2567">Die behalve de macht en de rijkdommen ook de ondervinding hunner vaderen tot hunne beschikking hadden.</div>
<div id="n2568">De <hi type="italic">paden</hi>, die tot de ware wijsheid voeren; vgl. Job XXVIII 23.</div>
<div id="n2569">Septuag.: ‘hunne kinderen bleven verre van hunnen weg’, d.i. dwaalden nog verder af dan de vaderen; of, volgens eene andere lezing, ‘van haren weg’, van den weg tot de wijsheid.</div>
<div id="n2570"><hi type="italic">In het land Chanaän</hi>, het land der Pheniciërs (zie Is. XXIII noot 12), die, hoewel schrandere kooplieden, de ware wijsheid niet bezaten. Zie over <hi type="italic">Theman</hi> en deszelfs aardsche (v. 23) wijsheid Jer. XLIX noot 8.</div>
<div id="n2571"><hi type="italic">De zonen van Agar</hi> zijn de Ismaëlieten (zie Gen. XVI 3), die met de Pheniciërs door middel hunner karavanen handel dreven (vgl. Gen. XXXVII 52) en met hen wedijverden in sluwheid en bedrevenheid. Doch hunne <hi type="italic">wijsheid</hi> was wijsheid <hi type="italic">van de aarde</hi>, d.w.z. welke op de aarde door aardschgezinden geoefend wordt.</div>
<div id="n2572"><hi type="italic">Merrhan</hi> is onbekend; sommigen gissen, dat het eene schrijffout is voor ‘Medan’ of Madian, naar Gen. XXXVII 28 een handeldrijvend volk; anderen vermoeden, dat het door Strabo (XVI 4) vermelde zuidoost-Arabische volk der <hi type="italic">Maraneitai</hi> bedoeld is. <hi type="italic">Theman</hi> is reeds genoemd in v. 22; volgens anderen ‘Thema’, een handel drijvende Arabische stam; zie Job VI 19.</div>
<div id="n2573">Septuag.: ‘mythologoi’, waarschijnlijk dezulken, die in spreuken en gelijkenissen hunne wijsheid naar Oostersche manier voordroegen; want Eccli. XX 19, 20 is ‘mythos’ met ‘parabolê’ gelijkluidend. Verder zijn nog genoemd dezulken, die aardsche <hi type="italic">wijsheid</hi> tot aardsche doeleinden en met aardsche middelen <hi type="italic">betrachtten.</hi></div>
<div id="n2574">Laat men <hi type="italic">echter</hi> weg, volgens eene waarschijnlijke Gr. lezing, dan loopt de zin geregeld af.</div>
<div id="n2575">Door het woord tot Israël te richten, geeft de profeet reeds te kennen, dat dit volk boven alle volken met de hemelsche gave der wijsheid is bevoorrecht (zie nader v. 37). Het <hi type="italic">huis van God</hi> is hier de wereld, het heelal. Vgl. Ps. CIII 24.</div>
<div id="n2576">In het oog der menschen; vgl. Jer. XXXI 37. - In dit grenzenloos gebied, waarin tal van volken wonen, was en is nergens (buiten Israël) de wijsheid te vinden, zelfs niet bij het befaamde reuzenvolk (v. 26).</div>
<div id="n2577">Zie op Gen. VI 4; vgl. Eccli. XVI 8; Job. XXII 15.</div>
<div id="n2578">Naar de Septuag.: ‘noch gaf Hij hun’ enz. wordt de Heer als de Gever der wijsheid hier voor het eerst genoemd.</div>
<div id="n2579">Septuag.: ‘voor.... goud’. De dichterlijke vragen in v. 29, 30 zijn eene navolging van Deut. XXX 12, 13; vgl. Rom. X 6, 7. De zin is: zonder Gods openbaring kan de wijsheid niet erlangd worden. Vgl. Job. XXVIII 15.</div>
<div id="n2580">De alwetende God, die naar de hier volgende (32<hi type="italic">b</hi>-35) beschrijving almachtig en de opperste gebieder is, bezit de wijsheid en beschikt daarover naar welgevallen; vgl. Job. XXVIII 23-27. <hi type="italic">Gevonden</hi> is hier van God op menschelijke wijze gezegd, overeenkomstig de vraag in 15, waarop eerst hier rechtstreeks geantwoord wordt.</div>
<div id="n2581">Het <hi type="italic">licht</hi> der zon en der overige lichtende gesternten.</div>
<div id="n2582">De <hi type="italic">sterren</hi>, als een leger voorgesteld, staan elk op de haar aangewezen plaats in den hemel als op hare <hi type="italic">wachtposten.</hi> Haar vriendelijke, lieflijke glans is als de uitdrukking der vreugde, waarmede zij aan den Schepper gehoorzamen. Vgl. Job. XXXVIII 7.</div>
<div id="n2583">Dit valt nog meer op in het Oosten, waar na een zeer korte avondschemering de duisternis schielijker invalt. Vgl. Job. XXXVIII 35.</div>
<div id="n2584">De alwetende en Almachtige is <hi type="italic">onze</hi> God, de God des verbonds. Zie verder Jer. X 6.</div>
<div id="n2585">God schonk <hi type="italic">haar</hi>, de kennis of de wijsheid, door zijne openbaring in de Wet en door de profeten (zie IV 1-4). <hi type="italic">Jacob</hi> of <hi type="italic">Israël</hi> is hier de naam van Gods volk, dat op bijzondere wijze is bevoorrecht als zijn <hi type="italic">welbeminde;</hi> zie Jer. XI 15; XII 7. Vgl. Ps. CXLVII 19.</div>
<div id="n2586">De Septuag. kan ook vertaald worden: ‘Daarna werd <hi type="italic">zij</hi>’, de wijsheid, <hi type="italic">op de aarde gezien;</hi> m.a.w. nadat God haar aan Israël geopenbaard had, ‘kreeg zij eene vaste woning op Sion .... en schoot zij hare wortelen onder het verheerlijkte volk’ Eccli. XXIV 15 volg. De zin blijft ongeveer dezelfde in de Vulgaat, waar dit van den zich openbarenden God gezegd is. Immers de aan Israël geopenbaarde wijsheid is eene afstraling van de persoonlijke Wijsheid, van het Goddelijk Woord. Vgl. Prov. VIII 22-31; Sap. VII 25-27. Hij, die zich openbaarde aan de aartsvaders, zijne Wet gaf op Sinaï, zijn volk vergezelde door de woestijn, van zijne tegenwoordigheid blijk gaf in de lichtende wolk boven de verbondsark, is vleesch geworden in de volheid der tijden en <hi type="italic">is verschenen</hi> in de menschelijke natuur <hi type="italic">op de aarde en heeft met de menschen verkeerd,</hi> vol genade en waarheid. - Wat reeds geschied was, is de afschaduwing van hetgeen nog zou geschieden; en dit alles drukt de profeet uit in het profetisch verleden, daar hij Gods raadsbesluit tot heil van het geestelijk Israël in zijne volheid aanschouwde.</div>
<div id="n2587"><hi type="italic">Dit</hi>, de wijsheid, waarvan hier gesproken wordt van III 12 af, <hi type="italic">is het boek</hi> of is vervat in het boek <hi type="italic">der geboden Gods</hi> (zie Deut. IV 6) en is <hi type="italic">de wet</hi>, die als het woord van God (zie Matth. XXIV 35) <hi type="italic">voor eeuwig geldt. Allen, die haar</hi>, d.i. de in de Wet geopenbaarde wijsheid, <hi type="italic">vasthouden</hi> door het naleven der Wet enz.; zie III 12-14.</div>
<div id="n2588">De Wet of de daarin vervatte wijsheid is als een vuurbaak, welke hoog en ver hare stralen uitschiet. <hi type="italic">Wandel</hi> op uwen levens<hi type="italic">weg</hi>, voet en oog steeds gericht <hi type="italic">naar haren</hi> lichtenden <hi type="italic">glans</hi> en zoo <hi type="italic">tegenover</hi> het <hi type="italic">licht</hi> zelf, dat gij eindelijk aan het einde van den weg moet bereiken. Vgl. Prov. VI 23; Ps. CXVIII 105.</div>
<div id="n2589"><hi type="italic">Uwe heerlijkheid en</hi> (Septuag.) ‘uwe voordeelen’ of uwe voorrechten, in III 37 - IV 2 opgenoemd. Gaf Israël geen acht op Gods openbaring en Wet, dan zou de later door Christus herhaalde bedreiging (Matth. XXI 43) in vervulling gaan en zouden andere volken zijne plaats innemen.</div>
<div id="n2590">Eene opwekking tot hoogschatting van Gods openbaring in de Wet. Vgl. Deut. IV 8; XXXIII 29; Ps. XXXII 12.</div>
<div id="n2591">Hier tot aan v. 29 spreekt Sion, de moeder des volks, en richt eerst (v. 5-8) het woord tot hare kinderen in de ballingschap. Septuag.: ‘Schep moed, mijn volk’ enz. Het kleine overschot in de ballingschap was als het <hi type="italic">aandenken</hi> van Israël's vroegere heerlijkheid overgebleven. Zie voor de volg. v. 6-8 Deut. XXXII 15-18.</div>
<div id="n2592">Zie Jer. IV 27; V 10.</div>
<div id="n2593">De <hi type="italic">duivels</hi> vereerde men in de afgoden. Vgl. I Cor. X 20. Ook in Deut. XXXII 17 vertaalde de Septuag. het Hebr. ‘sjedim’ door ‘daimonia’.</div>
<div id="n2594">God was als een vader, die u <hi type="italic">heeft opgevoed</hi>, en <hi type="italic">Jerusalem</hi> was de moeder des volks, die hier als eene van hare kinderen verlaten weduwe treurt; zie Is. LIV 1-6.</div>
<div id="n2595">Sion's weeklacht (v. 9-29). Zij richt eerst (v. 9-16) het woord tot de naburige steden, vervolgens (v. 17-29) tot de wegens hunne ongehoorzaamheid verbannen kinderen.</div>
<div id="n2596"><hi type="italic">Confines Sion</hi>, Septuag. ‘paroikoi Siôn’, eigenlijk ‘omwoners van Sion’, beduidt hier de naburige steden, zooals de andere Lat. vertaling uitdrukt, ‘steden van Sion’.</div>
<div id="n2597">Zie Thren. I 1.</div>
<div id="n2598">Door mijne talrijke kinderen.</div>
<div id="n2599">Septuag.: ‘de paden der tucht’, d.i. der wijsheid.</div>
<div id="n2600">Zie v. 9, 10. <hi type="italic">De Eeuwige</hi> schijnt de vertaling van den naam ‘Jahve’; vgl. Deut. XXVIII 49: ‘De Heer (“Jahve”) zal over u brengen een volk van verre’, gelijk in het hier volgende v. 15.</div>
<div id="n2601">Zie Ps. LXXX 6; Is. XXVIII 11.</div>
<div id="n2602">Sion richt nu het woord tot hare verbannen kinderen (v. 17-29). Zij, de moeder, kan hare kinderen niet helpen; want zoo ontzettend zijn de jammeren, dat alleen God, die ze over hen bracht, hen redden kan (v. 18).</div>
<div id="n2603"><hi type="italic">Gaat voort</hi> in ballingschap! Sion berust in den wil van God en stelt zich aan hare kinderen ten voorbeeld.</div>
<div id="n2604">Het feestgewaad, dat men droeg in <hi type="italic">vrede</hi> of welvaart. Vgl. Judith X 3.</div>
<div id="n2605">Het donkere, ruwe kleed, dat men bij rampen droeg en waarin men Gods ontferming afsmeekte. Vgl. II Reg. XII 16-20; Judith IX 1; Esth. XIV 2.</div>
<div id="n2606">Septuag.: ‘welke weldra komen zal’. De tijd der ballingschap zou kort zijn in vergelijking met den eeuwigen duur der door den Messias voltooide herstelling, welke den profeet hier voor oogen staat.</div>
<div id="n2607">Septuag.: ‘en met luister van den Eeuwige’. Vgl. Is. XXXV 10; XLIX 23; LII 1; LX 1 volg.; Jer. XXX 19; XXXI 13 voor de heerlijkheid en den luister van het nieuwe Godsrijk.</div>
<div id="n2608">Zie Deut. XXXIII 29. De <hi type="italic">vijand</hi> is de Chaldeër, in wien elke Gods Rijk weerstrevende macht is verpersoonlijkt. Het geestelijke Israël zal zegevieren; zie Is. XLV 14; XLIX 23; LX 14.</div>
<div id="n2609">M.a.w. God, die u gestraft heeft, zal zich uwer ontfermen.</div>
<div id="n2610">Nu richt de profeet (tot aan V 9) het woord tot de diepbedroefde moeder <hi type="italic">Jerusalem</hi> en troost haar: ten eerste omdat God haar den naam gaf van stad des Heeren, heilige stad (zie Is. XLVIII 2; LII 1; LX 14), welke naam het onderpand is van 's Heeren bijzondere bescherming en van hare onvergankelijkheid. <hi type="italic">Bemoedigt u</hi>, Septuag.: ‘troost u’. Vgl. II Cor. I 4, 6.</div>
<div id="n2611">Septuag.: ‘Ellendig zij (of “wee hun”), die u mishandeld hebben’. <hi type="italic">Die zich verheugden</hi>, b.v. de Edomieten, zie Thren. IV 21. Eene tweede troostreden is de ondergang van Sion's vijanden (v. 31-35).</div>
<div id="n2612">Septuag.: ‘Wee over de steden, aan welke uwe kinderen dienstbaar waren! Wee over haar (de stad Babel), die uwe kinderen (in gevangenschap) opnam!’</div>
<div id="n2613">Zie Jer. L 11, 13, 23.</div>
<div id="n2614">In de Septuag. wordt God sprekend ingevoerd: ‘En Ik zal haar gejubel over (haar) talrijk volk onderdrukken’ enz. Vgl. Jer. L 35-39.</div>
<div id="n2615"><hi type="italic">Vuur</hi> over Babylon, zie Jer. LI 58; <hi type="italic">voor langdurige dagen</hi>, want door een langdurig strafgericht zal Babel langzaam te niet gaan. <hi type="italic">Duivelen</hi>, ‘daimonia’, vertaalde de Septuag. ook Is. XIII 21, waar de Vulg. <hi type="italic">pilosi</hi> heeft. Zie het aangeteekende aldaar en vgl. Is. XXXIV 14; Apoc. XVIII 2. Eene dichterlijke beschrijving eener verwoeste en verlaten streek.</div>
<div id="n2616">Eene derde troostreden (v. 36, 37) is de terugkomst harer verbannen kinderen. <hi type="italic">Naar het Oosten</hi>, alwaar de ballingen zich bevonden. Vgl. Is. XLIII 5; XLIX 18; LX 4.</div>
<div id="n2617">Zij komen <hi type="italic">op het woord</hi>, d.i. overeenkomstig het woord, <hi type="italic">van den Heilige</hi>, die zich een heilig volk wil afzonderen, <hi type="italic">zich verblijdende over de eer van God</hi>, die in de herstelling van Israël voor allen openbaar zal worden; vgl. Ez. XXXVI 23.</div>
<div id="n2618">Het tegendeel van IV 20. Zie Is. LII 1; LXI 3, 10. <hi type="italic">Eeuwigdurend</hi> zal de <hi type="italic">heerlijkheid</hi> zijn van <hi type="italic">Jerusalem</hi>, in zooverre de hoofdstad van het oude Godsrijk hier het onvergankelijke Rijk Gods van het Nieuwe verbond vertegenwoordigt.</div>
<div id="n2619">In de Septuag. evenals in v. 1 de imperatief: ‘omhang u’ en ‘zet u op het hoofd’. Het <hi type="italic">dubbele kleed</hi> is de tweemaal om het lichaam geslagen en derhalve wijde, rondom beschuttende mantel. Jerusalem mag zich omhangen (Septuag.) ‘met de gerechtigheid, die van Godswege is’, d.i. met Gods goedgunstigheid, die haar onder alle opzichten zal heiligen en beschermen; <hi type="italic">de heerlijkheid des Eeuwigen</hi> zal haar tot eene eerekroon zijn, gelijk de <hi type="italic">hoofdwrong</hi> het sieraad is der Oostersche vrouw; vgl. Judith X 3; XVI 10.</div>
<div id="n2620"><hi type="italic">Uw naam zal door God genoemd worden</hi> beteekent, dat Jerusalem door Gods goedheid inderdaad zal zijn wat die naam uitdrukt: eene stad, welke geroemd zal worden om <hi type="italic">den vrede</hi>, het kort begrip van alle zegening, die de <hi type="italic">godsvrucht</hi>, d.i. de door haar geoefende onderworpenheid en vreeze Gods, haar schenken zal. Vgl. Is. XXXII 17.</div>
<div id="n2621">Vgl. Is. XL 9 en LI 9 en voor het volgende Is. LX 4, hier vrij nagevolgd. Op de <hi type="italic">hoogte</hi> geplaatst, mag Sion den terugkeer harer kinderen aanschouwen; zie verder IV 36, 37.</div>
<div id="n2622">Beter voegt men <hi type="italic">om</hi> of liever ‘door’ <hi type="italic">het woord des Heiligen</hi> bij het voorafgaande <hi type="italic">verzameld.</hi> Gods <hi type="italic">aandenken</hi> is weldoen, gelijk in v. 6 verklaard wordt.</div>
<div id="n2623">Zie IV 26.</div>
<div id="n2624">Vgl. Is. XLIX 22, 23; LXVI 20. Naar de Septuag.: ‘met eere gedragen als (op) een koningstroon’.</div>
<div id="n2625"><hi type="italic">God heeft besloten</hi> alle hinderpalen voor den terugkeer en de herstelling van zijn volk uit den weg te ruimen (zie Is. XL 4), opdat Israël (Septuag.) ‘veilig’ wandele <hi type="italic">ter eere Gods</hi> of, wat het Grieksch ook kan beteekenen: ‘in de heerlijkheid Gods’, gelijk in v. 9: ‘in het licht zijner heerlijkheid’; eene zinspeling op de vuurzuil bij nacht van Exod. XIII 21, gelijk de schaduw der bosschen in v. 8 wijst op de wolk zuil bij dag; zie Is. LII 12. Zie voor <hi type="italic">de eeuwenoude rotsen</hi>, Septuag.: ‘de eeuwige heuvelen’, Hab. III noot 9.</div>
<div id="n2626">In zijne levendige voorstelling beschrijft de profeet den terugkeer van Israël als reeds geschied.</div>
<div id="n2627">Zie IV 23, 29. Vgl. Is. XXXV 10; LI 11; Jer. XXXI 7, 13.</div>
<div id="n2628">Het Hebr. ‘dôr’, dat hier zonder twijfel voor het Grieksche ‘genea’ <hi type="italic">(generatio, geslacht)</hi> in den grondtekst stond, beteekent in het algemeen een ‘tijdsbestek’, dat korter en langer zijn kan; vgl. b.v. Gen. XV 16 met v. 13 en Job XLII 16. <hi type="italic">Zeven</hi> kan gelijk elders (zie Lev. XXVI 18) eene onbepaalde hoeveelheid uitdrukken, zoodat <hi type="italic">zeven geslachten</hi> hetzelfde beteekent als het voorafgaande <hi type="italic">vele jaren en langdurige tijden.</hi> Ieder ander, die op naam van Jeremias den Brief zou verdicht hebben, had voorzeker de uit Jer. XXV 11 en XXIX 10 bekende ‘zeventig jaren’ genoemd.</div>
<div id="n2629">Zie Is. XLVI 1, 7; Jer. X 5. <hi type="italic">Gouden en zilveren</hi>, d.i. met goud en zilver overtrokken. Op een te Nimrud gevonden gedenkteeken worden de godenbeelden in plechtige optochten op de schouders gedragen en heeft Bel in de ééne hand eene bijl en in de andere hand den bliksem; zie v. 14.</div>
<div id="n2630">Naar het Grieksch hangt dit samen met v. 4 en ziet het meervoud <hi type="italic">adorantes</hi> duidelijk terug op het verzamelwoord <hi type="italic">turba</hi>, dat daar in den accusatief staat, zoodat de zin is: Ziet toe, dat geene vrees u bevange, als gij de menigte voor en achter de in optocht gedragen beelden aanbiddend ziet neervallen; doch <hi type="italic">zegt dan in uwe</hi> enz.</div>
<div id="n2631">Twee redenen, waarom Israël aan God, die hier sprekend wordt ingevoerd, getrouw moet blijven, te weten uit eerbiedige dankbaarheid en uit heilige vreeze. <hi type="italic">Mijn engel</hi>, de schutsengel van Gods volk (zie Dan. X 13, 21; XII 1), <hi type="italic">is met ulieden</hi>, ook in de ballingschap; vgl. Exod. XXIII 23; XXXIII 2. <hi type="italic">Uwe zielen zoeken</hi> is eene Hebreeuwsche uitdrukking, welke aan Jeremias vooral eigen is (vgl. Jer. XI 21; XIX 7, 9 enz.). De zin is: Ik zal u naar het leven staan of met den dood straffen, indien gij u aan afgoderij schuldig maakt.</div>
<div id="n2632">Hier begint het betoog betreffende de dwaasheid der afgoderij.</div>
<div id="n2633">Een leugenbeeld, dat voorstelt hetgeen het niet is. Zie verder Ps. CXXXIV 15 volg.</div>
<div id="n2634">In de annalen van Assurbanipal wordt b.v. gesproken van een dienstknecht, die tien talenten gouds wegnam, welke de koning voor zijnen afgod bestemd had.</div>
<div id="n2635">Septuag. v. 8: ‘En als voor eene pronkzieke jonkvrouw nemen zij (de afgodendienaars) goud, v. 9, en vervaardigen kronen voor de hoofden hunner goden. Soms ook gebeurt het, dat de priesters goud en zilver van hunne goden wegstelen en voor zich zelven gebruiken. v. 10. En zij geven er van zelfs in het bordeel aan de boeleersters. Zij sieren ze op, als menschen, met kleederen, de zilveren goden en de gouden en de houten goden’.</div>
<div id="n2636">Zoo wordt Marduk niet zelden voorgesteld met een schepter, soms met een zwaard (v. 14) in de hand.</div>
<div id="n2637">Dit besluit v. 14<hi type="italic">b</hi>, 15<hi type="italic">a</hi> keert aan het slot van bijna elke strophe terug.</div>
<div id="n2638">Septuag.: ‘in de huizen’, d.i. in de tempels; zie v. 20 en 54.</div>
<div id="n2639">Dien men bewaakt, opdat roovers de kostbaarheden van het lijk niet wegrooven. Septuag.: ‘als voor eenen ter dood geleide’.</div>
<div id="n2640">Septuag.: ‘en meerdere dan voor zich zelven’.</div>
<div id="n2641">Septuag.: ‘als een der balken’ des tempels. In welken zin zij hieraan gelijk zijn, wordt in v. 19 volg. verklaard.</div>
<div id="n2642">Het hout, dat onder het metalen bekleedsel is.</div>
<div id="n2643"><hi type="italic">Roest</hi> aan goud, in oneigenlijken zin, te weten aangeslagen vuil. Vgl. Jac. V 3; Matth. VI 20.</div>
<div id="n2644">Wat prijs men ook bestede, men kan geenen afgod koopen, waarin leven is. Vgl. Jer. X 14.</div>
<div id="n2645"><hi type="italic">Geen voeten</hi>, welke ze kunnen gebruiken om te gaan. Vgl. Ps. CXIII 7. <hi type="italic">Hunne schande</hi> is hunne machteloosheid. Vgl. Is. XLVI 7; Jer. X 5.</div>
<div id="n2646">Wijl zij zich niet kunnen bewegen (v. 25). Vgl. Is. XL 20; XLI 7; Jer. X 4.</div>
<div id="n2647"><hi type="italic">Gelijk aan dooden</hi>, die evenmin genot hebben van de spijzen, welke op hun graf gelegd worden. Vgl. Dan. XIV 2.</div>
<div id="n2648">Septuag.: ‘eveneens zouten hunne vrouwen daarvan in’, te weten van de vleeschspijzen, welke in overvloed geofferd worden.</div>
<div id="n2649">In het oog van den Israëliet was dit dubbel hardvochtig. Zie Deut. XIV 29; XVI 11, 14.</div>
<div id="n2650">Zoo weinig telden de heidenen hunne afgoden en derzelver eeredienst. Want voor den Israëliet was dat een gruwel. Zie Lev. XII 4; XV 19-33.</div>
<div id="n2651">Die naar de Wet van den offerdienst geheel en al waren uitgesloten.</div>
<div id="n2652">Dit alles was aan de Israëlietische priesters door de Wet verboden. Zie Lev. X 6; XIX 27; XXI 5.</div>
<div id="n2653">Zoo handelden ook de priesters van Baäl, III Reg. XVIII 28.</div>
<div id="n2654">Septuag.: ‘noch koper schenken’.</div>
<div id="n2655">Te weten door den afgod te vragen wat hij niet geven kan, brengen zij zijne onmacht aan den dag. Dit wordt verder met een voorbeeld aangetoond.</div>
<div id="n2656">Zie voor dezen afgod Is. XLVI noot 1.</div>
<div id="n2657">Als de afgodendienaars <hi type="italic">beseffen</hi>, dat hunne goden machteloos zijn, <hi type="italic">geven zij het</hi> vragen <hi type="italic">op.</hi> Septuag.: ‘Wanneer zij eenen stomme zien, die niet spreken kan, brengen zij er Bel bij en vragen hem om de spraak. Alsof hij (Bel) het kon verstaan! En al zien zij het in, zij kunnen ze niet verlaten; want zij zijn zonder verstand’.</div>
<div id="n2658">Jeremias doelt op den ontuchtigen eeredienst der godin Belit, waarvan ook Herodotus (I 199) gewaagt. Volgens hem deed de Chaldeeuwsche jonkvrouw de gelofte om zich ter eere van Belit eenmaal in haar leven aan de ontucht over te geven. Zij begaf zich daartoe naar de plaats, aan de godin toegewijd, het voorhoofd <hi type="italic">met linten</hi> omkransd, ten teeken dat zij zich aan de godin verbonden had. Had zij hare zoogenaamde gelofte vervuld, dan scheurde zij die linten vaneen. Terwijl zij daar zat, brandde zij wat het Grieksch noemt <hi type="italic">pitura</hi>, d.i. zemelen, een toovermiddel, om de driften op te wekken. De Vulgaat las vermoedelijk <hi type="italic">piturides</hi>, wat gestampte olijven beteekent, hier echter door <hi type="italic">ossa olivarum</hi>, d.i. <hi type="italic">olijfsteenen</hi>, vertaald is.</div>
<div id="n2659">Septuag. ‘de kunstenaars’ of makers van beelden.</div>
<div id="n2660">Vgl. Is. XLIV 14-20; Jer. X 9.</div>
<div id="n2661"><hi type="italic">Leugen en schande</hi> zijn hier de afgoden zelven, welke de makers aan hunne kinderen achterlaten tot hun eigen schande. Vgl. Jer. X 14, 15.</div>
<div id="n2662">Vgl. Zach. XIII 2.</div>
<div id="n2663">De Septuag. verbindt de woorden anders: ‘Voor alle volken en koningen zal het klaarblijkelijk worden’ enz.</div>
<div id="n2664">d.i. Volstrekt niets wat door Gods handen gemaakt is. Van sommige beelden gaf men voor, dat zij, uit den hemel gedaald, van de Godheid afkomstig waren.</div>
<div id="n2665">Het antwoord volgt in v. 52. De Codex Alexandrinus heeft: ‘Voor wien is het niet klaarblijkelijk, dat zij geen goden zijn?’ Eene gevolgtrekking uit het voorafgaande.</div>
<div id="n2666">Deze zijn inderdaad werken van God; zie Gen. XVII 6; Lev. XXVI 3; I Reg. II 10 enz.</div>
<div id="n2667">Gelijk God zoo menigwerf gedaan heeft ter gunste van zijn verdrukt volk.</div>
<div id="n2668">De zin der vergelijking kan zijn: <hi type="italic">als kraaien</hi>, die schuw rondvliegen en niets kunnen dan krassen, zijn hunne goden ijdel en nietswaardig.</div>
<div id="n2669">De Septuag. voegt er bij: ‘of een houten pilaar in de koninklijke paleizen’.</div>
<div id="n2670">Het door God geschapene toont zich werkdadig en weldadig naar Gods bevel, maar de afgodsbeelden doen en kunnen niets.</div>
<div id="n2671"><hi type="italic">Genen</hi>, d.i. de afgodenbeelden, <hi type="italic">aan deze</hi>, de genoemde natuurkrachten.</div>
<div id="n2672">Zie Jer. X noot 2.</div>
<div id="n2673">Het gaat met dien <hi type="italic">vogelschrik</hi> als met <hi type="italic">een witten doorn</hi>, Septuag. ‘met een doornstruik’; in plaats van aan het gevogelte schrik aan te jagen, zet het er zich op neder.</div>
<div id="n2674">Septuag.; ‘Ook aan het purper en aan het marmer’, wat misschien beteekent: aan de als marmer dof glanzende stof of aan de op marmer gelijkende kalk- of verflaag op de houten beelden.</div>
<div id="n2675">Als vermolmde beelden, waarvan de neus en de ooren enz. afvallen.</div>
<div id="n2676">Dit wil zeggen: hij zal niet zijn blootgesteld aan <hi type="italic">den smaad</hi> en de teleurstelling, welke den afgodendienaars wacht, maar integendeel de hoogste eer, God zelven, het opperste goed bezitten.</div>
<div id="n2677"><hi type="italic">In het dertigste jaar</hi>, naar v. 2 ‘het vijfde jaar der wegvoering van Joachin’, d.i. in het jaar 593. Sommigen denken aan het dertigste levensjaar van Ezechiël; doch hetgeen volgt <hi type="italic">in de vierde</hi> maand enz. (volgens oud-Israëlietische gewoonte van de Paaschmaand af geteld, omstreeks Juni-Juli) veronderstelt eerder eene gewone, algemeen gebruikelijke dan eene geheel persoonlijke jaartelling. Anderen stellen het dertigste jaar na Josias' hervorming omstreeks 623; doch het blijkt niet, dat deze hervorming het aanvangspunt eener nieuwe jaartelling is geworden. Nog anderen stellen het dertigste jaar der toen gangbare Babylonische tijdrekening; doch Nabopalassar, van wiens troonsbeklimming men eene nieuwe jaartelling had kunnen beginnen, werd koning in 626.</div>
<div id="n2678">De profeet woonde <hi type="italic">te midden der gevangenen;</hi> dezen waren echter bij dit visioen niet tegenwoordig, zie III 14, 15. <hi type="italic">De stroom Chobar</hi> is niet de Habor, waarheen volgens IV Reg. XVII 6 de Noord-Israëlieten waren heengevoerd; want de namen verschillen, en terwijl de Habor door Noord-Mesopotamië stroomde, vloeide de <hi type="italic">Chobar</hi> ‘in het land der Chaldeën’ (v. 3), d.i. in Babylonië, werwaarts de ballingen uit Juda waren overgebracht (IV Reg. XXIV 15, 16).</div>
<div id="n2679"><hi type="italic">De hemelen</hi> schenen voor zijne oogen als <hi type="italic">geopend;</hi> vgl. Matth. III 16. Daaruit kwamen <hi type="italic">gezichten Gods</hi>, d.i. de hierna beschreven verschijningen, welke door den profeet in geestvervoering met de oogen des geestes, niet met die des lichaams, gezien werden; zij heeten gezichten <hi type="italic">Gods</hi>, omdat zij door God getoond werden en God zelven tot voorwerp hadden. Zie v. 3 en III 14.</div>
<div id="n2680">Deze uitdrukking komt in de Profetie dikwerf voor. Gods <hi type="italic">hand</hi>, het zinnebeeld zijner kracht (zie Jer. XV 17; vgl. Is. VIII 11), werkte op het verstand en den wil van den profeet, zoodat hij dingen zag, die boven het bereik zijner natuurlijke vermogens waren. Ezechiël gebruikt deze uitdrukking vooral waar er sprake is van eene eigenlijke geestverrukking (zooals hier en III 14, 22; VIII 1; XXXVII 1; XL 1), doch ook bij andere wijzen van openbaring (zooals XXXIII 22). In plaats van <hi type="italic">op hem</hi> heeft de Septuag. ‘op mij’. - Met nadruk herhaalt de profeet in v. 1-3, dat dit hemelsch gezicht hem verscheen <hi type="italic">in het land der ballingschap.</hi> Want deze openbaring Gods strekte tot bewijs, dat God zijn volk in de ballingschap niet had verlaten, maar het als een vader kastijdde tot bekeering en tot heil. Immers verscheen hier aan den profeet (II 1) <hi type="italic">de heerlijkheid des Heeren</hi>, d.i. de openbaring van den God des Verbonds, van Hem, die eens Israël uit Egypte geleidde en in de wolkzuil beschermend en wrekend vergezelde (Exod. XVI 10), die bij de plechtige sluiting des Verbonds in majesteit op Sinaï neerdaalde (Exod. XXIV 16, 17), die van toen af boven de Verbondsark op soms zichtbare wijze troonde (Num. XIV 10) om gerichten van gerechtigheid en erbarming te oefenen, die later op een zelfde wijze den tempel van Salomon binnentrad en rustend boven het verzoendeksel op de cherubijnen te midden van zijn volk zegenend verbleef (III Reg. VIII 11). - De vele zinnebeelden bij deze verschijning Gods - vandaar het meervoud <hi type="italic">gezichten</hi> - waren den profeet uit de heilige geschiedenis bekend als zinnebeelden deels van wraak en deels van erbarming. Zoo toonde hem God reeds aanstonds het tweevoudig doel zijner zending, de prediking van Gods gericht en van Gods ontferming,</div>
<div id="n2681">Eerst beschrijft de profeet, hoe het hemelsche gezicht zich van verre aan hem vertoonde. <hi type="italic">Stormwind</hi> en <hi type="italic">wolken</hi> zijn de zinnebeelden van den wrekenden God (zie Jer. XXIII 19; Joël II 2; Soph. I 15), wiens gerichten de profeet tot hoofdst. XXXII verkondigt. <hi type="italic">Van het noorden</hi> komt de Heer (zie Jer. I 13 volg.) ten gerichte over Jerusalem en Juda. Dit gericht wordt verder verzinlijkt door <hi type="italic">warrelend</hi>, d.i. heen en weer flikkerend, bliksem<hi type="italic">vuur</hi> (vgl. Exod. IX 24; Ps. XCVI 2-5), waardoor de wolk als in een laaien gloed werd veranderd en met een stralenden <hi type="italic">lichtglans</hi> omgeven; vgl. Ps. XVII 9, 13. <hi type="italic">Uit het midden</hi> van het vuur glinsterde <hi type="italic">als de schijn</hi>, Hebr. letterlijk ‘als het oog’, van fonkelend <hi type="italic">witgoud</hi>, dat een mengsel is van goud en zilver. Hierin openbaarde zich (zie v. 26 volg. en VIII 2) de boven de cherubijnen tronende God.</div>
<div id="n2682">In v. 5-14 volgt de beschrijving der <hi type="italic">vier levende wezens.</hi> Naar X 20 waren het cherubijnen, derhalve geene bloote zinnebeelden, doch geestelijke wezens, engelen van den eersten rang gelijk de seraphijnen van Is. VI 2. Zij waren de dragers van den troon, waarop ‘de heerlijkheid des Heeren’ zich openbaarde, evenals Exod. XXV 22, waar de Heer beloofd had tot zijn volk te spreken ‘uit het midden tusschen de twee cherubijnen’; zie Exod. XXV noot 17. Maar de voorstelling der cherubijnen is hier anders dan in Exod. XXV noot 16 wordt beschreven. Hier in v. 5 is alleen sprake van <hi type="italic">de gelijkenis eens menschen</hi>, omdat in hunne verschijning de menschengedaante het meest op den voorgrond trad, hoewel zij naar v. 10 tevens het voorkomen van een leeuw, van een stier en van een arend hadden. Bij de versiering in den tempel van Salomon (zie III Reg. VII 29) stonden eveneens stieren- en leeuwengedaanten met cherubijnen in verbinding. Volgens vele nieuweren heeft de voorstelling van Ezechiël verwantschap met de Assyrisch-Babylonische stiergodheden (volgens velen ‘kiroebi’ genaamd), ontzaglijk groote en gevleugelde stieren, soms leeuwen, met een menschelijk gelaat. - Het Latijnsche <hi type="italic">animalia</hi> beteekent hier <hi type="italic">levende wezens</hi> (Septuag. ‘zôa’; vgl. Apoc. IV 6). Dit woord duidt aan, dat de cherubijnen de volheid des levens hadden, daar zij in de onmiddellijke nabijheid van God, de bron des levens, waren en den troon droegen van Hem, die door zijn Verbond het verloren leven aan de menschen zou terugschenken. - <hi type="italic">De gelijkenis van</hi> enz.: door deze en dergelijke uitdrukkingen, die in dit hoofdstuk gedurig terugkeeren, geeft de profeet te kennen, dat de goddelijke dingen, die hij zag, door geen menschelijke taal ten volle konden worden uitgedrukt.</div>
<div id="n2683"><hi type="italic">Vier gezichten</hi> beteekent volgens de gewone opvatting het viervoudige gelaat, volgens anderen den uiterlijken vorm of het voorkomen der wezens. Gelijk de voornoemde ‘kiroebi’ hadden zij dan een menschelijk gelaat, waren gevleugeld als arenden en geleken overigens op eenen stier en op eenen leeuw. - De <hi type="italic">vier vleugelen</hi> zijn een zinnebeeld van hunne geestelijke natuur, van hunne snelheid en bereidvaardigheid om Gods bevelen te volbrengen.</div>
<div id="n2684"><hi type="italic">Hunne voeten</hi> beteekent hier hunne beenen, want de eigenlijke voeten beneden den enkel noemt de profeet aanstonds <hi type="italic">de zool van hunnen voet.</hi> De beenen waren <hi type="italic">recht</hi>, d.i. zij waren niet gebogen aan de knieën en hadden dus geene voor- of achterzijde, wat met de volgende beschrijving overeenstemt. Want de cherubijnen konden zich, zonder om te keeren, naar de vier zijden bewegen. Daarom was hunne voetzool <hi type="italic">als de zool van een runderhoef</hi> naar alle zijden afgerond. - <hi type="italic">En zij</hi>, de beenen, <hi type="italic">fonkelden</hi> enz.; vgl. Apoc. I 15.</div>
<div id="n2685">Naar de gewone opvatting had elke cherubijn vier <hi type="italic">handen</hi>, te weten onder elken vleugel (v. 6) ééne hand. Doch de Septuag. kan zoo verstaan worden, dat er in het geheel aan de groep der vier cherubijnen vier handen zichtbaar waren, aan elke der vier zijden ééne. Wat hier nog volgt <hi type="italic">(en zij hadden</hi> enz.) is eene herhaling van v. 6; het Hebr.: ‘en (wat betreft) hunne gezichten en vleugelen aan deze vier’ is de inleiding tot v. 9. De Septuag. echter spreekt hier en in v. 9 niet van de vleugelen, die eerst in v. 11 beschreven worden; zij heeft alleen: ‘en de gezichten van die der vier, zij keerden.... niet om’ enz.v. 9<hi type="italic">b.</hi></div>
<div id="n2686">De cherubijnen raakten elkander met hunne horizontaal uitgespreide (zie v. 23) vleugelen. Zij vormden alzoo met hun vieren een gesloten vierkant, dat naar elken kant zijne voorzijde had, zoodat zij zich bij het gaan niet omkeerden. Dit laatste komt in v. 12 beter ter sprake.</div>
<div id="n2687"><hi type="italic">Het gezicht van eenen mensch</hi> wordt eerst genoemd als het voornaamste. Naar de gewone verklaring stond het aangezicht van eenen mensch midden tusschen het aangezicht <hi type="italic">van eenen leeuw</hi> en dat <hi type="italic">van een rund;</hi> zie X 14, waar het ook op de tweede plaats genoemd wordt. Verder, volgens de Vulgaat, verhief het aangezicht <hi type="italic">van eenen arend</hi> zich boven de drie andere uit; doch <hi type="italic">desuper</hi>, <hi type="italic">aan de bovenzijde</hi>, staat niet in den grondtekst noch in de andere oude vertalingen. Men kan zich het vierde aangezicht voorstellen tegenover dat van eenen mensch, aan de nog overblijvende binnenzijde. Alzoo waren dan de vier aangezichten naar de vier windstreken gericht en gingen de wezens altijd recht voor één hunner aangezichten uit (v. 12) naar de vier richtingen, in welke zij zich bewogen (v. 17). - Zie voor de opvatting der nieuweren in noot 7. - De mensch, de leeuw, de stier en de arend zijn op de aarde de vier voornaamste der levende wezens en daarom passende zinnebeelden der cherubijnen, die het volle leven hebben en verstand, kracht en snelheid in zich vereenigen.</div>
<div id="n2688"><hi type="italic">Hunne gezichten</hi> staat niet in de Septuag. en past ook niet bij het volgende. Wil men deze woorden behouden, dan dient men ze als op zich zelf staande op te vatten en zijn ze het besluit van v. 10, in dezen zin: En dat waren hunne gezichten. - Met twee <hi type="italic">vleugelen</hi> bedekten zij hunne lichamen uit eerbied voor God; vgl. Is. VI 2. Zie verder noot 10 en 11, ook voor het volgende vers.</div>
<div id="n2689">Zij hadden alle vier een en dezelfde beweging, welke <hi type="italic">de geest</hi> of de kracht Gods hun mededeelde. Zie verder noot 11.</div>
<div id="n2690">Naar de Septuag. met eene geringe wijziging van het Hebr.: ‘En in het midden der levende wezens was eene verschijning als van brandende kolen vuurs en als het gezicht van fakkels’. Dit was het vuur van het altaar, dat in het midden tusschen de vier cherubijnen brandde en reeds van verre (zie v. 4) door den profeet gezien was; vgl. X 2, 6, 7 en Is. VI 6. Dit vuur straalde als <hi type="italic">brandende kolen</hi> en vlamde als <hi type="italic">fakkels.</hi> Verder wordt hier gezegd, dat uit dit altaarvuur bliksemstralen schoten, waardoor het heen en weer scheen te flikkeren. Vgl. Apoc. VIII 3-5.</div>
<div id="n2691">Evenals het altaarvuur bewogen zich de cherubijnen snel als <hi type="italic">de bliksem.</hi> De Septuag. heeft dit vers niet.</div>
<div id="n2692">Naast elken cherubijn, <hi type="italic">op den grond</hi> van het tooneel, vertoonde zich <hi type="italic">een rad.</hi> Dit waren de raderen van Gods troonwagen (vgl. Eccli. XLIX 10). Elk rad had <hi type="italic">vier voorzijden</hi>, zie v. 16<hi type="italic">b</hi>; doch naar het Hebr. stonden de raderen ‘aan de vier zijden daarvan’, d.i. van de vier cherubijnen als een geheel beschouwd; zie noot 10.</div>
<div id="n2693">d.i. Als de kleur der zee, zeegroen. Hebr.: als de kleur ‘van Tharsis’ of van Tharsissteen. In X 9 is dit door ‘chrysoliet’ vertaald; vgl. Exod. XXVIII noot 13.</div>
<div id="n2694">Waarschijnlijk beteekent dit, dat elk rad uit twee elkander rechthoekig kruisende raderen bestond. Daarom konden zij zich naar al de vier richtingen bewegen; zie v. 17 en X 11.</div>
<div id="n2695">Evenals de cherubijnen; zie v. 9 en 12.</div>
<div id="n2696">Hebr.; ‘En hunne velgen, hoog waren zij en vervaarlijk’, omdat geheel de omvang der raderen <hi type="italic">vol oogen</hi> was. Dit beteekent, dat zij vol leven waren, geen doode werktuigen, welke den troonwagen van den levenden God onwaardig waren. Vgl. X 12 en Apoc. IV 6.</div>
<div id="n2697">Hebr. in v. 20 en 21: ‘de geest van het levende wezen (een verzamelwoord, d.i. van de cherubijnen) was in de raderen’; dit was de oorzaak der volmaakte overeenstemming in beweging tusschen de cherubijnen en de raderen: een en dezelfde goddelijke geest bewoog beiden; zie noot 13. Het viertal der wezens en der raderen, het symbolisch getal der algemeenheid en volmaaktheid (vgl. Is. XI 12; Ez. VII 2; Zach. VI 1-5; Apoc. VII 1), en beider vermogen om zich naar de vier windstreken te bewegen, hebben eene zinnebeeldige beteekenis. Beiden toch vereenigd zijn de troonwagen van de heerlijkheid des Heeren, die de gansche wereld bestuurt en zich in het Verbond aan de gansche wereld zou openbaren.</div>
<div id="n2698">Boven de hoofden der cherubijnen en daarop als rustend was als <hi type="italic">een uitspansel</hi> (zie Gen. I 6), doorschijnend en schitterend als <hi type="italic">kristal</hi>, dat om zijnen glans en zijne uitgestrektheid <hi type="italic">schrikwekkend</hi> was. Boven dit hemelsche uitspansel verhief zich Gods troon. Zie Exod. XXIV 9, 10 eene zelfde openbaring van den God des Verbonds. Vgl. Apoc. IV 6.</div>
<div id="n2699">Zie op v. 9 en 11.</div>
<div id="n2700"><hi type="italic">De stem van God</hi> is de donder. Vgl. Ps. XXVIII 3 volg.</div>
<div id="n2701">In de richting en de houding van v. 23<hi type="italic">a.</hi> Naar de Septuag. ‘hielden hunne vleugelen stil’.</div>
<div id="n2702">De God des Verbonds vertoonde zich in de gedaante van een mensch, het volmaaktste schepsel op de aarde. Als Koning zetelde Hij op een troon <hi type="italic">als</hi> van enkel <hi type="italic">saffiersteen;</hi> zie Exod. XXIV 10.</div>
<div id="n2703">Naar de uitlegging van den H. Hiëronymus behooren de woorden <hi type="italic">van zijne lendenen af en opwaarts</hi> tot het voorafgaande, zoodat het kommapunt in de Vulgaat niet achter <hi type="italic">circuitum</hi>, maar achter <hi type="italic">desuper</hi> moet staan. Zie VIII 2. De zin is dus: Hij, die op den troon zat, was van de lendenen af en opwaarts schitterend als <hi type="italic">witgoud</hi> (zie noot 5), dat rondom omgeven was met een schijn van vuur. Doch van de lendenen af tot beneden toe was de schittering dier menschengedaante slechts als <hi type="italic">vuur</hi>, dat in het rond een zachten lichtglans gaf. Hierdoor werd naar v. 28 de geheele verschijning omgeven als met een regenboog, het zinnebeeld van Gods barmhartigheid. Vgl. Gen. IX 12 volg.; Apoc. IV 3. De barmhartigheid des Heeren is dan ook het onderwerp van het laatste deel der Profetie (XXXIII-XLVIII).</div>
<div id="n2704"><hi type="italic">Dit</hi>, wat de profeet in het eerste hoofdstuk gezien had, inzonderheid in v. 26-28, was niet het wezen des Heeren, doch alléén <hi type="italic">de gelijkenis</hi> of de zinnebeeldige voorstelling <hi type="italic">van de heerlijkheid des Heeren</hi>, d.i. van den God des Verbonds; zie I noot 4. Van eerbiedige vreeze en heilig ontzag <hi type="italic">viel</hi> de profeet neder; vgl. Gen. XVII 3; Is. VI 5 (Hebr.); Dan. X 8, 9. Van den troon des Heeren klonk tot Hem <hi type="italic">de stem eens sprekenden</hi>, te weten van God zelf, die hem zijne zending gaf tot profeet om eerst aan het weerspannige Israël het wraakgericht aan te kondigen.</div>
<div id="n2705">Met de benaming <hi type="italic">menschenzoon</hi> pleegt God Ezechiël toe te spreken (zie ook Dan. VIII 17) om hem indachtig te maken, dat hij tegenover Gods majesteit en in vergelijking met de cherubijnen, de dienaren Gods in dit visioen, een nietig mensch is. In een anderen zin draagt de Messias, Dan. VII 13, denzelfden naam.</div>
<div id="n2706">Gods bovennatuurlijke kracht. Vgl. III 24.</div>
<div id="n2707">Minachtend worden hier de kinderen van Israël <hi type="italic">heidenen</hi> genoemd; door hunnen afval van God waren zij dat metterdaad geworden. Zie Is. I noot 5.</div>
<div id="n2708"><hi type="italic">De kinderen</hi> der in v. 3 genoemde vaderen zijn het tegenwoordige geslacht, die <hi type="italic">hard van aangezicht</hi> geene schaamte kennen en wier <hi type="italic">hart</hi> voor weldaden en straffen ongevoelig is. Vgl. III 7 en zie Is. III 9; Jer. III 3; V 3. Tot dezulken moet de profeet spreken, wat <hi type="italic">de Heere God</hi> hem zeggen zal.</div>
<div id="n2709"><hi type="italic">Weerspannig huis</hi>, Hebr. eigenlijk: ‘huis van weerspannigheid’, is bij Ezechiël de gewone benaming van het afvallige en weerbarstige volk. <hi type="italic">Zij zullen</hi> of tot heil of tot onheil door ondervinding <hi type="italic">weten</hi>, dat inderdaad Gods woord door Ezechiël is verkondigd.</div>
<div id="n2710"><hi type="italic">Vrees niet voor hunne</hi> spottende of dreigende <hi type="italic">woorden;</hi> want zulke woorden zullen zij tot u spreken, <hi type="italic">dewijl</hi> zij aan uwe prediking niet gelooven en <hi type="italic">verdervers</hi>, d.i. verderf aanbrengende menschen, zijn, die gelijk <hi type="italic">schorpioenen</hi> doodelijk verwonden al wie hen nadert of aanraakt. Het Hebr. woord, hier door <hi type="italic">verdervers</hi> vertaald, beteekent naar XXVIII 24 ‘doornen’. Daarom nemen velen het onmiddellijk voorafgaande woord in de beteekenis van ‘distelen’; dan is de zin: vrees niet voor hunne scherpe en stekelige woorden, dewijl zij als distelen en doornen, ja zelfs als schorpioenen u omgeven.</div>
<div id="n2711">Die door hunne weerspannigheid God tergen. Zie op v. 5.</div>
<div id="n2712">God geeft aan Ezechiël zijne zending eerst in woorden (v. 3-7) en nu (II 8 - III 3) door eene zinnebeeldige handeling.</div>
<div id="n2713">Hebr.: ‘klaagliederen en ach en wee’. De boekrol was ook <hi type="italic">van buiten</hi> beschreven (vgl. Apoc. V I), d.i. van alle zijden gevuld met onheilspellende profetieën, welker vervulling weeklacht en gejammer zou teweegbrengen. Zoo was dus de bediening voor den profeet dubbel zwaar, zoowel om de gesteldheid van zijn volk als om den inhoud zijner godspraken.</div>
<div id="n2714"><hi type="italic">Eet wat gij vindt</hi> in mijne hand (vgl. Jer. XV 16), te weten <hi type="italic">deze boekrol;</hi> m.a.w. doordring u van mijne woorden (zie v. 10) om ze aan uw volk te verkondigen (vgl. Apoc. X 9). Het I 4 begonnen visioen eindigde eerst in het hier volgende v. 15. Derhalve is er geen sprake van een eigenlijke boekrol en van een eten in den gewonen zin. Dit geschiedde op bovenzinnelijke wijze in den staat van geestverrukking. Evenwel kan de indruk, b.v. van den zoeten smaak in v. 3, zinnelijk waarneembaar geweest zijn. Vgl. II Cor. XII 3.</div>
<div id="n2715">Door de goddelijke vertroosting, waarmede God de bereidvaardigheid van den profeet beloonde. Vgl. Jer. XV 16.</div>
<div id="n2716">God stelt den profeet trouw en onverschrokkenheid ten plicht en schenkt ze hem als eene goddelijke gave.</div>
<div id="n2717"><hi type="italic">Van diepe spraak</hi>, zie Is. XXXIII 19, <hi type="italic">en onbekende taal</hi>, Hebr. ‘en zwaar van tong’, als stamelend of onduidelijk sprekend. Een zoodanige is voor het ongeletterde volk degene, die eene vreemde taal spreekt. - Niet tot een vreemd volk wordt gij gezonden, maar <hi type="italic">tot het huis van Israël</hi>, dat uwe eigen taal spreekt en u, zoo het slechts wilde, verstaan kan.</div>
<div id="n2718">Het Hebr. vertaalt men verschillend. Volgens sommigen: ‘hoewel Ik u <hi type="italic">niet</hi> tot hen gezonden heb’, toch zouden zij, ondanks het verschil van taal, beter dan het onwillige Israël, naar u hooren. Vgl. Matth. XI 21. Volgens anderen: ‘maar tot hen (de Israëlieten) heb Ik u gezonden’; zij, zij kunnen u verstaan.</div>
<div id="n2719">Zie II 4.</div>
<div id="n2720">Naar het Hebr.: ‘strak als...., hard als....’. Tegenover hunne onbeschaamdheid en hardnekkigheid maakt God den profeet onverschrokken en standvastig. Vgl. Jer. I 18; XV 20.</div>
<div id="n2721">Hebr.: ‘Als diamant, harder dan keisteen’.</div>
<div id="n2722">Dit is de beteekenis der zinnebeeldige handeling van v. 1-3.</div>
<div id="n2723"><hi type="italic">En ophouden</hi> met hunne hardnekkige boosheid. In het Hebr. evenals II 5, 7.</div>
<div id="n2724">In v. 12 en 13 wordt het einde van het profetisch gezicht beschreven. Het scheen den profeet toe, als werd hij door den <hi type="italic">geest</hi>, d.i. door de kracht Gods, opgenomen van de plaats, waar hij het gezicht aanschouwd had, en als hoorde hij bij het heengaan <hi type="italic">achter</hi> zich het daverende loflied der cherubijnen. Zij dankten God, omdat <hi type="italic">de heerlijkheid des Heeren</hi> door de zending van den profeet met nieuwen luister zou schitteren en zich <hi type="italic">uit de plaats</hi>, waar zij zich hier geopenbaard had, zou verspreiden over de aarde. Volgens sommigen zou de oorspronkelijke tekst geweest zijn: ‘en ik hoorde achter mij het geluid van een groot gedruisch, toen de heerlijkheid des Heeren zich verhief van hare plaats’ om naar den hemel terug te keeren. De oorzaak van dat geluid wordt dan in v. 13 aangegeven.</div>
<div id="n2725">De troonwagen van Gods heerlijkheid werd door de cherubijnen en de levende raderen als weggevoerd naar den hemel. <hi type="italic">Klapwiekende tegen elkander</hi>, want de vleugelen der cherubijnen raakten elkander onmiddellijk, volgens I 9, 11.</div>
<div id="n2726"><hi type="italic">Ik ging heen:</hi> de staat van geestverrukking had opgehouden en de profeet ging werwaarts Gods geest hem geleidde, <hi type="italic">verbitterd</hi> enz. om de hardnekkigheid van zijn volk, welke hem in het gezicht geopenbaard was. <hi type="italic">Want</hi> geeft de reden aan, waarom hij niettemin <hi type="italic">heenging</hi> tot zijn volk ten einde zijne zending te vervullen: Gods machtige <hi type="italic">hand</hi> versterkte hem.</div>
<div id="n2727">Volgens het Hebr. kwam de profeet ‘te Tel Abib’, wat eigenlijk ‘arenheuvel’ beteekent, eene nog onbekende plaats aan den Chobar, alwaar de ballingen zich hadden gevestigd. In hun midden zette de profeet zich neder <hi type="italic">weemoedig</hi>, Hebr.: ‘verstomd’, onder den indruk van het visioen. In stille overweging en in eene afzondering van <hi type="italic">zeven dagen</hi> (vgl. Exod. XXIX 30; Lev. VIII 33) bereidde hij zich tot zijne bediening.</div>
<div id="n2728">Om den profeet zijne verantwoordelijkheid onder het oog te brengen (v. 17-21).</div>
<div id="n2729">Een <hi type="italic">wachter</hi> overziet op zijnen wachttoren het land, waarschuwt bij dreigende gevaren en kondigt de komst des vijands aan enz. Een treffend beeld van den godsgezant en van de op hem rustende verplichtingen; zie Jer. VI 17 en vgl. Is. LVI 10.</div>
<div id="n2730">Evenals de moordenaar (zie op Gen. IX 5) is de profeet des doods schuldig, indien door zijn nalatigheid de zondaar zou omkomen.</div>
<div id="n2731">d.i. Gij hebt uw leven gered uit het gevaar, waaraan de verantwoordelijkheid u blootstelde. Want God vordert van zijne gezanten wel getrouwe plichtsvervulling, niet echter den goeden uitslag.</div>
<div id="n2732"><hi type="italic">Een struikelblok</hi> beteekent de straffen der zonden, waardoor zulk een zondaar ten val komt <hi type="italic">(hij zal sterven)</hi>, indien hij zich niet bijtijds bekeert (v. 21). Doch aan dien dood is de profeet schuldig, indien hij, gelijk hier verondersteld wordt, zijnen plicht tegenover dien gevallen rechtvaardige verzuimd heeft. Onder de <hi type="italic">gerechte werken</hi> zijn ook de verdiensten dier werken begrepen.</div>
<div id="n2733">Hier is waarschijnlijk nog sprake van <hi type="italic">den gerechte</hi>, die een zondaar is geworden; <hi type="italic">zondigen</hi> beteekent dan volharden in de zonden. Houdt hij, na de waarschuwing van den profeet, op met zondigen en bekeert hij zich, dan zal hij in het leven blijven.</div>
<div id="n2734">Hier begint de eerste reeks profetieën, die het gericht over Jerusalem in zinnebeelden en woorden voorstellen. De hier nog volgende verzen zijn als de inleiding. Hebr.: ‘En de hand.... kwam op mij <hi type="italic">aldaar</hi>’, d.i. te Tel Abib; zie noot 14 en vgl. I noot 4.</div>
<div id="n2735"><hi type="italic">Naar de vlakte</hi>, Hebr.: ‘naar het dal’, dat bij Tel Abib (den aren<hi type="italic">heuvel</hi>) gelegen was; zie XXXVII 1.</div>
<div id="n2736">Dezelfde openbaring van Gods heerlijkheid als I 4 volg. viel den profeet te beurt, om hem te sterken en te troosten in de harde lijdensdagen, die voor hem (zie IV en V) aanstaande waren.</div>
<div id="n2737">Zie II 2. - God wil, dat de profeet zich afzondere van zijn volk en zich in zijne woning te Tel Abib opsluite.</div>
<div id="n2738">Hebr.: ‘zie, zij zullen u banden aanleggen en u daarmede binden, en gij zult niet uitgaan <hi type="italic">in</hi> hun midden’, d.i. in het midden uwer volksgenooten. Zij derhalve zullen den profeet binden. Volgens velen is dit <hi type="italic">binden</hi> in eigenlijken zin te verstaan van stoffelijke banden, opdat hij, die tot ‘een teeken voor Israël’ gesteld was (IV 3), hiermede het door beleg omsingelde Jerusalem zou voorstellen. Anderen echter nemen dat in overdrachtelijken zin: de Israëlieten zouden door hunne weerspannigheid den profeet binden, d.i. zijne werkzaamheid verhinderen; om dit op zinnelijke wijze voor te stellen, moest de profeet zich gedragen, als ware hij werkelijk gebonden, en zich daarom in zijn huis opsluiten.</div>
<div id="n2739">Vgl. Job XXIX 10; Ps. XXI 16. - God verbiedt den profeet te spreken, zoodat hij tot aan den door God bepaalden tijd <hi type="italic">niet als een strafprediker</hi> mag optreden. <hi type="italic">Want</hi> daar woorden voor dit <hi type="italic">weerspannige</hi> volk niet baten, moet hij door daden prediken.</div>
<div id="n2740">God zal hem zeggen wat en wanneer hij, hetzij in zijn huis (zie b.v. VIII 1), hetzij openlijk (zie XXIV 25-27), spreken moet. Doch alsdan behoort hij vrijmoedig het woord des Heeren te verkondigen, zonder zich om den uitslag te bekommeren. Evenals II 5, 7 geeft <hi type="italic">want</hi> enz. de reden aan, waarom de meesten onwillig zullen zijn.</div>
<div id="n2741">Door de handelingen van hoofdst. IV en V moet de in zijn huis opgesloten profeet Jerusalem's beleg en verovering, alsmede Israël's ballingschap zinnebeeldig voorstellen aan allen, die zien en hooren willen.</div>
<div id="n2742">De profeet moet <hi type="italic">eene stad teekenen</hi> op een later in de zon te drogen of in het vuur te harden <hi type="italic">tichelsteen</hi>, zooals in Assyrië en Babylonië, blijkens de vele nog bewaarde steenen met spijkerschrift, voor schrifturen en teekeningen werden gebezigd. De stad stelt <hi type="italic">Jerusalem</hi> voor in den staat van <hi type="italic">beleg</hi> en derhalve omringd van <hi type="italic">schansen</hi>, Hebr., volgens de nieuweren, ‘van torens’ om de stad te bespieden, verder van <hi type="italic">eenen wal</hi> (zie Jer. VI noot 5), van <hi type="italic">legerplaatsen</hi> voor de belegeringstroepen en van <hi type="italic">stormrammen</hi> om de muren te beuken.</div>
<div id="n2743"><hi type="italic">En gij</hi> geeft bij Ezechiël gewoonlijk (zie v. 1 en 4) den overgang tot iets anders aan. Als vertegenwoordiger van God moet hij <hi type="italic">eene ijzeren</hi> braad<hi type="italic">pan</hi> stellen tusschen zich en de figuur der stad. Zij beteekent den ijzeren scheidsmuur, die als het ware tusschen het belegerde Jerusalem en God is opgericht, zoodat God voor den nood der stad ongevoelig, voor de smeekingen der belegerden ontoegankelijk zijn zal. Vgl. V 11; VIII 18. Om dezelfde reden moet de profeet zijn vergramd <hi type="italic">aangezicht</hi> op het afbeeldsel der stad <hi type="italic">vestigen.</hi></div>
<div id="n2744">Een andere zinnebeeldige handeling (v. 4-17) ter aanduiding van den nood der belegerden bij hunne insluiting in de stad en van den jammerlijken toestand der ballingen, die, binnen het hun aangewezen gebied opgesloten, karig en onrein voedsel gebruikten. Beider nood wordt door ééne en dezelfde handeling aangeduid en de voorstelling wijst nu op genen, dan op dezen.</div>
<div id="n2745">De linkerzijde stelt <hi type="italic">het huis van Israël</hi>, d.i. het Tienstammenrijk, voor, dat links, d.i. noordelijk, lag (want de Hebreërs keerden zich bij het bepalen der richting naar het oosten; zie XVI 46) en in waardigheid beneden het door de rechter- of zuidzijde (v. 6) aangeduide Juda stond. Op die linkerzijde moet de profeet <hi type="italic">de ongerechtigheden</hi>, d.i. de straffen der ongerechtigheden, leggen, welke <hi type="italic">het huis van Israël</hi> verdiend heeft. M.a.w. zijn pijnlijk en gedwongen liggen op die ééne zijde gedurende den in v. 5 bepaalden tijd is de zinnebeeldige voorstelling van het lijden, dat Israël zoovele jaren dragen moet als de profeet dagen lang moet liggen.</div>
<div id="n2746">De zin is: Zoovele jaren de straf voor het Tienstammenrijk zou duren, zoovele dagen moet de profeet op de linkerzijde liggen. Het blijft echder een raadsel, hoe de <hi type="italic">driehonderd en negentig</hi> jaren van straf in de geschiedenis van het Tienstammenrijk passen. Niet weinigen tellen bij de drie honderd en negentig van v. 5 de veertig van v. 6, te zamen vierhonderd en dertig. Want zoovele jaren had de Egyptische ballingschap geduurd (Exod. XII 40) en met eene dergelijke ballingschap zou naar Deut. XXVIII 68 (vgl. Osee VIII 13; IX 6) het afvallige volk gestraft worden. Hiervan zouden er (v. 5) driehonderd en negentig aan Israël en (v. 6) veertig aan Juda ten deel vallen. Maar de ballingschap van Israël was begonnen in 721 v.Chr. of, gerekend van de wegvoering onder Teglathphalasar, in 734 v. Chr.; de ballingschap van Juda kon men rekenen van de verwoesting van Jerusalem af, in 587 v.Chr. Dit bedraagt dus voor Israël afzonderlijk hoogstens honderd zeven en veertig en niet driehonderd en negentig jaren. Bovendien zou de profeet naar v. 5 driehonderd en negentig dagen op zijne linkerzijde, naar v. 6 nog veertig dagen op zijne rechterzijde, dat is te zamen vierhonderd en dertig dagen, hebben moeten liggen. Doch de tijdsbepaling van I 2 en VIII 1 (zie de noot aldaar) laat geene tusschenruimte van zoovele dagen, nog afgezien van de <hi type="italic">zeven</hi> dagen in III 16. Men veronderstelt derhalve, dat het getal <hi type="italic">driehonderd en negentig</hi> (v. 5) later in den tekst is opgenomen, omdat men meende, dat de jaren der schuld, niet der straf bedoeld zijn. En werkelijk bekomt men dit getal, als men de in de Boeken der Koningen aangegeven jaren van Roboam en zijne opvolgers tot aan het negende jaar van Sedecias (vgl. Jer. LII 4) bijeentelt. - De Septuag. heeft in plaats van <hi type="italic">driehonderd en negentig</hi> het getal <hi type="italic">honderd en negentig.</hi> Volgens deze reeds door Origines en den H. Hiëronymus aangewezen lezing is de voorspelling zóó te verstaan, dat de ballingschap van Juda, van de verwoesting van Jerusalem af gerekend, in ronde som veertig jaren (v. 6), de ballingschap van Israël, welke omstreeks honderd en vijftig jaren vroeger was begonnen, honderd en negentig jaren zal duren.</div>
<div id="n2747">d.i. Op het afbeeldsel der stad, dat de profeet naar v. 1 voor zich heeft, moet hij niet slechts zijn aangezicht (v. 3), doch ook (Hebr.) ‘zijn ontblooten arm’, als ten aanval gereed, richten, om zoodoende door gebaren tegen Jerusalem te profeteeren.</div>
<div id="n2748">God heeft den profeet <hi type="italic">boeien aangelegd</hi> (zie III noot 25), om hem te dwingen op dezelfde zijde te blijven liggen gedurende <hi type="italic">de dagen uwer belegering</hi>, d.i. gedurende al den tijd, dat de profeet de rol der belegeraars en der belegerden op zich moet nemen. Dat Ezechiël ook gedurende de nachten in die gedwongen houding moest blijven liggen, wordt nergens gezegd en is niet waarschijnlijk. Er is dan ook alleen sprake van <hi type="italic">dagen.</hi></div>
<div id="n2749">Alvorens met de zinnebeeldige handelingen van v. 1-8 aan te vangen moet de profeet zich spijs bereiden, waarvan hij <hi type="italic">driehonderd en negentig</hi>, Sept. ‘honderd en negentig’, dagen (zie noot 6 aan het einde) zal eten. Ook hierdoor is de profeet de plaatsvervanger van het volk in deszelfs aanstaand lijden tijdens de belegering en in de ballingschap. Daarom moet hij gedurende al dien tijd zich voeden met een gebak, dat bereid is uit eene mengeling van allerlei granen gelijk men die in tijd van nood bijeengaart. Doch ook zijne hoeveelheid spijs en drank (v. 10, 11) zal afgemeten zijn, gelijk dit in den nood der belegering pleegt te geschieden.</div>
<div id="n2750">Voor <hi type="italic">staters</hi> Hebr. ‘sikkels’. Twintig sikkels is volgens sommigen een derde kilogram; deze geringe hoeveelheid moet hij verdeelen over verschillende maaltijden daags.</div>
<div id="n2751">Zie Exod. XXIX noot 35. Waarschijnlijk iets meer dan een halve liter.</div>
<div id="n2752"><hi type="italic">En als</hi>, d.i. in den vorm en naar de wijze van, <hi type="italic">onder de asch gebakken gerstebrood</hi>, te weten ronde, dunne koeken, in heete asch (zonder aanraking of vermenging daarmede) gebakken. Bij gebrek aan hout gebruiken nog heden de Arabieren mest van runderen en kameelen (zie v. 15); op walgelijker wijze echter moet de profeet zijn deeg <hi type="italic">bedekken</hi>, Hebr. ‘bakken’, en dit <hi type="italic">voor de oogen</hi> der ballingen.</div>
<div id="n2753">De profeet betuigt nog nimmer de spijswetten aangaande rein en onrein te hebben overtreden. Vgl. Lev. V 2. Zie voor <hi type="italic">onrein</hi>, Hebr. ‘bedorven’, <hi type="italic">vleesch</hi> Lev. VII 18 en XIX 7.</div>
<div id="n2754">Zie Lev. XXVI 26; vgl. Is. III 1.</div>
<div id="n2755">Zie de bedreiging van Lev. XXVI 36 volg. en de vervulling in IV Reg. XXV 3: Jer. XXXVIII 9; Thren. II 19.</div>
<div id="n2756">Ezechiël moet <hi type="italic">een scherp zwaard</hi> voor scheermes gebruiken om reeds daardoor de beteekende zaak aan te duiden.</div>
<div id="n2757">Met de <hi type="italic">weegschaal</hi> (een zinnebeeld van Gods rechtvaardig gericht) moet hij de haren in drie gelijke deelen verdeelen.</div>
<div id="n2758"><hi type="italic">In het midden der stad</hi>, d.i. der op den tichelsteen (IV 1) afgebeelde stad. Zie verder IV noot 8. Dit eerste derde deel beteekent de inwoners van Jerusalem, die bij de belegering zouden omkomen. Zie v. 12, waar dit en ook het hier volgende verklaard wordt.</div>
<div id="n2759"><hi type="italic">Vandaar</hi>, waar zij in den wind verstrooid liggen, zult gij <hi type="italic">een klein getal</hi> nemen. Hierdoor worden de weinige uitverkorenen beteekend, die uit de rampen der belegering en der ballingschap zouden gespaard blijven.</div>
<div id="n2760">Eene zinnebeeldige voorstelling der geschiedenis van Israël na de ballingschap. Onder de weinige geredden zullen er zijn, die om hunne zonden door het vuur der goddelijke wraak zullen omkomen, nadat zij ten verderve geweest zijn voor geheel Israël. Daarom zal <hi type="italic">hieruit</hi>, d.i. uit dit wraakvuur, dat hen verteren zal, <hi type="italic">een vuur uitgaan</hi>, dat <hi type="italic">geheel het huis van Israël</hi>, te weten al dezulken, die brandstof voor dat vuur zullen zijn, en wel de groote menigte, zal verdelgen. Hierdoor schijnt het eindvonnis over de Synagoog, Israël's verwerping en ondergang beteekend, gelijk dit na den dood van Christus in vervulling is gegaan. - Volgens den H. Hiëronymus (in Os. I 8 en in Ez. IV 13) en sommige oudere en nieuwere uitleggers zijn de teekenen van IV 1 tot V 4 niet metterdaad door den profeet verricht, doch alleen in een profetisch gezicht of in den geest. Doch andere HH. Vaders en vele oudere en nieuwere schriftverklaarders houden te recht het tegendeel. Want naar den natuurlijken zin der woorden gelast God den profeet wat hij werkelijk en metterdaad moet verrichten. Nergens wordt op eenige wijze te kennen gegeven, dat dit in geestvervoering of in een gezicht, in den geest (zie daarentegen VIII 3; XI 24; XXXVII 1; XL 2) geschiedde. Wel het tegendeel, daar God hem (IV 12) gelast, zijn brood te bakken <hi type="italic">voor hunne oogen</hi>, d.i. terwijl de ballingen het zien. Ook het gebed van den profeet in IV 14 en Gods antwoord in IV 15 veronderstellen allerduidelijkst, dat alles in werkelijkheid geschiedde. Hierbij komt het doel, hetwelk God met deze teekenen beoogde. Want in strijd met de verwachting der ballingen moest de profeet op zichtbare wijze toonen, dat Jerusalem's beleg en verovering inderdaad zouden geschieden en dat het overschot van Juda allerzekerst of gedood of in ballingschap zou gezonden worden. Wat echter de profeet alleen in den geest aanschouwde, was voor de ballingen niet zichtbaar; en het bloote verhaal dier teekenen zou krachteloos geweest zijn tegenover het ongeloof der ballingen. De bezwaren, tegen deze verklaring geopperd, zijn overdreven. Voorzeker was het gedwongen liggen op ééne zijde gedurende zoovele dagen allerlastigst; doch het diende ook om de komende straf op gevoelige wijze voor oogen te stellen. God echter, die het den profeet gebood, was machtig om hem hiertoe de noodige krachten te schenken en hem door geestelijke vertroosting het lichamelijk lijden te verlichten; zie III noot 23. Bovendien is de tijd naar de Septuag. aanmerkelijk korter (zie IV noot 6 en vgl. noot 8 aan het einde).</div>
<div id="n2761">Eene verklaring der zinnebeelden van IV 1 - V 4: de oorzaak der over Jerusalem beschikte straffen en het gericht zelf (v. 5-10 en v. 11-17).</div>
<div id="n2762"><hi type="italic">Dit</hi> bevoorrechte <hi type="italic">Jerusalem</hi> was door God bestemd om het geestelijke middelpunt van alle volken te zijn (vgl. Is. II 2 volg. en zie Ez. XXXVIII 12) en een voorbeeld van trouw voor alle omliggende landen; nu echter zal het om zijn ontrouw aan God een schouwspel van rampen worden (v. 6-10).</div>
<div id="n2763">In boosheid. Hebr. volgens velen: ‘omdat gij oproeriger geweest zijt, meer dan de (heidensche) volken’.</div>
<div id="n2764">Niet eens volgens de rechts- en zedelijkheidsbegrippen der heidenen hebt gehandeld. Vgl. XI 12.</div>
<div id="n2765">Omdat gij de rechten of wetten van God hebt vertreden, zal God zelf zijne rechten of gerichten aan u houden.</div>
<div id="n2766">Vgl. de bedreiging van Lev. XXVI 29; Deut. XXVIII 53; Jer. XIX 9. Vgl. IV Reg. VI 28 volg.</div>
<div id="n2767">In v. 11-17 wordt de straf over Jerusalem, volgens de aankondiging van v. 2, 8-10, uitvoeriger geschilderd, eerst over de inwoners, v. 11, 12, dan over de plaats zelve, v. 14, 15.</div>
<div id="n2768">Met allerlei afgoderij. Zie VIII 5 volg.; XLIII 7 volg. Vgl. IV Reg. XXI 4, 5; Jer. VII 30.</div>
<div id="n2769">Ik zal mijn verbond met u <hi type="italic">breken.</hi> Septuag.: ‘Ik zal u verwerpen’. Hebr. waarschijnlijk: ‘Ik zal (mijn oog van u) afwenden’, zoodat <hi type="italic">mijn oog niet sparen zal;</hi> dit laatste, eene bij Ezechiël gebruikelijke spreekwijze, duidt een gericht aan zonder ontferming.</div>
<div id="n2770">Zie v. 2 en vgl. Jer. XXI 7.</div>
<div id="n2771"><hi type="italic">Mij troosten</hi>, zie Is. I noot 20; vgl. Deut. XXVIII 63. Wanneer God alzoo zijnen toorn over hen zal uitstorten, zullen zij erkennen, dat de Heer heeft <hi type="italic">gesproken</hi>, d.i. die straffen door zijne profeten voorspeld heeft, in zijne <hi type="italic">ijverzucht</hi>, welke door de miskenning zijner liefde werd opgewekt.</div>
<div id="n2772">Zie Lev. XXVI 31-33; Deut. XXVIII 37; XXIX 23-28. Vgl. Jer. XXIV 9; XXIX 18.</div>
<div id="n2773"><hi type="italic">De pijlen des hongers</hi>, zie Deut. XXXII 23. <hi type="italic">Den staf des broods</hi>, zie IV 16.</div>
<div id="n2774">Vgl. Lev. XXVI 22; Deut. XXXII 24. De aanwezigheid van wilde <hi type="italic">dieren</hi> is het gevolg van de ontvolking des lands; zie Exod. XXIII 29. Vgl. IV Reg. XVII 25.</div>
<div id="n2775">Door <hi type="italic">en pest en bloed</hi>, Hebr. ‘wedeber wedaam’, misschien om de alliteratie bijeengevoegd, zijn waarschijnlijk bloedende pestbuilen bedoeld.</div>
<div id="n2776">Na de hoofdstad met hare bewoners, vooral om de ontheiliging van den tempel door afgoderij, te hebben bedreigd (V 5-17), verkondigt de profeet aan het geheele land de verdiende straf, inzonderheid om den afgodischen dienst op de hoogten.</div>
<div id="n2777">De <hi type="italic">bergen van Israël</hi> zijn het bergachtige Palestina, in tegenstelling met het vlakke Babylon. Wellicht ook is met het oog op de door afgoderij bezoedelde hooge plaatsen die uitdrukking gebezigd.</div>
<div id="n2778">Voor <hi type="italic">rotsen</hi> heeft het Hebr. ‘aphikim’, dat door rivieren besproeide valleien of ravijnen beteekent. Op al de hier genoemde plaatsen waren afgodische heiligdommen opgericht, welke (Hebr). ‘bamooth’, d.i. <hi type="italic">hoogten</hi>, heeten, omdat de meeste op hooge plaatsen stonden. Het <hi type="italic">zwaard</hi> beduidt alle vijandelijk wapengeweld.</div>
<div id="n2779">Hebr. ‘zonnezuilen’; zie Lev. XXVI noot 14.</div>
<div id="n2780">Zie Lev. XXVI 30-33. Voor <hi type="italic">afgoden</hi> heeft het Hebr. ‘gilloelim’, d.i. drekgoden.</div>
<div id="n2781">Een verzamelwoord.</div>
<div id="n2782">Van hen, die in de verstrooiing der ballingschap aan het zwaard der heidenen zijn ontkomen, zullen eenigen door de tuchtiging tot inkeer komen (v. 9). Hiermede begint het woord van troost, dat de profeet in v. 8-10 tot die ontkomenen richt.</div>
<div id="n2783">d.i. Die afgodische oogslagen wierpen op de soms wulpsche beelden: vgl. XX 7; Num. XV 39.</div>
<div id="n2784"><hi type="italic">Niet vergeefs</hi>, want dat onheil is dan metterdaad op hen gekomen en strekt hun tot bekeering en redding.</div>
<div id="n2785">De godspraak keert terug tot hunne schuld en straf (v. 11-14).</div>
<div id="n2786">Van verontwaardiging en afkeer. Vgl. XXV 6.</div>
<div id="n2787"><hi type="italic">Wie verre is</hi> van de belegerde stad, want <hi type="italic">de pest</hi> zal door het geheele land heerschen.</div>
<div id="n2788">Binnen de belegerde stad. In plaats van <hi type="italic">omsingeld</hi> heeft de Massoretische tekst: ‘gespaard’, te weten door de pest en door het zwaard. Zie verder V 13.</div>
<div id="n2789"><hi type="italic">De woestijn Deblatha</hi> is onbekend; vgl. Helmondeblathaïm in Num. XXXIII 46. Naar den H. Hiëronymus is vermoedelijk de ware lezing: ‘van de woestijn af (in het zuiden en zuidoosten van Palestina) tot aan Reblatha’, in het land Emath aan den Orontes (zie Jer. XXXIX 5). Van het zuiden tot over de noordelijke grens van Palestina heen zal dus de verwoesting zich uitstrekken. In Jer. LII 10, 26 heeft de Septuag. eveneens ‘Deblatha’ in plaats van ‘Reblatha’.</div>
<div id="n2790">Tot besluit der eerste groep godspraken (III 22 - VII) voorspelt de profeet omstandiger den ondergang van het rijk Juda en den val van Jerusalem als de straf zijner misdaden.</div>
<div id="n2791"><hi type="italic">En gij</hi>, zie IV noot 3. <hi type="italic">Het land van Israël</hi> beteekent hier het rijk Juda. Tegenover het halsstarrig ongeloof wordt nadrukkelijk tot driemaal (zie v. 3) herhaald, dat <hi type="italic">het einde is gekomen. - Over de vier hoeken</hi>, d.i. over het land in geheel zijnen omvang.</div>
<div id="n2792">Als de beschuldigers en de getuigen tegen u. Hebr. ‘en ik breng over u al uwe gruwelen’, d.i. de straffen uwer afgoderij enz.</div>
<div id="n2793">d.i. Uwe handelingen, te weten de hierdoor verdiende straffen. Zie voorts V 11.</div>
<div id="n2794">De ondergang des rijks is <hi type="italic">het ééne</hi> en eenige <hi type="italic">onheil</hi>, omdat er daarna geen tweede meer mogelijk was. Vgl. V 9 en I Reg. XXVI 8. In v. 5-27 drukt de profeet in korte en afgebroken strophen (v. 5-9; v. 10-14; v. 15-22; v. 23-27) zijne ontsteltenis uit over het gericht. In de Septuag. zijn de verzen 3-9 anders gerangschikt en deels weggelaten.</div>
<div id="n2795"><hi type="italic">Het einde</hi> scheen ingesluimerd, want de maat der zonde was reeds lang vol; nu echter <hi type="italic">is</hi> het <hi type="italic">ontwaakt</hi>, gereed om te komen.</div>
<div id="n2796">In plaats van <hi type="italic">contritio</hi>, d.i. <hi type="italic">verderf</hi>, vertaalde de H. Hiëronymus <hi type="italic">contractio</hi>, dat de samenvatting van allerlei kwaad schijnt aan te duiden. <hi type="italic">Nabij is de dag</hi> (Hebr.) ‘van het krijgsgewoel’, dat <hi type="italic">het gejubel op de bergen</hi>, op de afgodische offerplaatsen, zal vervangen.</div>
<div id="n2797">d.i. Welhaast.</div>
<div id="n2798">Als eene uit den grond opschietende plant is <hi type="italic">het verderf</hi> van Juda <hi type="italic">opgeschoten;</hi> want <hi type="italic">de roede</hi> der kastijding <hi type="italic">heeft gebloeid</hi>, d.i. zal weldra vrucht dragen, te weten de straffen der zonden, welke zonden door den <hi type="italic">overmoed</hi> en de <hi type="italic">geweldenarij</hi> zijn aangeduid. Uit die zonden toch is de roede <hi type="italic">opgesproten</hi> en <hi type="italic">opgewassen</hi>, daar de straf de natuurlijke vrucht der zonden is. Hoe zwaar en aanhoudend de tuchtiging dezer roede zijn zal, leert het tweede halfvers.</div>
<div id="n2799"><hi type="italic">Niets is er van hen</hi> overig. <hi type="italic">Geen verpoozing</hi> onder de aanhoudende slagen der roede; naar de verklaring der Rabbijnen beteekent het Hebr.: ‘er zal geen weeklage over hen zijn’, d.i. de overblijvenden zullen niet eens over hen mogen jammeren. (vgl. XXIV 23 en Jer. XVI 6 volg.); volgens anderen is de zin van den grondtekst: niets blijft er over van Juda's vroegeren luister.</div>
<div id="n2800">De kooper <hi type="italic">verblijde zich niet</hi> over het verworven bezit, en de verkooper, die volgens Lev. XXV 25 tot den verkoop gedwongen wordt, <hi type="italic">bedroeve zich niet</hi> over het verloren eigendom, want weldra zal <hi type="italic">de toorn</hi> Gods zich in den dood of in de verbanning van zijn volk openbaren en dan is het met alle recht van eigendom gedaan. De ballingschap zal bovendien lang duren naar v. 13.</div>
<div id="n2801">Wie het hem toebehoorende eigendom had moeten verkoopen, kreeg dat (naar Lev. XXV 10, 13, 14) in het eerstvolgende jubeljaar terug. Dit echter zal thans niet geschieden, al is ook de verkooper dan nog in leven. De reden hiervan is, omdat <hi type="italic">het gezicht</hi>, d.i. de godspraak, welke tegen het gansche volk is gericht, niet als een bode is, die onverrichterzake terugkeert (vgl. Is. XLV 23; LV 10, 11); verder omdat het volk <hi type="italic">in</hi> den staat van <hi type="italic">ongerechtigheid</hi> onder den vloek der goddelijke gramschap is; daarom zal niemand <hi type="italic">voor zijn leven vastheid bekomen;</hi> integendeel als schuldigen zullen zij, uit hun land en eigendom verjaagd, een zwervend leven leiden.</div>
<div id="n2802">Spottend klinkt de opwekking ten strijde. Want om Gods toorn, die op hen rust, zal niemand hiertoe den moed hebben. Vgl. Lev. XXVI 17; Deut. XXVIII 25; XXXII 30.</div>
<div id="n2803">Vgl. V 2, 12; VI 12.</div>
<div id="n2804">De weinigen, die aan de rampen van v. 15 ontkomen, zullen eene schuilplaats zoeken in de bergkloven (vgl. Judic. VI 2; I Reg. XIII 6) en daar troepsgewijze samenscholen, gelijk weemoedig kirrende wilde duiven (vgl. Is. LIX 11; Jer. XLVIII 28; Nah. II 7); zij zullen allen <hi type="italic">sidderend</hi>, Hebr. ‘klagend’, daar wegschuilen, omdat zij, zich van hunne <hi type="italic">ongerechtigheid</hi> of schuld bewust, het ergste vreezen. Vgl. XXXIII 10.</div>
<div id="n2805">Naar het Hebr. zullen de knieën, van angst krachteloos, ‘wegvlieten tot water’, eene beeldspraak, welke het volkomen gemis aan kracht uitdrukt. Vgl. Jos. VII 5; Ps. CVIII 24; Is. XXXV 3.</div>
<div id="n2806"><hi type="italic">Met boetekleederen</hi>, zie Gen. XXXVII noot 15. <hi type="italic">Schrik</hi> zal hen <hi type="italic">bedekken</hi>, d.i. van alle kanten omgeven en benauwen; <hi type="italic">schaamte</hi> over hunne zonden; <hi type="italic">kaalheid</hi>, zie Is. XV noot 3; Jer. XVI noot 5.</div>
<div id="n2807">Bij de belegering der stad zullen zij hunne schatten van zilver en goud op de straten als onreinheid wegwerpen, omdat die noch tot loskooping uit de handen van den vijand noch tot verzadiging van den honger dienstig zijn. Die rijkdommen toch waren voor hen <hi type="italic">de valstrik</hi>, d.i. de aanleiding, tot zonden, gelijk in v. 20 nader verklaard wordt.</div>
<div id="n2808">d.i. Daarom zal door Gods beschikking geschieden, wat in v. 19<hi type="italic">a</hi> gezegd is.</div>
<div id="n2809">Wat Gods volk bezat, was heilig als het eigendom des Heeren (vgl. Os. II 9). Het werd dus <hi type="italic">ontwijd</hi>, wanneer het in de handen der heidenen viel.</div>
<div id="n2810">De tempel heet <hi type="italic">mijne verborgen plaats</hi>, waarschijnlijk om den aldaar verborgen tempelschat. Volgens anderen is hiermede het Heilige der heiligen aangeduid. Voor <hi type="italic">verspieders</hi> heeft het Hebr.: ‘geweldenaars’, als roovers en inbrekers.</div>
<div id="n2811">Hebr.: ‘Maak de keten’ ter gevankelijke wegvoering (vgl. Jer. XXVIII 13). <hi type="italic">Want</hi> de maat der zonden is vol door het vergieten van onschuldig bloed en door het plegen van allerlei onrecht.</div>
<div id="n2812">Vgl. Deut. XXVIII 50. De <hi type="italic">heiligdommen</hi> in het meervoud, waarschijnlijk om de drie deelen des tempels; de <hi type="italic">hunne</hi>, waarop zij ijdel vertrouwen stellen (vgl. Jer. VII 4); niet meer de mijne, om de gruwelen aldaar gepleegd.</div>
<div id="n2813">Het eene ongeluk zal op het andere volgen (vgl. Jer. IV 20) en de eene treur<hi type="italic">mare</hi> de andere vervangen. De radeloosheid zal ten top stijgen, omdat de profeten geen troostende godspraak, de priesters geene onderrichting en de oudsten geen wijzen raad hebben. Zie op Jer. XVIII 18.</div>
<div id="n2814">Ruim een jaar na zijne roeping (vgl. I 2) ontving Ezechiël dit profetisch gezicht (VIII-XI), dat het tot dusver aangekondigde gericht over Jerusalem en deszelfs oorzaken nader beschrijft. Naar de Vulgaat en het Hebr. duurde het gebonden liggen van den profeet (gedurende vierhonderd en dertig dagen; zie IV noot 6) toen nog voort, want tusschen I 1, 2 en VIII 1 ligt eene tijdruimte van veertien maanden. Naar de Septuag., die hier ‘de vijfde’ in plaats van de <hi type="italic">zesde</hi> maand heeft, waren er sinds I 2 dertien maanden verloopen en waren de honderd negentig en de veertig dagen van IV 5, 6 voorbij. Dit schijnt ook te volgen uit de woorden van dit vers <hi type="italic">(ik was gezeten</hi> enz.). Niettemin was de profeet naar III 25 nog <hi type="italic">in zijn huis</hi> van zijn volk afgezonderd, zoodat niet hij tot zijn volk, doch <hi type="italic">de oudsten</hi>, d.i. de hoofden, als de vertegenwoordigers des volks (zie XI 25), tot hem kwamen. Zie verder I noot 4.</div>
<div id="n2815">d.i. Eene als vuur glinsterende menschengedaante; Septuag. ‘en zie, eene gedaante van een man’. Onder deze gedaante verscheen hem God; zie verder op I 27.</div>
<div id="n2816">Naar het Hebr. strekte de als mensch verschijnende God <hi type="italic">de gedaante eener hand</hi> tot den profeet uit. <hi type="italic">De geest</hi>, d.i. de kracht Gods, voerde hem in <hi type="italic">een gezicht Gods</hi>, d.i. in den staat van hoogere geestverrukking, naar Jerusalem. Het scheen den profeet toe, als werd hij evenals Habacuc (Dan. XIV 35) opgenomen, hoewel hij op de plaats zelve, waar hij gezeten was (v. 1), de volgende tafereelen aanschouwde. Op dezelfde wijze werd hij in den geest neergelaten <hi type="italic">aan de binnenpoort</hi>, Hebr.: ‘aan den ingang der poort van het binnenste’ voorhof, in v. 5 ‘de altaarpoort’ genaamd, omdat zij naar het brandofferaltaar in het binnenste voorhof voerde. Aldaar stond voorheen <hi type="italic">het afgodsbeeld</hi>, waarschijnlijk het door Manasses opgerichte beeld van Astarte (zie IV Reg. XXI 7 naar het Hebr.), het afgodsbeeld <hi type="italic">des ijvers</hi> geheeten, omdat het nog immer den toorn van den <hi type="italic">ijverzuchtigen</hi> God (zie Exod. XX 5 met noot 7; vgl. Deut. XXXII 16, 21) opwekte. Want de zonde van Manasses, waarvoor Juda nog niet geboet had, was de oorzaak van Juda's ondergang; zie IV Reg. XXIV 3 en vgl. Jer. XV 4.</div>
<div id="n2817">Zie III 23. Gods heerlijkheid met de cherubijnen en de raderen enz. verscheen aan de tempelpoort om tegen den heiligschennenden gruwel te getuigen en de wraak aan te kondigen. Vgl. II Par. XXXVI 14.</div>
<div id="n2818"><hi type="italic">Ten noorden van de altaarpoort</hi> (zie noot 3), aan den <hi type="italic">ingang</hi> tot het binnenste voorhof, zag de profeet het afgodsbeeld staan ten aanschouwen van het volk.</div>
<div id="n2819"><hi type="italic">Opdat:</hi> het noodwendig gevolg der afgoderij is als het door Israël beoogde doel. God moet daarom zijne beschermende tegenwoordigheid aan stad en tempel onttrekken. Zie XI 23.</div>
<div id="n2820"><hi type="italic">Naar den</hi> noordelijken <hi type="italic">ingang</hi> van het poortgebouw, waarvan in v. 3 en 5 reeds sprake was.</div>
<div id="n2821">In den gang van het poortgebouw zag de profeet dicht bij den ingang op zijde <hi type="italic">eene opening in den muur</hi>, de plaats, waar hij <hi type="italic">den muur moest doorbreken</hi>, om <hi type="italic">de deur</hi> te vinden, welke hij naar v. 9 moest ingaan. Dit geschiedde niet in werkelijkheid, maar dient ter verzinlijking der gedachte, dat de hoofden van Juda (v. 11) zich in het geheim (in weerwil van Josias' hervorming; vgl. IV Reg. XXIII 4 volg.) aan afgoderij (v. 10) schuldig maakten.</div>
<div id="n2822">De muren der Egyptische grafkamers waren gewoonlijk met <hi type="italic">kruipende</hi> dieren als kevers, slangen, krokodillen enz. en met viervoetige <hi type="italic">dieren</hi> als stieren, katten enz., zinnebeelden van afgodisch vereerde wezens, versierd. Het was derhalve de Egyptische afgoderij, welke door Juda's vorsten werd nagevolgd, wellicht om Egypte gunstig te stemmen voor het verbond tegen Chaldea (vgl. Jer. II 18, 36 volg.; XXXVII 6). De profeet noemt die afbeeldingen <hi type="italic">een gruwel</hi>, want zij waren het voorwerp van afgoderij.</div>
<div id="n2823"><hi type="italic">Zeventig</hi> (vgl. Exod. XXIV 1; Num. XI 16) <hi type="italic">uit de oudsten</hi> of de oversten des volks. <hi type="italic">Jezonias</hi> was waarschijnlijk een der voornaamsten.</div>
<div id="n2824"><hi type="italic">Een ieder</hi> (Hebr.) ‘in zijne kamers met beeldwerk’, welke tot dien geheimen afgodischen dienst waren ingericht. Er waren dus meer zulke kamers in de voorhoven van den tempel (vgl. XL 44 volg.), en een ieder van die vorsten had zijne kamers, waar hij in het geheim afgoderij ging plegen. De woorden, welke de profeet hun in den mond legt, zijn de uitdrukking hunner gezindheid: <hi type="italic">de Heer ziet ons niet</hi>, d.i. Hij bekommert zich niet om ons; Hij <hi type="italic">heeft het land verlaten</hi>, d.i. Hij woont niet meer beschermend onder ons. Dit besluiten zij uit de rampen, welke vóór ruim vijf jaren (zie v. 1) hen hadden getroffen. Daarom hadden zij de goden van Egypte boven Jehova verkozen.</div>
<div id="n2825">Hebr.: ‘En Hij bracht mij <hi type="italic">aan</hi> den ingang der poort’ van het <hi type="italic">huis des Heeren</hi>, onder welken naam het heiligdom in geheel zijnen omvang met bijgebouwen en voorhoven enz. wordt aangeduid. God bracht den profeet van de binnenste Noordpoort naar de buitenste. Aldaar, aan den binnensten ingang van dit poortgebouw, op de voor <hi type="italic">vrouwen</hi> bestemde plaats in het buitenste voorhof, <hi type="italic">waren</hi> de vrouwen <hi type="italic">gezeten</hi> (als treurenden in zittende houding, vgl. Job II 8; Is. III 26; XLVII 1; Thren. II 10), die <hi type="italic">rouw bedreven over Adonis</hi>, den minnaar van Venus, die naar de heidensche fabelleer in de maand Juni gedood was en daarna herleefde; waarom hij jaarlijks in dezelfde naar hem genoemde maand door klaagvrouwen betreurd en vervolgens om zijne herleving bezongen werd. (H. Hiëronymus). In het Hebr. heet dezelfde godheid ‘Thammoez’, in het Babylonisch oorspronkelijk ‘Doemoezi’, later ‘Doe-oe-zi’ genoemd, de naam ook eener maand bij de Chaldeën en bij de latere Joden. Thammoez was voor de oudste Babyloniërs de minnaar van Istar, de jeugdige voorjaarsgod, dien deze jaar op jaar liefheeft en die gedurig sterft en herleeft. Daarom werd hij, inzonderheid door de vrouwen, beurtelings betreurd en bezongen.</div>
<div id="n2826"><hi type="italic">In het binnenste</hi>, voor de priesters (en levieten) alleen toegankelijke <hi type="italic">voorhof</hi>, <hi type="italic">aan den ingang van den</hi> eigenlijken <hi type="italic">tempel</hi>, <hi type="italic">tusschen het voorportaal</hi> van het Heilige (III Reg. VI 3) en <hi type="italic">het</hi> ter verzoening opgerichte brandoffer<hi type="italic">altaar</hi>, ter plaatse waar de priesters als middelaars tusschen God en het volk moesten optreden (Joël II 17), aldaar keerden dezen met verachting den <hi type="italic">rug</hi> naar Gods troon (zie II Par. XXIX 6; Is. I 4; Jer. II 27), om (Hebr.) ‘oostwaarts de zon’ te aanbidden. Van deze afgoderij is reeds sprake in Deut. XVII 3; zij hing samen met den dienst van Baäl (VI 4) en was vooral onder Manasses in zwang geweest (IV Reg. XXIII 5, 11). Door de <hi type="italic">mannen</hi> zijn priesters bedoeld; dit volgt uit de plaats, waar zij stonden. Hun getal <hi type="italic">vijf en twintig</hi> wijst op de vier en twintig priesterklassen (I Par. XXIV 4-18), waarbij nog de hoogepriester komt; zóó zijn zij de vertegenwoordigers van al de priesters; vgl. II Par. XXXVI 14. Het woordje <hi type="italic">quasi</hi>, <hi type="italic">als het ware</hi>, geeft te kennen, dat het een profetisch gezicht, geene werkelijkheid was.</div>
<div id="n2827">Alsof al de voorafgaande afgoderij, waarbij zij allerlei <hi type="italic">geweldenarij</hi> voegden, niet genoeg was, tarten zij Mij nog op de volgende wijze: <hi type="italic">zij houden den tak</hi>, Hebr.: ‘de wijnrank’, <hi type="italic">voor hunne neusgaten.</hi> Dit doelt vermoedelijk op een afgodisch gebruik bij de vereering der zon. Ook de Perzen hielden bij den zonnedienst een bundeltje takjes in de linkerhand. Volgens anderen is het een spreekwoord, welks beteekenis is verloren gegaan. Naar de Septuag., waarmede de Syrische vertaling en de Grieksche van Symmachus ongeveer overeenstemmen: ‘Zie, zij trekken als het ware den neus op’, een verachtend en uittartend gebaar tegen God zelven!</div>
<div id="n2828">Zie V 11; VII 4, 9. <hi type="italic">Ik zal</hi> hen <hi type="italic">niet verhooren</hi>, opdat zij, ten minste door den rampspoed gedwongen, hunne schuld beseffen. In de Septuag. ontbreekt het tweede halfvers, misschien om de overeenkomst met IX 1 <hi type="italic">a.</hi></div>
<div id="n2829"><hi type="italic">Nabij zijn</hi>, het Hebr. kan men ook vertalen: ‘Treedt nader, gij’ <hi type="italic">bezoekingen</hi>, d.i. straffen, of, volgens anderen naar het Hebr.: ‘wachters der stad’, d.i. Gods engelen. Dezen worden nu ter wrake opgeroepen, want de profeet ziet hen met <hi type="italic">het moordtuig</hi> in de hand optreden.</div>
<div id="n2830"><hi type="italic">Zes mannen</hi>, d.i. engelen in menschelijke gedaante, de uitvoerders van Gods wraakbevel. Zij kwamen van den kant <hi type="italic">der hoogere poort</hi>, de poort van VIII 3, 5, waardoor men uit het buitenste voorhof in het hooger gelegen binnenste voorhof kwam. Het was de poort, welke <hi type="italic">naar het noorden ligt</hi>, vanwaar de vijand naar Jer. I 14 zou komen. De zevende engel (zie hetzelfde zevental engelen Zach. IV 10; Apoc. VIII 2; XV 6), die als de voornaamste, de vredebode, <hi type="italic">in hun midden was</hi>, droeg een <hi type="italic">linnen</hi> kleed, het ambtsgewaad der priesters; zie XLIV 17 en vgl. Lev. XVI 4. Aan den gordel zijner <hi type="italic">lendenen</hi> droeg hij zijn schrijfgereedschap, gelijk nog heden in het Oosten pleegt te geschieden en blijkens de monumenten van Ninive ook oudtijds gebruikelijk was. De zeven engelen plaatsten zich <hi type="italic">naast het koperen</hi> brandoffer<hi type="italic">altaar;</hi> want van de plaats, die ter verzoening was ingesteld, zou, om de onteering van den heiligen eeredienst, de wraak uitgaan.</div>
<div id="n2831">De heerlijkheid des Heeren verhief zich <hi type="italic">van den cherub</hi>, een verzamelwoord, d.i. van de cherubijnen; m.a.w. zij verliet den troonwagen van I 4 volg. om op <hi type="italic">den drempel des huizes</hi>, dat Hij weldra zou verlaten, zijne wraakbevelen te geven, na eerst zijne getrouwe dienaren te hebben afgezonderd. De levende wezens van I 5 volg. worden hier voor het eerst met hun eigenlijken naam genoemd; zie X 2. 20.</div>
<div id="n2832">De <hi type="italic">thau</hi> (dat ‘teeken’ beduidt) is de naam der laatste letter van het Hebreeuwsche alphabet. De oude vorm dier letter was een kruis. Dit teeken werd op de voorhoofden geprent van degenen, die uit ijver voor Gods eer <hi type="italic">zuchtten en treurden</hi> om de onteering van zijnen naam; zie Is. LXI 3; Soph. III 18 (Hebr.). Reeds Origines zag in dit geheimzinnig teeken eene voorspellende figuur van het H. Kruis, het reddende teeken onzer verlossing. Vgl. Apoc. VII 2, 3; IX 4; XIV 1.</div>
<div id="n2833"><hi type="italic">Met mijn heiligdom</hi>, d.i. met degenen, die zich in het heiligdom bevonden, met <hi type="italic">de oudsten</hi> in waardigheid, die als priesters <hi type="italic">voor het front</hi> of het voorportaal des huizes in het binnenste voorhof waren. Zij hadden met meer kennis en boosheid gezondigd; zie VIII 16. Vgl. I Petr. IV 17.</div>
<div id="n2834">Door bloedvergieting werd de tempel <hi type="italic">ontwijd;</hi> vgl. Num. XIX 14.</div>
<div id="n2835">Van al degenen, die de profeet in den tempel zag (VIII 11, 16), <hi type="italic">bleef</hi> de profeet alleen <hi type="italic">overig.</hi> Daarom, de volkomen verdelging van Israël vreezend, herinnert hij God aan zijne beloften om <hi type="italic">de overblijfselen</hi> te sparen; zie Is. VI 13; X 21. Gods antwoord in v. 9 en 10 luidt evenals VIII 18.</div>
<div id="n2836">Zie VIII 12.</div>
<div id="n2837">Hebr.: ‘aan zijne lendenen’; zie v. 2 en 3.</div>
<div id="n2838">De heerlijkheid des Heeren, die IX 3 van haren troon boven de cherubijnen was afgedaald, keerde na het bevel van de verdelging der bewoners van Jerusalem daarop terug. Daarom beschrijft hier de profeet den troon; zie verder I 26. Daarop gezeten geeft de Heer het bevel van v. 2.</div>
<div id="n2839">De <hi type="italic">raderen</hi> heeten hier, anders dan I 15 volg. en hier beneden 6<hi type="italic">b</hi>, in het Hebr. ‘galgal’, zie noot 11. Voor het altaarvuur, dat er tusschenin brandde, zie I noot 14. - De voorstelling beteekent, dat het vijandelijke vuur, hetwelk de stad zal verteren, een straf is, die uitgaat van den in zijn heiligdom onteerden God des Verbonds. Zijn troon van genade zal de rechterstoel worden voor de afvallige stad; van het ontheiligde zoenaltaar zal de wraak uitgaan. Daarom is ook de vredebode van IX 3, 4 thans een wraakengel voor de goddeloozen.</div>
<div id="n2840"><hi type="italic">De cherubijnen</hi>, de dragers van Gods troon, <hi type="italic">stonden ter rechterzijde</hi>, d.i. ten zuiden van den eigenlijken tempel, aan welke zijde ook de stad was gelegen. Ten teeken, dat de Heer nog boven hen troonde, <hi type="italic">vervulde de wolk</hi> van I 4 de plaats, waar zij stonden, te weten <hi type="italic">het binnenste voorhof.</hi> Doch in v. 4 verlaat God dien troon (gelijk IX 3) en begeeft Hij zich <hi type="italic">naar den drempel des huizes;</hi> dientengevolge vervult <hi type="italic">de wolk</hi>, het zinnebeeld zijner tegenwoordigheid, <hi type="italic">het huis</hi>, d.i. den eigenlijken tempel, terwijl het voorhof straalt van den glans, die naar I 4 de wolk omgeeft.</div>
<div id="n2841">Terwijl Gods heerlijkheid naar den drempel heentoog, klepten de cherubijnen met daverend geluid (zie I 24) met hunne vleugelen. Dit werd gehoord <hi type="italic">tot aan het buitenste voorhof</hi>, werwaarts de profeet waarschijnlijk was teruggeweken uit heilige vreeze voor den zich openbarenden God. Zie XIII 16; ook in X 2 (‘voor mijne oogen’) was hij nog in het binnenste voorhof.</div>
<div id="n2842">Zie v. 2. <hi type="italic">Van tusschen de raderen</hi>, die in het Hebr. de ongewone benaming ‘galgal’ dragen; daarom volgt de nadere bepaling <hi type="italic">die tusschen</hi> enz., Hebr.: ‘van tusschen de cherubijnen’. <hi type="italic">Naast het rad</hi>, d.i. naast een der vier raderen.</div>
<div id="n2843"><hi type="italic">De cherub</hi>, d.i. een der vier. - Duidelijk treden hier <hi type="italic">de cherubijnen</hi>, die boven het zoendeksel der ark de bedienaren van Gods genade waren, als dienaren der wrake op, gelijk weleer aan den ingang van het paradijs.</div>
<div id="n2844">Middelerwijl de in linnen gekleede man het wraakbevel (zie v. 2 en 7 <hi type="italic">b</hi>) gaat voltrekken, beschouwt en beschrijft de profeet nauwkeuriger den troonwagen met de cherubijnen. Eerst spreekt hij in v. 8, naar aanleiding van v. 7 <hi type="italic">a</hi>, over de handen der cherubijnen. Zie op I 8.</div>
<div id="n2845">Zie I 15, 16 met de aanteekeningen.</div>
<div id="n2846">Zie op I 17.</div>
<div id="n2847">De H. Hiëronymus vertaalde: <hi type="italic">omne corpus earum</hi> in het vrouwelijk, omdat volgens hem het geheele vers de raderen <hi type="italic">(rotae)</hi> betreft, aan welke hij, als aan levende wezens (zie I 20), een <hi type="italic">lichaam</hi> met <hi type="italic">hals</hi> enz. toeschrijft. Doch de meesten verstaan dat van de cherubijnen, die evenals de raderen (zie I 18) vol oogen waren op <hi type="italic">hun lichaam</hi> enz. In plaats van <hi type="italic">en de velgen</hi> heeft het Hebr. en de Septuag. ‘en de raderen’. Zie I noot 20.</div>
<div id="n2848">Hebr.: ‘ha-galgal’. Zoo noemde de Heer zelf in v. 2 en 6<hi type="italic">a</hi> de raderen, en voorzeker niet zonder beteekenis. Want ‘galgal’ beteekent overdrachtelijk (vgl. Ps. LXXVI 19) storm of wervelwind en schijnt op de snelle wenteling der raderen te wijzen.</div>
<div id="n2849">In plaats van ‘het gezicht van een rund’ (zie I 10) staat hier <hi type="italic">het gezicht van eenen cherub.</hi> Doch wat hiermede bedoeld wordt, is niet duidelijk. Zie I noot 11. - Het vers staat niet in de Septuag. en wordt door sommigen voor onecht gehouden.</div>
<div id="n2850">Een verzamelwoord. De cherubijnen waren de levende wezens, die ik enz.</div>
<div id="n2851">Zie I 19-21 met de aanteekening.</div>
<div id="n2852">Voor de tweede maal begeeft zich de heerlijkheid des Heeren van den drempel naar den troonwagen boven de cherubijnen, thans om zijn ontwijden tempel te verlaten.</div>
<div id="n2853">De <hi type="italic">Oostpoort</hi> van het buitenste voorhof; vgl. XI 1, 23. Later (zie XLIII 2 volg.) ziet de profeet de heerlijkheid des Heeren door dezelfde poort weder terugkeeren.</div>
<div id="n2854">Zie voor dit enkelvoud noot 13.</div>
<div id="n2855">Zie IX noot 3.</div>
<div id="n2856">Zie I 6, 8 met de aanteekeningen.</div>
<div id="n2857">Zie op I 10, 12.</div>
<div id="n2858">Gods <hi type="italic">geest</hi> (zie III 12; VIII 3) bracht den profeet naar de Oostpoort van het buitenste voorhof; zie op X 5 en 19. De <hi type="italic">vijf en twintig mannen</hi> zijn waarschijnlijk, evenals de twee met name genoemde, burgerlijke <hi type="italic">oversten des volks</hi>, in raadszitting vergaderd. Waarom <hi type="italic">Jezonias</hi> en <hi type="italic">Pheltias</hi> met name genoemd worden, blijkt niet; de laatste wellicht om v. 13. Het waren anderen dan de vijf en twintig van VIII 16. Hun getal doet denken aan I Par. XXVII, waar even zooveel oversten vermeld worden.</div>
<div id="n2859">B.v. opstand tegen de Chaldeën.</div>
<div id="n2860">De schade, door den vorigen inval der Chaldeën onder Jechonias (zie IV Reg. XXIV 11) aangericht, is reeds lang hersteld.</div>
<div id="n2861">Waarschijnlijk een spreekwoord, dat hier vertrouwen uitdrukt op Jerusalem's natuurlijke sterkte. Naar men meende, zou de stad hare bewoners tegen het oorlogsvuur beschermen, gelijk <hi type="italic">het vleesch</hi> in den <hi type="italic">ketel</hi> veilig is tegen verbranding. Zie v. 11 en vgl. XXIV 3, 6.</div>
<div id="n2862">Niet de schuldige vorsten met hunne goddelooze onderdanen zullen veilig zijn binnen de stad, doch alleen de lijken der door hen verslagenen (vgl. VII 23) zullen, als het <hi type="italic">vleesch</hi> in den <hi type="italic">ketel</hi>, in de stad achterblijven.</div>
<div id="n2863"><hi type="italic">Aan de grenzen</hi> enz.: metterdaad in het land Emath, te Reblatha (zie VI 14), richtte de koning van Babylon de vorsten van Juda. Vgl. Jer. XXXIX 6; LII 27.</div>
<div id="n2864"><hi type="italic">De rechten der volken</hi> beteekenen hier (vgl. V 7), in tegenstelling met <hi type="italic">de rechten Gods</hi>, de valsche grondstellingen en levensregels van het heidendom. - De v. 11 en 12 ontbreken in de Septuag.</div>
<div id="n2865">De dood van <hi type="italic">Pheltias</hi> strekte ten bewijs, dat de voorspelling over Juda's vorsten in vervulling zou gaan. Zoo begreep het ook de profeet, want, met een beroep op den God des Verbonds, uit hij zijne vrees, dat ook de laatste overblijfselen van zijn volk zullen omkomen; zie IX 8. Of Pheltias op dien eigen dag te Jerusalem inderdaad plotseling stierf, is onzeker. De profeet zag dit in het profetisch gezicht, niet in de werkelijkheid.</div>
<div id="n2866"><hi type="italic">Uwe broeders</hi>, d.i. uwe medeballingen, <hi type="italic">zijn het</hi>; uit hen nl. zal God naar v. 16 volg. zijn volk en zijn Rijk herstellen; vgl. Jer. XXIV 5-7. Zij toch zijn (Hebr.) ‘de mannen uwer verwantschap’, want gij zijt als profeet hun goëel (zie Is. XLI noot 11), die door uw middelaarschap, dat gij als profeet oefent, hen uit de dienstbaarheid der ballingschap zult verlossen; vgl. Lev. XXV 25; Ruth III 12. De Septuag. las met andere klankteekens: ‘de mannen uwer gevangenschap’ (‘gola’ in plaats van ‘goëel’), d.i. uwe medeballingen. Met het oog op hen en op de weggevoerden van <hi type="italic">het gansche huis van Israël</hi> zeiden de trotsche bewoners van Jerusalem met verachting: <hi type="italic">Gaat verre weg</hi>, d.i. verwijdert u al verder, <hi type="italic">van den Heer</hi> en van zijnen tempel; <hi type="italic">ons</hi>, met uitsluiting van ulieden, de weggevoerden, <hi type="italic">is het land ten erfbezit gegeven;</hi> gij echter hebt de voorrechten van het volk Gods voor immer verloren! Daartegenover stelt de profeet in v. 16-20 Gods raadsbesluit betreffende de ballingen.</div>
<div id="n2867">God zal hun het gemis van het heiligdom van Jerusalem vergoeden, door gedurende den betrekkelijk <hi type="italic">korten tijd</hi> der ballingschap hun <hi type="italic">tot een heiligdom</hi> te zijn, d.i. met zijne beschermende tegenwoordigheid, soms zelf zichtbaar, onder hen te wonen. Dit had de profeet ondervonden bij de verschijningen van de heerlijkheid des Heeren.</div>
<div id="n2868">Het door de ballingschap bekeerde volk zal in zijn vaderland terugkeeren (vgl. Deut. XXX 3) en de sporen der vroegere afgoderij vernietigen.</div>
<div id="n2869">Volgens de gewoonte der profeten gaat Ezechiël van de tijdelijke herstelling over tot de geestelijke herstelling door den Messias. Want hoewel na de ballingschap een omkeer ten goede niet valt te loochenen, werd toch het hier voorspelde eerst door de verlossing van den Messias ten volle verwezenlijkt. <hi type="italic">Eén hart</hi> (zie Jer. XXXII 39), Septuag.: ‘een ander hart’ (vgl. Ez. XXXVI 26), te weten in plaats van het <hi type="italic">steenen</hi>, d.i. het ongevoelige en onvermurwbare, <hi type="italic">hart</hi> van het weerspannige Israël, een <hi type="italic">hart van vleesch</hi>, dat voor de indrukken van Gods genade gevoelig, zich door den geest Gods laat leiden. Vgl. Is. XLIV 3; Joël II 28. Alzoo zal een heilig volk gevormd worden, dat, getrouw aan Gods geboden, ten innigste met Hem blijft vereenigd; zie Exod. VI 7; Jer. XXXI 33; Os. II 1.</div>
<div id="n2870">Vgl. VII 4; IX 10. Deze bedreiging gold vooral de hardnekkige Jerusalemmers, aan wie God zijne genadige tegenwoordigheid (v. 22 volg.) onttrekt.</div>
<div id="n2871">Zie I 21; X 19.</div>
<div id="n2872">Op den Olijfberg (zie Zach. XIV 4), vanwaar Hij de stad, die daar beneden ligt, zal richten. Eerst daarna zal Hij in de stad en in den tempel terugkeeren; zie XLIII 2-4. Op dienzelfden berg voorspelde de menschgeworden God den tweeden ondergang van Jerusalem (Matth. XXIV 3, 15 volg.) en klom Hij ten hemel op, vanwaar Hij liet gericht aan de ondankbare stad zou voltrekken (Luc. XXIV 50; Act. I 9. 12).</div>
<div id="n2873">Die terugvoering <hi type="italic">naar Chaldea</hi> geschiedde <hi type="italic">in het gezicht door den geest Gods</hi>, d.i. in denzelfden staat van hoogere geestverrukking, waarin de profeet, VIII 3, naar Jerusalem ontvoerd was.</div>
<div id="n2874"><hi type="italic">Al de woorden</hi>, d.i. al de dingen, welke de Heer hem in het profetisch gezicht <hi type="italic">getoond had</hi>, deelde hij mede aan <hi type="italic">de weggevoerden</hi>, d.i. aan de ballingen, die, door hunne oudsten vertegenwoordigd, voor hem gezeten waren en de stomme getuigen waren geweest van zijne geestvervoering; zie VIII 1.</div>
<div id="n2875">Hiermede begint de derde reeks profetieën, welke XIX 14 eindigt en waarschijnlijk is uitgesproken in het tusschen VIII 1 en XX 1 liggende jaar. Zij strekken tot nadere aankondiging en rechtvaardiging van het in IV-VII en VIII-XI voorspelde gericht. Eerst moet Ezechiël andermaal (zie IV en V) voor zijne ongeloovige medeballingen het aanstaande lot van het te Jerusalem achtergebleven volk en zijnen koning door eene zinnebeeldige handeling voorstellen (v. 2-20.)</div>
<div id="n2876">Zie II 5, 6; III 26 enz. Om die hardnekkigheid, waartegen woorden niets baten, moet de profeet door daden profeteeren.</div>
<div id="n2877"><hi type="italic">Reistuig</hi>, te weten al wat men bij eene gedwongen wegvoering naar een vreemd land op de schouders medevoert; vgl. Jer. XLVI 19. <hi type="italic">Verhuis bij dag</hi> beteekent: maak bij dag uwe toebereidselen; want naar v. 4 en 6 moet hij eerst des avonds uittrekken; de Septuag. laat die woorden weg. <hi type="italic">Wellicht</hi> zegt God, menschelijkerwijze sprekende. Omdat zij hardnekkig weigeren te gelooven aan de wegvoering der achtergeblevenen en de vernietiging des rijks, zullen zij waarschijnlijk niet <hi type="italic">zien</hi>, d.i. niet willen begrijpen, wat uwe handeling beteekent.</div>
<div id="n2878"><hi type="italic">Des avonds</hi> om zoodoende tevens de vlucht van Sedecias (zie Jer. XXXIX 4; LII 7; IV Reg. XXV 4 volg.) voor te stellen, welke ook in v. 5 is aangeduid.</div>
<div id="n2879">Niet <hi type="italic">den muur</hi> zijner woning, want deze heeft hij met zijn huisraad bij dag reeds verlaten (zie v. 4 en 7), doch den ringmuur van leem en riet, die rondom zijn hof was en waarin hij <hi type="italic">met de hand</hi> (v. 7) eene opening moest maken, om de heimelijke vlucht van Sedecias af te beelden.</div>
<div id="n2880"><hi type="italic">Gedragen worden</hi> heeft ook de Septuag. De H. Hiëronymus vertaalde: ‘gij zult (het reistuig van v. 3) op de schouders dragen, in het donker heenvluchten’ of naar het Hebr.: ‘het in donkere duisternis wegvoeren’. Ook dit, evenals het <hi type="italic">bedekken</hi> der oogen, wijst op Sedecias, die achterhaald, gevankelijk weggevoerd en van zijne oogen beroofd zou worden, zoodat hij <hi type="italic">het land</hi> der ballingschap <hi type="italic">niet</hi> zou <hi type="italic">zien.</hi> Doch tevens moest de profeet door zijn heentrekken met reistuig de gevankelijke wegvoering van het nog achtergebleven volk voorstellen, <hi type="italic">want tot een voorbeduidsel</hi> enz. Vgl. XXIV 24; Is. VIII 18; XX 3; Zach. III 8.</div>
<div id="n2881">De H. Hiëronymus vertaalde: ‘en ik droeg het op de schouders’ enz.</div>
<div id="n2882"><hi type="italic">Deze last</hi>, d.i. deze onheilspellende godspraak (zie Nah. I 1) <hi type="italic">komt op den vorst</hi> Sedecias, die niet gelijk Jechonias te Babylon, doch <hi type="italic">te Jerusalem is</hi>, en <hi type="italic">op het gansche huis van Israël</hi>, d.i. op de overblijfselen van Juda of wel van het Tienstammenrijk, die bij de nadering des vijands binnen Jerusalem gevlucht waren.</div>
<div id="n2883">Hebr.: ‘En de vorst.... zal (het reistuig) op de schouders dragen’, d.i. als een gewoon vluchteling de wijk nemen; zie noot 4. De vervulling der profetie <hi type="italic">den muur zullen zij doorbreken</hi> enz. is niet in de H. Boeken opgeteekend; waarschijnlijk geschiedde dit bij Sedecias' vlucht uit Jerusalem, toen de poorten door de Chaldeën bezet waren, zoodat men hem door den stadsmuur eenen uitweg maakte. <hi type="italic">Zijn aangezicht zal bedekt worden</hi>, te weten door de duisternis, die hem bij zijne vlucht zal omgeven, of beter, omdat hij van het gezicht zal beroofd worden; zie Jer. LII 11.</div>
<div id="n2884">M.a.w. door goddelijke beschikking zal Sedecias op zijne vlucht door den vijand achterhaald en gegrepen worden.</div>
<div id="n2885">Zie de vervulling Jer. XL 7, 12; LII 8. <hi type="italic">Zijne troepen</hi> of ruiterbenden, die Sedecias op de vlucht vergezelden.</div>
<div id="n2886">Deze <hi type="italic">weinigen</hi> zullen door hunne straf onder de heidenen getuigen van de gruweldaden der Judeërs en zóó tevens de heiligheid en de gerechtigheid van Israël's God prediken. Vgl. Deut. XXIX 24 volg.; Jer. XXII 8, 9.</div>
<div id="n2887">Door deze zinnebeeldige handeling moet de profeet den angst en den nood voorstellen, waarin de bewoners van Jerusalem bij de belegering zullen verkeeren. <hi type="italic">Met haast en droefheid</hi>, Hebr.: ‘met siddering en angst’, moet hij <hi type="italic">brood</hi> en <hi type="italic">water</hi>, de meest gewone levensmiddelen, gebruiken.</div>
<div id="n2888"><hi type="italic">Tot het volk des lands</hi>, d.i. tot de Judeërs in het algemeen, waartoe ook de ballingen behoorden. Tot hen allen richt de profeet het woord des Heeren, dat <hi type="italic">de bewoners van Jerusalem</hi> betrof, die nog <hi type="italic">in het land van Israël</hi> waren.</div>
<div id="n2889">Hebr.: ‘met ontzetting’, bij de belegering der stad.</div>
<div id="n2890">Dit is het door God beoogde doel: <hi type="italic">opdat</hi> het land <hi type="italic">van zijne menigte</hi>, Hebr. ‘van zijne volheid’, d.i. van zijnen rijkdom, van zijne bewoners enz., worde <hi type="italic">ontbloot</hi>, tot straf der zonden.</div>
<div id="n2891">Van hier tot XIV 11 volgen godspraken betreffende het profetisch woord en de profeten. Eerst richt Ezechiël zich tot degenen, die de waarheid van de profetie ontkenden of hare kracht ontzenuwden, onder voorwendsel, dat de vervulling steeds uitbleef (v. 22-28).</div>
<div id="n2892"><hi type="italic">De dagen</hi>, waarop Juda en Jerusalem zouden ten val komen. <hi type="italic">Elk gezicht</hi>, d.i. elke profetie dienaangaande, <hi type="italic">zal te niet gaan</hi>, omdat zij niet uitkomt. Vgl. Is. V 19; Jer. XVII 15; II Petr. III 4.</div>
<div id="n2893">De inhoud van elke profetie.</div>
<div id="n2894">Door de vervulling der ware godspraken zal er weldra geen plaats meer zijn voor <hi type="italic">ijdele</hi>, d.i. valsche, profetie en voor <hi type="italic">dubbelzinnige</hi>, Hebr. en Septuag.: ‘vleiende’, <hi type="italic">waarzegging.</hi> Want alsdan zullen de leugenprofeten ontmaskerd worden.</div>
<div id="n2895">Voorspelling en vervulling zal hetzelfde geslacht beleven.</div>
<div id="n2896">d.i. Wat Ezechiel voorspelt, zal eerst na langen tijd in vervulling gaan.</div>
<div id="n2897">Aankondiging van Gods wraak over de valsche profeten, die de oorzaak waren, waarom de ware godsgezanten niet geloofd werden, en die het volk in zijn boos opzet stijfden. Vgl. Jer. XXIX 21.</div>
<div id="n2898">Vgl. Jer. XXIII 16.</div>
<div id="n2899"><hi type="italic">Uitzinnige</hi>, d.i. goddelooze en gewetenlooze (vgl. Ps. XIII 1); die <hi type="italic">niets zien</hi>, d.i. geene profetische openbaringen van God hebben. Hebr.: ‘die hun eigen geest volgen en datgene wat zij niet gezien hebben’, d.i. voorgewende openbaringen.</div>
<div id="n2900"><hi type="italic">Als vossen</hi>, die door hun graven en wroeten de verwoesting nog vergrooten, zoo werkten zij mede tot den spoedigen val van den ten ondergang neigenden staat.</div>
<div id="n2901">Hebr.: ‘Gij zijt niet opgeklommen in de bressen’. In plaats van zich, als dapperen, op te offeren voor het behoud des volks en den dreigenden ondergang af te wenden (door boetprediking, gelijk een waren profeet betaamt), hadden zij zich <hi type="italic">in den strijd</hi>, d.i. in het uur des gevaars, op den wraak<hi type="italic">dag des Heeren</hi>, lafhartig verscholen en zich gedragen als vossen, die in de holen wegschuilen.</div>
<div id="n2902">Zie Jer. XXIII 21, 31. <hi type="italic">En zij gaan voort</hi> enz., Hebr.: ‘en zij hopen (of “doen hopen”) het woord gestand te doen’, m.a.w. dwaselijk hopen zij (of wekken bij hunne hoorders de hoop) op de vervulling hunner voorzeggingen.</div>
<div id="n2903">Zij zullen geen raadslieden meer zijn, ja zelfs geen deel meer uitmaken van het volk Gods, maar in de ballingschap omkomen. - In het <hi type="italic">boek</hi> of volksregister wordt men opgeschreven ten bewijze van het burgerschap; zie Ps. LXXXVI 6.</div>
<div id="n2904"><hi type="italic">Mijn volk</hi> zegt God, medelijdend. Vgl. Jer. VI 14; VIII 11 enz.; Mich. III 5, 11.</div>
<div id="n2905"><hi type="italic">Eenen muur bouwen</hi> en <hi type="italic">dien pleisteren</hi> schijnen spreekwoordelijke uitdrukkingen. Voor <hi type="italic">leem zonder stroo</hi>, dat duurzaam Is noch hecht, heeft het Hebr.: ‘pleisterkalk’. De zin is: al wat het volk deed, prezen en wettigden de valsche profeten door hunne geluksprofetieën.</div>
<div id="n2906">Dit beteekent hier, in v. 14 en 15: <hi type="italic">zonder bijmenging</hi> van stroo of (v. 10) ‘met leem zonder stroo’; het Hebr. heeft overal ‘met pleisterkalk’.</div>
<div id="n2907">M.a.w. de vijand zal volk en staat te gronde richten en de leugenprofetieën te schande maken.</div>
<div id="n2908"><hi type="italic">Is gevallen</hi> in het profetisch verleden.</div>
<div id="n2909">Hebr.: ‘en gijlieden zult te gronde gaan in haar midden’, d.i. in de stad onder haar puin bedolven worden.</div>
<div id="n2910">Wat in v. 10-16 van de valsche profeten door het pleisteren is beteekend, wordt hier betreffende de valsche profetessen door het hier genoemde vrouwenwerk aangeduid. Wel verre van de zonden te geeselen, vleiden zij de booze hartstochten en spraken voor een ieder wat zijne ondeugden en misdadige neigingen streelde om hem in zijne zonden te doen inslapen. Dit deden zij <hi type="italic">om zielen te vangen</hi>, d.i. om de menigte te misleiden. En zoo ten verderve strekkende, deden zij met haren mond <hi type="italic">hunne zielen</hi> (te weten die van ‘mijn volk’) <hi type="italic">leven</hi>, d.i. beloofden zij geluk en welvaart.</div>
<div id="n2911"><hi type="italic">Zij ontheiligden</hi> God, door in zijnen naam en voor een nietig loon te profeteeren (vgl. I Reg. IX 7, 8), <hi type="italic">om zielen te dooden</hi> enz., d.i. om den dood te voorspellen aan degenen, die in Gods oogen niet des doods schuldig zijn, en omgekeerd geluk te beloven aan zondaars, die den dood verdiend hadden.</div>
<div id="n2912">God zal hare leugenprofetieën te schande maken en het volk van hare bedriegerijen bevrijden. De <hi type="italic">kussentjes</hi> zijn hier, gelijk in v. 18, als netten gedacht, waarmede zij de zielen vangen, <hi type="italic">die</hi>, gelijk vogelen, in vrijheid <hi type="italic">vliegen.</hi> Daarom zal God de in hare netten verstrikte zielen vrijmaken, <hi type="italic">opdat zij</hi> wederom in vrijheid <hi type="italic">vliegen.</hi></div>
<div id="n2913">Uwe <hi type="italic">hoofdkussens</hi> zullen u niet langer dienen als middel om <hi type="italic">prooi te vangen</hi>, d.i. om anderen te misleiden.</div>
<div id="n2914">Door aan den <hi type="italic">gerechte</hi> onheil te voorspellen, wat God hem niet wil aandoen.</div>
<div id="n2915">Door hem geluk te profeteeren.</div>
<div id="n2916">In 1-11 onderricht God den profeet over de vraag, of en in hoeverre Hij zijn woord genadiglijk mededeelt aan zondaren en afgodendienaars. Vgl. Is. LVIII noot 2. <hi type="italic">Mannen uit de oudsten</hi>, zie VIII 1. De aanleiding en het doel van hunne komst worden niet uitgedrukt. Wel echter blijkt uit het volgende, dat zij bij den profeet raad en troost meenden te vinden, hoewel zij, althans in hun hart, nog aan de afgoderij hingen.</div>
<div id="n2917">Zij hebben <hi type="italic">hunne onreinheden</hi> of drekgoden (zie VI noot 5) <hi type="italic">opgericht in hunne harten</hi>, d.i. denken daaraan met welbehagen. Zij hebben zelfs de afgoden, die nog immer <hi type="italic">de valstrik</hi>, d.i. de aanleidende oorzaak (zie VII 19), zijn van hunne zonden en hunne schuld, <hi type="italic">gesteld voor hun aangezicht</hi>, door ze, althans in het geheim, te vereeren.</div>
<div id="n2918"><hi type="italic">Ik zal hem antwoorden</hi> ‘door Mij zelven’ (v. 7), niet door den profeet, en wel met daden, niet met woorden, te weten door hem te straffen <hi type="italic">naar de menigte</hi> (Hebr.) ‘zijner drekgoden’. Zie verder noot 2.</div>
<div id="n2919">God zal met straffen antwoorden om het versteende hart te vermurwen en tot inkeer te brengen.</div>
<div id="n2920">Zie noot 2 en 3. In v. 8 wordt dit nader verklaard.</div>
<div id="n2921">Zie Lev. XX 3, 5, 6; Deut. XXVIII 37.</div>
<div id="n2922">Hebr. ‘En als de profeet verleid wordt’ enz., d.i. als hij tegen den wil van God (v. 7) antwoordt, <hi type="italic">en een woord</hi>, te weten zijn eigen woord als ware het Gods woord, <hi type="italic">spreekt</hi>, dan heeft God hem hiertoe <hi type="italic">verleid.</hi> M.a.w. Hij heeft dit niet alleen toegelaten, doch tot straf dier onboetvaardige ondervragers dat ook eenigermate gewild en bewerkt, namelijk door aan zulke profeten zijne genade te onttrekken, zoodat dezen in hunne verblinding op ingeving van den boozen geest profeteeren. Zie III Reg. XXII 20-23. Doch God zal dit aan dien profeet wreken: <hi type="italic">Ik zal mijne hand</hi> enz. Vgl. Exod. IV 21 met noot 16.</div>
<div id="n2923">Want beiden zijn, ieder op zijne wijze, schuldig. Beider straf zal echter strekken tot heil van Israël (v. 11).</div>
<div id="n2924">Eene nieuwe profetie betreffende de schuld en de straf van Jerusalem (v. 12-20) en Gods bedoeling met de weinige Jerusalemmers, die zullen overblijven (v. 21-23).</div>
<div id="n2925"><hi type="italic">Een land,</hi> onbepaald welk, ofschoon vooral Juda bedoeld is; zie v. 14 en 21. Zie verder IV 16 en V 16; vgl. Lev. XXVI noot 11.</div>
<div id="n2926">Zij zouden hun eigen leven, niet tevens dat van anderen, <hi type="italic">redden;</hi> vgl. v. 16. Duidelijk ziet dit terug op Abraham's gebed voor Sodoma, Gen. XVIII 22-33. <hi type="italic">Noë, Daniël en Job</hi> waren bekende toonbeelden van godvreezendheid, die te midden van een zondig volk met hun eigen leven dat van anderen gered hadden. <hi type="italic">Noë</hi> had, te midden van een bedorven geslacht, zich en zijn huisgezin gered uit den zondvloed (Gen. VI 18). De heilige man <hi type="italic">Job</hi> was verhoord geworden voor zijne drie vrienden (Job I 1 volg.; XLII 8, 9). Te midden dezer twee staat Ezechiel's tijdgenoot <hi type="italic">Daniël</hi> (vgl. XXVIII 3), de bekende profeet der ballingschap. Hij was destijds (zie VIII 1) reeds dertien jaren in Babel (Dan. I 1 volg.) en om zijne getrouwheid aan de wet vooral onder zijn volk bekend (Dan. I 8 volg.); door zijne wijsheid had hij zijn leven en dat der Chaldeeuwsche wijzen van den dood gered (Dan. II 18).</div>
<div id="n2927">Vgl. Lev. XXVI 22.</div>
<div id="n2928"><hi type="italic">Bloed</hi>, als gevolg van <hi type="italic">pest</hi>, beteekent waarschijnlijk bloed- of pestbuilen; zie V noot 20.</div>
<div id="n2929">Toepassing van den algemeenen regel op Juda en Jerusalem.</div>
<div id="n2930">Het Hebr. beteekent: Hoeveel te meer, wanneer’ Ik niet één van deze vier gerichten, welke elk afzonderlijk voldoende zijn om een land ten gronde te richten, doch <hi type="italic">mijne vier zeer booze gerichten</hi> te gelijk loslaat over Jerusalem..... De niet uitgedrukte nazin is evenals in v. 14, 16, 18 en 20: dan zullen slechts mannen als de drie genoemde gered worden, maar zij zullen niemand der overigen kunnen redden. En toch, gelijk nu in v. 22 volgt, zullen er in Jerusalem niet weinigen overblijven, en wel dezulken, die niet verdienden gespaard te worden. Wat God echter daarmede beoogt, verklaart Hij in v. 22<hi type="italic">b</hi> en 23.</div>
<div id="n2931">Hebr. ‘maar zie, er zal eene ontkoming (d.i. eenige ontkomenen) daarin overblijven, zij, die uitgevoerd zullen worden (in ballingschap), zonen en dochters’.</div>
<div id="n2932">Wanneer de ballingen het goddeloos gedrag der in ballingschap weggevoerde Jerusalemmers zien, zullen zij beseffen, hoe bedorven dat geslacht was en bijgevolg begrijpen, dat de ondergang van Jerusalem en van het rijk Juda eene welverdiende straf geweest is.</div>
<div id="n2933">De <hi type="italic">wijnstok,</hi> het zoo edele en vruchtbare gewas van Palestina, is een passend beeld van het volk Gods, dat, uitgelezen en hoog verheven, vruchten van heiligheid moest voortbrengen (vgl. Deut. XXXII 32; Is. V 1 volg.; Jer. II 21; Os. X 1 volg.). Werd het echter aan God ontrouw, gelijk het overschot in Juda, dan geleek het op het hout van den wijnstok, dat <hi type="italic">onder alle houtsoorten</hi> het minst bruikbaar is en alleen dient om verbrand te worden.</div>
<div id="n2934">Hebr.: ‘is verkoold’.</div>
<div id="n2935">Wat hier gezegd wordt van het hout des wijnstoks, was met Israël-Juda metterdaad geschied, <hi type="italic">Toen het gaaf was</hi>, d.i. toen beide rijken nog in bloei waren, kwamen zij als aardsche macht onder de overige wereldrijken (Assyrië, Babel, Egypte) niet in aanmerking. Nu had <hi type="italic">het vuur zijne beide einden verteerd,</hi> want het Tienstammenrijk was sinds lang verdwenen en het beste deel van Juda was onder Joachin in ballingschap gevoerd. <hi type="italic">Zijn middelste</hi> deel, het overschot in Juda en te Jerusalem, was als een verkoold stuk hout zonder waarde. Wat er mede zal geschieden, zegt v. 6-8.</div>
<div id="n2936">Gelijk God het hout des wijnstoks als brandhout tot het vuur bestemd heeft, zoo bestemt Hij thans de bewoners van Jerusalem tot het vuur; want stad en tempel zullen aan de vlammen worden prijsgegeven. Vgl. IV Reg XXV 9.</div>
<div id="n2937">Het zal met de hardnekkigen gaan als met het middelste stuk hout, dat wel verkoold werd, doch niet geheel verteerd: <hi type="italic">uit het vuur</hi> der verbrande stad <hi type="italic">zullen zij uitgaan</hi>, opdat <hi type="italic">het vuur</hi> van Gods wraak <hi type="italic">hen</hi> in de ballingschap <hi type="italic">vertere.</hi> Zie XIV 22, 23.</div>
<div id="n2938">Gij, ballingen aan den Chobar.</div>
<div id="n2939">In dit hoofdstuk wordt de uitverkiezing en de afval van Gods volk in eene parabel of zinnebeeldige rede voorgesteld. Jerusalem (d.i. het volk van Juda; zie v. 46) was als een verlaten kind door Gods liefderijke zorg opgenomen en als een pleegkind opgevoed; groot geworden werd het de bruid des Heeren. Doch zij werd ontrouw aan haren man en bleef eene echtbreekster door alle eeuwen heen. De allegorie wordt overeenkomstig Ezechiël's wijze van voorstelling met Oostersche vrijheid tot in bijzonderheden uitgewerkt; om het afschuwelijke van Israëls ontrouw aanschouwelijk voor te stellen, schroomt de profeet niet voor uitdrukkingen, die aan onze zeden en tijden niet passen, ja bepaald stootend zijn voor onze ooren. Vgl. Os. I-III en Jer. II.</div>
<div id="n2940">De <hi type="italic">wortel</hi> of de <hi type="italic">afkomst</hi> der oorspronkelijke bevolking van Jerusalem was <hi type="italic">uit het land Chanaän</hi> of van Chanaänietischen stam; vgl. Num. XIII 30 en Jos. X 5. De twee Chanaänietische volksstammen, de Amorrheërs en de Cetheërs of, gelijk de Vulgaat elders vertaalt, de Hetheërs (vgl. Gen. X 15, 16; XXIII 3), heeten in de dichterlijke voorstelling <hi type="italic">vader</hi> en <hi type="italic">moeder</hi> van Jerusalem. Hiermede geeft de profeet te kennen, dat het door Jerusalem vertegenwoordigde Juda, hoewel niet uit Chanaän voortgesproten, in zijn voorvaderlijk geslacht door godsdienst en zeden Chanaänietisch of heidensch was (zie op Jos. XXIV 2) en dus onwaardig om Gods heilig volk te zijn.</div>
<div id="n2941">Israël vóór zijne uitverkiezing wordt in v. 4-6 vergeleken bij een te vondeling gelegd kind, dat door onnatuurlijke ouders zooals het ter wereld kwam was weggeworpen, doch door Jehova van een ellendigen dood gered en opgevoed werd. - <hi type="italic">Werd uw navelstreng</hi> enz., wat zonder levensgevaar voor het pasgeboren kind niet kan nagelaten worden. Het <hi type="italic">wasschen</hi> in een bad met water geschiedt <hi type="italic">tot welzijn</hi> of tot gezondheid van het kind. Nog heden <hi type="italic">wrijft</hi> men in het Oosten de huid van het pasgeboren kind <hi type="italic">met zout</hi> tot reiniging en sterking.</div>
<div id="n2942">d.i. Omdat men u versmaadde en een afkeer van u had. - De Chaldeeuwsche paraphrase zag hierin eene toespeling op Israël's toestand in Egypte, vooral op Pharao's bevel van Exod. I 22.</div>
<div id="n2943">God zag het kind op den grond liggen ter vertreding en in zijn <hi type="italic">bloed,</hi> waarvan het nog niet gereinigd was, onrein en ellendig. Toen sprak Hij, en zijn werkdadig woord schonk het leven aan het kind, dat des doods was: <hi type="italic">Leef</hi>, gij, die daar neerligt <hi type="italic">in uw bloed!</hi></div>
<div id="n2944"><hi type="italic">Talrijk</hi>, Hebr.: ‘tot tienduizenden’; dit ziet op de wonderbare vermenigvuldiging van Israël in Egypte (Exod. I 7), doch met terzijdestelling der beeldspraak. Naar de Septuag. en de Syr. vertaling gebiedt God dat kind te groeien <hi type="italic">als het gras des velds,</hi> wat ook geschiedde: ‘en gij groeidet op’ <hi type="italic">en gij werdt groot. Gij kwaamt</hi> tot de allerschoonste schoonheid (wat het Hebr. kan beteekenen), tot de bevalligheid der volwassen jeugd. De teekenen der huwbaarheid vertoonden zich: <hi type="italic">uwe borsten</hi> enz., <hi type="italic">en uw haar</hi> (in denzelfden zin als Is. VII noot 17). Doch <hi type="italic">gij waart naakt</hi> (Hebr.) ‘en bloot’, gelijk nog heden de kinderen der arme Arabieren. Israël, in Egypte tot een talrijk volk vermenigvuldigd, was veracht en versmaad als een gering herdersvolk.</div>
<div id="n2945"><hi type="italic">Het was uw tijd</hi> enz., d.i. gij waart huwbaar. Door het <hi type="italic">uitspreiden van den mantel</hi> over de bruid nam de man haar ten huwelijk; zie Ruth III 9. Het echt<hi type="italic">verbond</hi> werd bezworen en Israël was de gemalin des Heeren. Dit geschiedde bij het verbond op Sinaï, Exod. XIX.</div>
<div id="n2946"><hi type="italic">Ik wiesch u</hi>, zie XXIII 40; vgl. Eph. V 26. <hi type="italic">Uw bloed</hi>, de u nog aanklevende onreinheid; zie v. 6. <hi type="italic">Zalfde u</hi> ‘tot een koninkrijk van priesters’, Exod. XIX 6.</div>
<div id="n2947"><hi type="italic">In veelkleurige kleederen</hi>, zie Ps. XLIV 15. Zie voor <hi type="italic">violetblauw</hi> leder Exod. XXV noot 3. Van <hi type="italic">byssus</hi>, een koninklijk lijnwaad (Gen. XLI 42), was het hoogepriesterlijk hoofdhulsel (vgl. Exod. XXVIII 39). De tot den grond afhangende <hi type="italic">sluier</hi> was uit fijngeweven en doorzichtige stof, volgens de Rabbijnen van ‘zijde’.</div>
<div id="n2948"><hi type="italic">Met pronk</hi>, te weten met <hi type="italic">armbanden</hi> (zie Gen. XXIV 22) en een <hi type="italic">halsketen,</hi> een koninklijk sieraad (Gen. XLI 42), enz. v. 11-13<hi type="italic">a.</hi></div>
<div id="n2949"><hi type="italic">Eenen ring</hi> (Hebr.) ‘aan uwen neus’; zie Gen. XXIV noot 6. De <hi type="italic">kroon</hi> wijst weder op hare koninklijke waardigheid.</div>
<div id="n2950">Voor <hi type="italic">polymito</hi> heeft het Hebr. ‘mesji’, dat v. 10 met <hi type="italic">subtilibus</hi> vertaald is; zie noot 9 aan het einde. - Deze sieraden verzinnelijken de voorrechten en gunsten van het uitverkoren volk, en de nu volgende uitgelezen spijzen Gods weldaden in de woestijn en in het land van honig en olie en tarwe.</div>
<div id="n2951">Israël werd een koninkrijk onder Saül.</div>
<div id="n2952">Zie III Reg. X. Hoe Juda deze voorrechten en weldaden, geschenken van Gods onverdiende genade, misbruikte en door ontuchtige afgoderij en staatkundige verbintenissen met heidensche volken van God afviel, wordt verder geschilderd onder het gewone beeld van hoererij.</div>
<div id="n2953"><hi type="italic">Op uwen naam</hi>, d.i. u verlatend op uwen roem. Vgl. Deut. XXXII 15; Os. X 1; XIII 6. Hartstochtelijk en lichtzinnig (Hebr.) ‘storttet gij uwe hoererijen uit’ voor <hi type="italic">ieder, die voorbij ging, om de zijne te worden,</hi> gij, die de mijne waart (v. 8)!</div>
<div id="n2954">In v. 16-22 beschrijft de profeet Israël's Chanaänietischen hoogten- en beeldendienst en zijne menschen-offers aan de afgoden. <hi type="italic">Hoogten</hi> zijn de op hooge plaatsen opgerichte heiligdommen of tenten, die bedekt waren met <hi type="italic">van weerszijden aaneengenaaide</hi>, naar de vertaling van Symmachus, ‘met veelkleurige’ kleedingstoffen (vgl. IV Reg. XXIII 7).</div>
<div id="n2955"><hi type="italic">En gij naamt</hi> enz., zooals Exod. XXXII 2, <hi type="italic">van mijn goud</hi> enz., zie Os. II 8, 9. <hi type="italic">Mansbeelden,</hi> d.i. beelden, die eene mannelijke godheid voorstelden, waarmede het als vrouw gedachte Jerusalem hoereerde.</div>
<div id="n2956">Tot een welgevallig spijsoffer; zie op Lev. I.</div>
<div id="n2957">Kinderen, die aan den Heer, den wettigen man, toebehoorden, gaven zij aan den Moloch <hi type="italic">ter verslinding</hi> door het vuur. Zie Jer. VII 31.</div>
<div id="n2958">Deze vraag verbindt men naar het Hebr. met het volgende v. 21: Was uw hoereeren (v. 15-19) dàn <hi type="italic">gering,</hi> d.i. nog niet erg genoeg, dat gij bovendien mijne kinderen aan den Moloch offerdet?</div>
<div id="n2959">Hebr.: ‘ze door (het vuur) latende gaan’; zie Jer. XXXII noot 30.</div>
<div id="n2960">Hebr. ‘bij’. Zie verder op v. 6 en 7.</div>
<div id="n2961">De profeet schildert in v. 23-25 de zonden onder Manasses, toen allerlei heidensche gruwelen in Jerusalem gepleegd werden. Hierdoor werd de maat van Juda's zonden vol; zie IV Reg. XXI 11, 12; Jer. XV 4.</div>
<div id="n2962">Hebr.: ‘rama’, dat in v. 25 door <hi type="italic">signum prostitutionis tuae, een teeken uwer ontucht,</hi> doch beter in v. 31 door <hi type="italic">excelsum,</hi> d.i. <hi type="italic">hoogte</hi>, vertaald is. Op zulke kunstmatig opgerichte hoogten stonden in Jerusalem's straten de afgodische altaren (vgl. IV Reg. XXIII 13 en Jer. XIX 5), welke om de aldaar gepleegde ontuchtige afgoderij als <hi type="italic">bordeelen</hi> waren.</div>
<div id="n2963">De profeet noemt (v. 26-29) drie volken, waarmede Juda, in strijd met Gods wil, staatkundige verbintenissen sloot, en wier afgoderij het navolgde. Vooreerst Egypte, dat, om zijne schandelijke dierenaanbidding berucht, <hi type="italic">groot van vleesch</hi>, d.i. in hooge mate ontuchtig, genoemd wordt. Vgl. XXIII 20.</div>
<div id="n2964">Beter naar het Hebr. en volgens, den H. Hiëronymus in het verleden: ‘Zie, Ik strekte mijne hand uit tegen u’, d.i. Ik strafte u, om dat heulen met Egypte en ontnam u het <hi type="italic">recht</hi> op kost en kleeding, dat u als wettige echtgenoote van mijnentwege toekwam. M.a.w. God strafte zijn volk door hongersnood (vgl. Jer. XIV 1-6; Joël I 4 volg.) Hij gaf het prijs aan de Philistijnen, die het naar hunne <hi type="italic">zielsbegeerten</hi> plunderden. - <hi type="italic">De dochters</hi>, d.i. de steden der Philistijnen, die aan hare landgoden getrouw waren gebleven, schaamden zich over Jerusalem, dat ontucht bedreef met vreemde goden. Vgl. Jer. II 10-12.</div>
<div id="n2965"><hi type="italic">Omdat gij nog niet verzadigd waart</hi> aan de Egyptenaren, <hi type="italic">hoereerdet</hi> gij, d.i. sloot gij verbintenissen, met de Assyriërs en volgdet de Assyrische afgoderij na. Zie IV Reg. XVI 7 volg. en vgl. Jer. II 18, 36.</div>
<div id="n2966">Aangezien <hi type="italic">Chanaän</hi> ook ‘handel’ en ‘handelaar’ (vgl. Hebr. en Vulg. Zach. XIV 21) beteekent, vertaalt men vrij algemeen het Hebr.: ‘tot het handelaarsland, tot Chaldea’; vgl. XVII 4. Babylon, de hoofdstad, was eene der voornaamste handelssteden der oude wereld; zie Is. XLVII 15. Zie voor het hoereeren met Chaldea XXIII 14-18. Over Israël's staatkundige verbintenissen met Chaldea vermeldt de geschiedenis weinig (vgl. Is. XXXIX; IV Reg. XX 12 volg.); doch het handelsverkeer moet wel aanzienlijk geweest zijn, daar een der drie groote handelswegen van Egypte en van de Middellandsche Zee naar Babylon door Juda-Israël liep.</div>
<div id="n2967">In de volgende vergelijking (v. 31-34) wordt het overspelige Israël beneden eene hoer gesteld. Deze toch laat zich minder gelegen liggen aan liefde dan aan loon. Israël daarentegen, verre van loon te ontvangen, betaalt zelf hare minnaars, terwijl niemand op hare liefde gesteld is. Vgl. Os. VIII 9 volg.</div>
<div id="n2968">d.i. Die, meer dan verzadigd om de vele aanzoeken, een boogeren prijs bedingt. De vergelijking wordt in v. 33 nader verklaard.</div>
<div id="n2969">Die louter uit wellust ontrouw pleegt aan haren man.</div>
<div id="n2970">De <hi type="italic">geschenken</hi> zijn de schattingen, welke Juda aan die volken moest opbrengen, en de offers, welke het aan de afgoden dier volken bracht (zie v. 17-21 en 36).</div>
<div id="n2971">Want uwe hoererij overtreft elke andere zoover, dat deze den naam van hoererij niet verdient. Het Hebr. echter verklarende, hoe Israël deed <hi type="italic">tegen de gewoonte der vrouwen</hi>, heeft: ‘en (want) men hoereerde u niet achterna’, d.i. men liep u niet na om met u te hoereeren, doch gij liept uwe minnaars achterna. Het andere verschil volgt in het tweede halfvers.</div>
<div id="n2972">Aankondiging der straf. De beleedigde echtgenoot zal haar al de straffen eener overspeelster doen ondergaan (v. 35-43).</div>
<div id="n2973"><hi type="italic">Uw kopergeld</hi> beteekent wellicht de aan de afgoden en de heidensche volken verspilde rijkdommen en goederen. Naar de Chald. paraphrase: ‘omdat uwe schande werd uitgestort’, d.i. door uw wangedrag overal werd verbreid. <hi type="italic">Wegens het bloed</hi> is hier de derde reden der in v. 37 uitgesproken straf; zie v. 20 en 21.</div>
<div id="n2974">Al de volken, zoowel uwe <hi type="italic">minnaars</hi>, (Hebr.) ‘aan wie gij welgevallen hadt’, m.a.w. die volken, met welke gij verbintenissen sloot, als dezulken, die gij <hi type="italic">haattet</hi>, d.i. als vijanden beschouwdet, zullen op mijn bevel samenkomen; en Ik zal uwe <hi type="italic">schaamte ontblooten</hi> enz., d.i. de straf eener overspeelster aan u voltrekken (vgl. XXIII 10; Is. XLVII 3; Os. II 3, 10; Nah. III 5). M.a.w. de Heer zal Juda laten onteeren en beschimpen.</div>
<div id="n2975">Als <hi type="italic">overspeelster</hi> moet zij worden gesteenigd (Deut XXII 24; vgl. Joan. VIII 5); omdat zij eene <hi type="italic">bloedvergietster</hi> is, zal haar bloed vergoten worden (Gen. IX 6; vgl. Exod. XXI 12; Lev. XXIV 17). De Heer zal haar maken <hi type="italic">tot bloed</hi>, d.i. haar met bloedende wonden overdekken, om aan zijnen <hi type="italic">toorn</hi> en zijne <hi type="italic">ijverzucht</hi> voldoening te geven.</div>
<div id="n2976">Zie op v. 24. De vijanden zullen de afgodische heiligdommen van Jeruralem vernielen en de stad en het volk uitplunderen.</div>
<div id="n2977">De straf der steeniging werd, naar Lev. XX 2, 27 en Deut. XXII 24, in tegenwoordigheid eener volksmenigte voltrokken; vgl. XXIII 47. Bij het volgende <hi type="italic">u vermoorden</hi> en v. 41 <hi type="italic">verbranden met vuur</hi> vervalt de beeldspraak en wordt gezegd wat metterdaad de vijanden zullen doen; vgl. IV Reg. XXV 9; Jer. LII 13.</div>
<div id="n2978">d.i. Van vele volken. Eene zinspeling op de gewoonte om vrouwen getuigen te doen zijn van die onteerende straf tot een waarschuwend voorbeeld voor haar zelven en tot grootere schande voor de terechtgestelde; vgl. XXIII 10, 48.</div>
<div id="n2979">Hebr.: ‘Ik zal u doen ophouden’ enz.; vgl. XXIII 27.</div>
<div id="n2980">God spreekt als de beleedigde echtgenoot, wiens gramschap bedaart door de voltrekking der straf.</div>
<div id="n2981">Zie v. 22 en vgl. Jer. II 2. <hi type="italic">Daarom heb ook Ik</hi> enz., een profetisch verleden; zie verder IX 10. En toch zal de straf nog genadig zijn: <hi type="italic">Ik heb niet gedaan</hi> enz. Deze laatste woorden vertaalde de H. Hiëronymus volgens Symmachus. De lezingen van het Hebr. en de oude vertalingen loopen hier uiteen en zijn duister van zin.</div>
<div id="n2982"><hi type="italic">De dochter uwer moeder</hi>, door de navolging van de zeden der Chanaänieten, te weten door overspel en door het offeren der kinderen aan den Moloch. In denzelfden zin <hi type="italic">zijt gij</hi>, Jerusalem, <hi type="italic">de zuster uwer zusters.</hi> Uwe moeder is <hi type="italic">eene Cetheesche</hi> enz., zie op v. 3. Wie hare <hi type="italic">zusters</hi> waren, wordt verklaard in v. 46.</div>
<div id="n2983">Jerusalem, de hoofdstad van Juda, Samaria, de hoofdstad van het grootere Tienstammenrijk, en Sodoma, de voornaamste stad van het kleinere Pentapolis, heeten <hi type="italic">zusters</hi> om de gelijkheid van zeden; hare <hi type="italic">dochters</hi> zijn de kleinere steden. <hi type="italic">Links</hi> en <hi type="italic">rechts</hi> is voor den Hebreër, die bij het bepalen der richting het aangezicht naar het oosten keert (zie IV noot 5), hetzelfde als noord en zuid.</div>
<div id="n2984">Niet naar hare wandaden hebt gij gedaan maar grootere hebt gij bedreven. <hi type="italic">Pene, bijna</hi>, staat niet in de andere oude vertalingen. Naar het Hebr. is vermoedelijk de zin: Weldra, na een korten tijd, bedreeft gij grootere misdaden dan zij op al uwe wegen.</div>
<div id="n2985">De bronnen harer <hi type="italic">ongerechtigheid.</hi></div>
<div id="n2986">Hebr.: ‘toen Ik het zag’: de straf volgde onmiddellijk op het kwaad, anders dan bij de twee overige zusters. Vgl. Gen. XVIII 21. Zie Gen. XIX 1-9 voor Sodoma's onnatuurlijke zonden.</div>
<div id="n2987">Zie Jer. III noot 13.</div>
<div id="n2988">Hebr.: ‘gij die voor uwe zusters tusschenbeide zijt gekomen’; want uwe grootere boosheid was eene verschooning voor haar.</div>
<div id="n2989">Hebr.: ‘En Ik zal hare gevangenschap (d.i. hare ballingen) terugvoeren, de gevangenschap van Sodoma met hare dochters en de gevangenschap van Samaria met hare dochters’; (verder naar de Septuag.:) ‘en Ik zal uwe gevangenschap terugvoeren in het midden van haar.’ Jerusalem zal hersteld worden uit de ballingschap, doch zich daarbij tot verootmoediging en beschaming (v. 54) in het midden van Sodoma en Samaria bevinden. Vgl. Is. XIX 23-25 en Jer. III 24, 25. Er is hier sprake van de geestelijke herstelling (zie XI 19, 20), welke zich door de verlossing van den Messias tot alle volken zal uitstrekken, ook tot de onwaardigste; als zoodanige gelden hier Samaria en vooral Sodoma. Aan de stoffelijke en tijdelijke herstelling van Sodoma en de overige steden van Pentapolis kan niet gedacht worden, daar de landstreek voor immer verwoest is (zie Is. XIII 19 en Jer. XLIX 18) en de bewoners allen verdelgd waren (Gen. XIX 25).</div>
<div id="n2990">Want uwe begenadiging geeft hoop aan de minder schuldigen.</div>
<div id="n2991">Tot dien staat, waarin zij vóór hunnen afval waren. Dit zal geschieden in geestelijken zin; zie noot 51.</div>
<div id="n2992">Jerusalem, in v. 53-55 gelijkgesteld met Sodoma, wilde voorheen niet eens den naam van Sodoma uitspreken. Aldus geschiedde, toen Jerusalem nog was in haren <hi type="italic">trots</hi>, d.i. in de dagen van hare grootheid. Doch thans, nu hare <hi type="italic">boosheid</hi> door hare diepe vernedering is <hi type="italic">blootgelegd</hi>, is zij op hare beurt tot <hi type="italic">versmading</hi> geworden voor Syrië en Philistea, om de nederlagen, die deze rijken haar hadden toegebracht; vgl. IV Reg. XV 37; XVI 6; XXIV 2; II Par. XXVIII 18 volg.</div>
<div id="n2993">De straf van (Hebr.) ‘uwe ontucht en uwe gruweldaden’.</div>
<div id="n2994">God zal het afvallige Jerusalem straffen voor het verbreken van het eerste verbond, dat onder eede was bezworen; vgl. Deut. XXIX 12 volg.</div>
<div id="n2995">Met het door de tuchtiging gelouterde volk zal God een nieuw en eeuwig verbond sluiten (zie Jer. XXXI 31 volg.), en wel ter herinnering aan het eerste verbond (vgl. Jer. II 2).</div>
<div id="n2996">Gods onverdiende liefdebewijzen zullen Jerusalem beschamen bij de overdenking der vroegere ontrouw. Want zoover zal Gods liefde gaan, dat Hij niet alleen Jerusalem in zijn verbond opneemt, doch ook hare vroegere <hi type="italic">zusters</hi>, zoowel de grootere, gelijk Samaria was, als de kleinere, b.v. Sodoma (zie noot 51), aan Jerusalem tot <hi type="italic">dochters</hi> geeft. Sion toch wordt door het Nieuwe Verbond de moeder der volken (Ps. LXXXVI 4-6 met noot 5), het middelpunt waarheen allen samenstroomen (Is. II 3; vgl. Is. LIV 1 volg. en LX 3 volg.). Dit zal echter geschieden, niet krachtens eenig recht, dat het eerste <hi type="italic">verbond</hi> aan Jerusalem schonk, doch om wille van Gods barmhartigheid en getrouwheid</div>
<div id="n2997">De gelijkenis van den wijnstok (vgl. XV 1 volg.) en de twee adelaars is gericht tegen Sedecias. Door Nabuchodonosor tot koning over Juda aangesteld, was hij niettemin bijna gedurende zijne gansche regeering (zeker reeds in zijn vierde jaar; vgl. Jer. XXVII 1 volg. met XXVIII 1) in opstand tegen Babel, en had hij, waarschijnlijk in zijn zesde of zevende regeeringsjaar (vgl. VIII 1 met XX 1), zich in net geheim met Egypte tegen Nabuchodonosor verbonden, ondanks de waarschuwingen van Jeremias (vgl. Jer. XXV 11; XXVIII 14; XXXVIII 2, 17).</div>
<div id="n2998"><hi type="italic">Eene gelijkenis</hi>, die om haren verborgen zin <hi type="italic">een raadsel</hi> kan heeten.</div>
<div id="n2999">Hebr.: ‘met lange slagpennen’.</div>
<div id="n3000">Hebr.: ‘den top van den ceder’. De <hi type="italic">ceder</hi> is het koninklijk huis van David; de <hi type="italic">top van den ceder</hi> is koning Joachin of Jechonias, die door den <hi type="italic">adelaar,</hi> Nabuchodonosor, den koning van het reusachtige, uit velerlei volken bestaande Chaldeeuwsche rijk, werd weggevoerd uit Juda. De om zijne ceders bekende <hi type="italic">Libanon</hi>, een Palestijnsch gebergte, waarlangs de weg liep van Babylon naar Juda, beteekent (vgl. Jer. XXII 23 en Is. XXXVII 24) het rijk Juda met Jerusalem.</div>
<div id="n3001">Naar het handelaarsland Babylonië; zie op XVI 29. De <hi type="italic">koopmansstad</hi> is Babylon.</div>
<div id="n3002">In plaats van Joachin stelde Nabuchodonosor geenen vreemde, doch eenen zoon <hi type="italic">des lands</hi>, te weten diens oom Sedecias tot koning aan. De overwinnaar gedroeg zich tegenover hem welwillend (hij legde het zaad in <hi type="italic">een zaailand,</hi> d.i. in een vruchtbaren bodem). Hetzelfde wordt volgens velen in het Hebr. beteekend door de laatste woorden van het vers: ‘(als) eenen wilg plantte hij hem’ aan het water, waar hij welig groeien kon. Naar de Vulgaat en de andere oude vertalingen wordt hier beteekend, dat de macht van Sedecias afhankelijk was van Nabuchodonosor en daarom onvast, gelijk zaad, dat in de bovenste laag van den akker gelegd, geene diepe wortels kan schieten.</div>
<div id="n3003"><hi type="italic">Naar hem</hi> en <hi type="italic">onder hem</hi> slaat op den adelaar. In het algemeen wordt hier gezegd, dat het bewind van Sedecias afhankelijk was van Nabuchodonosor, maar door de goedgunstigheid van den Chaldeeuwschen overheerscher betrekkelijke welvaart genoot.</div>
<div id="n3004">De <hi type="italic">andere groote adelaar</hi> is de koning van Egypte, tot wien Sedecias zich wendde om zich van het juk van Babylon te ontdoen. Doch Sedecias' handelwijze was dwaas en verderfelijk; want, ofschoon geplant in vruchtbaren en rijk besproeiden grond (v. 5), waar hij welig groeide (v. 6), kromde hij toch <hi type="italic">uit de bedden zijner planting</hi> zijne wortels naar Egypte heen.</div>
<div id="n3005">De zin is duidelijk: Nabuchodonosor zal Juda plunderen en verwoesten, zonder daartoe zijne geheele krijgsmacht te moeten gebruiken.</div>
<div id="n3006">De wijnstok was pas geplant en reeds kromde hij zijne wortels in eene onnatuurlijke richting. Daarom moest hij bij den opkomenden brandenden wind (zie Gen. XLI noot 4) wel verdorren. M.a.w. het Chaldeeuwsche leger zal het rijk van Sedecias plunderen en verdelgen. Vgl. Jer. IV 11 en XVIII 17.</div>
<div id="n3007">Beter, zooals het Hebr. heeft, in het verleden (ook in v. 13): ‘de koning van Babylon is gekomen en hij nam’ enz.; want hier wordt gedoeld op de wegvoering van Joachin, de aanstelling van Sedecias (v. 13) enz., welke gebeurtenissen reeds in het verleden lagen. Vgl. IV Reg. XXIV 11-17; Jer. XXIV 1 en XXIX 2.</div>
<div id="n3008">Hebr. ‘En hij nam’ enz., zie noot 11. Vgl. verder II Par. XXXVI 13.</div>
<div id="n3009"><hi type="italic">En hij</hi>, d.i. Sedecias, die ontrouw werd aan Nabuchodonosor. Zie IV Reg. XXIV 20. <hi type="italic">Rossen</hi> beteekent ruiterij.</div>
<div id="n3010">Zie XII 13 en vgl. Jer. LII 11.</div>
<div id="n3011"><hi type="italic">Tegen hem</hi>, d.i. tegen den koning van Babel; doch Hebr.: ‘met hem’, d.i. met Sedecias, zijnen bondgenoot, zal Pharao tegen Babel <hi type="italic">strijd voeren, bij het opwerpen van den wal</hi> enz., d.i. tijdens de belegering van Jerusalem. Zie de vervulling Jer. XXXVII 6 volg. <hi type="italic">Ten einde vele zielen</hi> of menschen <hi type="italic">om het leven te brengen:</hi> het gevolg der belegering wordt als het doel daarvan voorgesteld.</div>
<div id="n3012">d.i. Onder handslag trouw beloofd; vgl. IV Reg. X 15.</div>
<div id="n3013">d.i. Ik zal hem de daardoor verdiende straf doen ondergaan. Het Hebr. en de oude vertalingen hebben: ‘mijnen eed’ en ‘mijn verbond’; want het was een bij God bezworen verbond.</div>
<div id="n3014">Eene herhaling van XII 13.</div>
<div id="n3015">Volgens vele Hebr. handschriften, de Syr. en Chald. vertalingen: ‘En al zijne uitgelezenen’, die XII 14 zijn aangeduid. In de Septuag. ontbreekt dit. Zie voor <hi type="italic">zijn heer</hi> of zijne troepen XII noot 11.</div>
<div id="n3016">De profetie eindigt met de belofte van den Messias, die naar II Reg. VII 13-16 en Ps. LXXXVIII uit David's geslacht zou voortkomen om in eeuwigheid op diens troon te zetelen. Deze belofte nu zou niet verijdeld worden om de verwerping van Sedecias. Vgl. Jer. XXIII 5; XXXIII 14, 15. De beeldspraak is hier dezelfde als in de gelijkenis van v. 3, 4.</div>
<div id="n3017"><hi type="italic">En Ik,</hi> met nadruk, want tegenover den adelaar van v. 3 treedt God zelf nu handelend op om zijn werk te volvoeren. Hij zal nemen <hi type="italic">van het merg,</hi> Hebr. (gelijk in v. 3) ‘van den top’ <hi type="italic">des hoogen ceders,</hi> die (zie noot 4) het huis van David beteekent. Het takje van den ceder is dus de afstammeling van het huis van David, de Messias, die, zoowel om zijne nederige afkomst en geboorte als om den geringen aanvang van zijn Rijk, een <hi type="italic">teeder takje</hi> genoemd wordt; zie Is. XI 1; LIII 2. Doch door God geplant <hi type="italic">op den hoogen berg van Israël</hi>, d.i. op Sion, dat naar Is. II 2 op de kruin der bergen wordt gevestigd en zich verheffen zal boven de heuvelen, zal het takje opgroeien tot <hi type="italic">een hoogen ceder</hi>, waaronder <hi type="italic">alle vogelen</hi> enz. Hiermede wordt beteekend de uitbreiding en de algemeenheid van het Rijk van den Messias, waarin alle volken der wereld heil en vrede zullen vinden. Vgl. XXXI 6; Dan. IV 9, 18; Matth. XIII 31 volg.</div>
<div id="n3018"><hi type="italic">Alle boomen des velds</hi> beteekent, overeenkomstig de hier gebruikte beeldspraak, al de rijken der wereld. Zij zullen, zoowel uit de verbreiding en den bloei van het in den aanvang geringe Messias-Rijk als uit de vernedering en den ondergang van het trotsche rijk Juda, erkennen, dat beide Gods werk zijn, die den nederige verheft en den trotsche vernedert (Luc. I 52), opdat wie roemen wil, roeme op den Heer (Jer. IX 23 volg.; II Cor. X 17).</div>
<div id="n3019">Ezechiël's tijdgenooten zagen in hunne rampen de straf, niet voor eigen zonden, doch voor de zonden hunner vaderen (zie Exod. XX 5; XXXIV 7; Jer. XV 4). Deze in een spreekwoord uitgedrukte (v. 2) opvatting leidde niet tot zelfvernedering en bekeering, maar tot moedeloosheid en verharding in het kwaad. Daarom volgt na hoofdst. XVI, waarin de strafwaardigheid des volks om de zonden van alle geslachten is aangetoond, deze onderrichting over Gods rechtvaardigheid.</div>
<div id="n3020"><hi type="italic">In het land,</hi> Septuag. ‘onder de zonen’, <hi type="italic">van Israël.</hi> De in Juda en Jerusalem overgeblevenen gaven hiermede te kennen, dat zij, het tegenwoordige geslacht, moesten boeten voor de zonde der vaderen. Zie Jer. XXXI 29 en vgl. Exod. XX noot 8.</div>
<div id="n3021">Want Gods rechtvaardigheid tegenover ieder in het bijzonder zal zich zóó klaarblijkelijk toonen, dat niemand dit spreekwoord in genoemden zin voortaan bezigen zal.</div>
<div id="n3022">God is de Heer en de Vader van allen en daarom tegenover allen gelijkelijk rechtvaardig. Derhalve laat Hij zich door geene vooringenomenheid en partijdigheid besturen, doch straft alleen hem, die het verdient. Vgl. Gen. XVIII 25; Job XXXIV 10-12; Rom. III 5, 6. <hi type="italic">Leven</hi> en <hi type="italic">sterven</hi> beteekent hier in het algemeen de belooning der deugd en de straf des kwaads of zegen en vloek, naar Deut. XXX 15, 19.</div>
<div id="n3023">d.i. Niet deelneemt aan de afgodische offermaaltijden in de heiligdommen op de hoogten; vgl. XVI 16 en Deut. XII 2.</div>
<div id="n3024"><hi type="italic">Niet onteert</hi> door overspel, Exod. XX 14. Zie verder Lev. XVIII 19 en XX 18.</div>
<div id="n3025">Vgl. Exod. XXII 26 en Deut. XXIV 12, 13.</div>
<div id="n3026">d.i. Niet meer ontvangt, dan hij geleend heeft; zie Exod. XXII 25 en Lev. XXV 36, 37. Tegenover niet-Israëlieten was dit toegestaan; zie Deut. XXIII 19, 20. Vgl. Ps. XIV noot 6.</div>
<div id="n3027">Dit laatste betreft rechters en scheidslieden.</div>
<div id="n3028"><hi type="italic">Facientem</hi> ziet terug op <hi type="italic">filium</hi>, den <hi type="italic">zoon</hi>, in v. 10. Septuag. (v. 10): ‘En indien hij (de in v. 5-9 beschreven gerechte) een slechten zoon gewint, die bloed vergiet en zonden bedrijft, (v. 11) die op den weg van zijn gerechten vader niet wandelt; <hi type="italic">maar</hi>’ enz.</div>
<div id="n3029">Te weten omdat hij de zoon is van een deugdzamen vader.</div>
<div id="n3030">Zie deze uitdrukking verklaard Lev. XX noot 4.</div>
<div id="n3031">De ontaarde zoon van v. 10-13. - Gelijk de slechte zoon niet gespaard wordt om zijn deugdzamen vader, zoo wordt de deugdzame zoon niet gestraft, omdat zijn vader een boosdoener was (v. 14-19).</div>
<div id="n3032">Voor de straffen van Gods gerechtigheid.</div>
<div id="n3033"><hi type="italic">Op hem</hi>, op den gerechte tot zegen, op den boosdoener tot straf.</div>
<div id="n3034">God wil niet den <hi type="italic">dood</hi>, d.i. de verdiende straf (zie noot 4), <hi type="italic">des goddeloozen</hi>, doch diens bekeering en redding. Bijgevolg is God bereid den zondaar de hiertoe noodige genade te schenken.</div>
<div id="n3035"><hi type="italic">De weg des Heeren</hi>, d.i. zijne handelwijze, <hi type="italic">is niet recht</hi>, omdat hij den zondaar straft zonder diens vroegere goede werken te gedenken (v. 24). Het antwoord is: om <hi type="italic">uwe kromme wegen</hi>, d.i. om uwe slechte daden, welke gij bedrijft, wordt gij gestraft. Want God oordeelt den mensch naar hetgeen hij is, niet naar hetgeen hij vroeger was (v. 21-30<hi type="italic">a</hi>).</div>
<div id="n3036">Zie XI 18, 19, alwaar dit <hi type="italic">nieuwe hart</hi> een geschenk is van Gods genade, terwijl het hier het werk is van den boetvaardige zelf, die met Gods genade moet medewerken.</div>
<div id="n3037">God straft niet, omdat Hij aan straffen welbehagen heeft. Hij wil integendeel de bekeering des zondaars en noodigt hem hiertoe dringend uit.</div>
<div id="n3038">De profeet sluit de XII 1 begonnen reeks profetieën met <hi type="italic">een klaagzang</hi> over den ondergang der <hi type="italic">vorsten van Israël.</hi> Aldus heeten de koningen van Juda, omdat het huis van David rechtens macht had over het geheele volk. De Septuag. heeft het enkelvoud: ‘over den vorst’; waarschijnlijk is Sedecias bedoeld.</div>
<div id="n3039">Het Hebr. kan ook vertaald worden: ‘Wat was uwe moeder? Eene leeuwin! Tusschen leeuwen legerde zij, te midden van jonge leeuwen bracht zij’ enz. Volgens de meesten is <hi type="italic">de moeder</hi> Jerusalem of Juda, dat (als eene leeuwin tusschen leeuwen) in uiterlijke praal en in krijgsroem met de omliggende koninkrijken wilde wedijveren (vgl. I Reg. VIII 20) en <hi type="italic">(hare welpen)</hi> de jonge vorsten, opvoedde in trotschheid en heerschzucht, <hi type="italic">(te midden van jonge leeuwen)</hi> gelijk dit aan de heidensche hoven geschiedde. Volgens anderen (zie v. 5) is de moeder van Sedecias bedoeld, te weten Amital (zie IV Reg. XXIII 31 en XXIV 18), die twee harer zonen, Joachaz en Sedecias, den troon zag bestijgen. Naar deze opvatting beschrijft dit vers het koninklijk aanzien dezer koninginnemoeder, die hare zonen in koninklijken luister opvoedde.</div>
<div id="n3040">Deze jonge leeuw is stellig Joachaz, die, ten troon verheven, zich een geweldenaar toonde; vgl. IV Reg. XXIII 32.</div>
<div id="n3041"><hi type="italic">De volken</hi> zijn de Egyptenaren; zij <hi type="italic">hoorden</hi> van zijnen strijdlust en zijne roofzucht en togen tegen hem ten strijde; <hi type="italic">niet zonder zich te wonden</hi>, Septuag.: ‘in hun verderving’ (zie Thren. IV 20), Hebr.: ‘in hunne kuilen’, <hi type="italic">vingen zij hem</hi> als eenen leeuw. Want wilde dieren ving men in kuilen, die onder takken en bladeren verborgen waren. <hi type="italic">Zij voerden hem in ketenen</hi>, Hebr.: ‘met haken’ of haakvormige neusringen, welke men den gevangen leeuwen in den neus wrong (vgl. Is. XXXVII 29), <hi type="italic">naar Egypte;</hi> zie IV Reg. XXIII 34 en vgl. Jer. XXII 10, 11.</div>
<div id="n3042"><hi type="italic">Hare hoop</hi> op den spoedigen terugkeer van haren zoon Joachaz; zie Jer. XXII. 10. Het gelukte Amital, haren anderen zoon Sedecias ten troon te verheffen. Eigenlijk deed dit Nabuchodonosor (IV Reg. XXIV 17); doch dit komt in de allegorische voorstelling niet in aanmerking. Volgens de gewone opvatting, waarvan in noot 2 sprake was, is deze tweede leeuw òf Joachaz' onmiddellijke opvolger, Joakim, òf wel Joachin, die door de <hi type="italic">moeder</hi>, Jerusalem of Juda, tot koning werd uitgeroepen. Doch zie noot 10.</div>
<div id="n3043">Hij trad op en gedroeg zich als koning, doch werd een geweldenaar gelijk Joachaz geweest was; zie v. 3.</div>
<div id="n3044">Door zijne geweldenarij werd het land met deszelfs rijkdom verwoest en geplunderd.</div>
<div id="n3045">Hebr.: ‘in hunnen kuil werd hij gevangen’, gelijk in v. 4.</div>
<div id="n3046"><hi type="italic">In eene kooi</hi>, waarin leeuwen vervoerd werden, gelijk op de Assyrisch-Babylonische gedenkteekenen wordt afgebeeld. <hi type="italic">In ketenen</hi>, zie voor het Hebr. noot 4. Dit was metterdaad het lot van Sedecias. Tegen hem kwamen <hi type="italic">de volken uit de gewesten</hi> van het Babylonische rijk <hi type="italic">bijeen;</hi> door hen werd hij overwonnen, in eene hinderlaag bij Jericho als in <hi type="italic">hun net</hi> (zie XII 13; XVII 20) of ‘in hunnen kuil’ gevangen, naar den koning van Babylon gebracht, vervolgens naar Chaldea gevoerd en levenslang in eenen kerker opgesloten; zie IV Reg. XXV 5-7 en Jer. LII 8-11. Joakim daarentegen stierf te Jerusalem (IV Reg. XXIV 5; vgl. Jer. XXII 19). En Joachin, op wiens korte en krachtelooze regeering de woorden van v. 6 en 7 nauwelijks passen, werd niet gevangen genomen, doch gaf zich aan de Chaldeën over; zie IV Reg. XXIV 12.</div>
<div id="n3047"><hi type="italic">Uwe moeder</hi>, dezelfde als in v. 2 (zie noot 2), was als een <hi type="italic">aan het water geplante</hi> of vruchtbare wijnstok (zie XV en XVII), <hi type="italic">door uw bloed</hi>, wat beteekenen kan: door uw koninklijk kroost, dat gij voortbracht.</div>
<div id="n3048">De <hi type="italic">takken</hi> van den wijnstok beteekenen de zonen der moeder, die koningen werden. <hi type="italic">En hij zag</hi> enz., Hebr.: ‘hij werd gezien wegens zijne hoogte, wegens de menigte zijner ranken’, m.a.w. de moeder werd beroemd om de koningen uit haar voortgesproten.</div>
<div id="n3049">De wijnstok <hi type="italic">werd uitgerukt</hi>, d.i. het geslacht dier moeder werd van den troon beroofd. <hi type="italic">De brandende wind</hi> (vgl. XVII 9, 10) en <hi type="italic">vuur</hi> zijn zinnebeelden der vijandelijke machten (Babylon en waarschijnlijk ook Egypte), door wie de zonen der moeder (de <hi type="italic">vrucht</hi> van den wijnstok) in ballingschap werden gezonden; zie de noten 4 en 9.</div>
<div id="n3050">Nu is de weleer vruchtbare wijnstok tot onvruchtbaarheid gedoemd als een op een dorren zandgrond geplante stok.</div>
<div id="n3051">Sedecias, <hi type="italic">een twijg zijner takken</hi>, was door zijnen opstand de oorzaak, dat de koninklijke wijnstok geheel ten gronde ging. En dit uiteinde is het treurige onderwerp van dit <hi type="italic">klaaglied</hi> en zal dat nog meer worden door de vervulling.</div>
<div id="n3052"><hi type="italic">In het zevende jaar</hi> na de wegvoering van Joachin (zie I 2), <hi type="italic">in de vijfde</hi> maand (te weten in den zomer van 591), elf maanden na de profetie van VIII 1, twee jaren en vijf maanden vóór Jerusalem's laatste belegering door de Chaldeën (zie XXIV 1), sprak Ezechiël deze vierde reeks profetieën (XX-XXIII). Hierin stelt hij aan Israël de geheele schuld, welke het gedurende den loop der eeuwen had opgehoopt, voor oogen om het naderende eindgericht te rechtvaardigen. Aanleiding hiertoe gaf een zelfde bezoek van <hi type="italic">de oudsten van Israël</hi> als XIV 1 (vgl. VIII 1). De profeet was toen nog altijd binnen zijne woning als opgesloten (zie III 25 en XXXIII 21 volg.). - Waarover zij den profeet kwamen raadplegen, zegt de tekst niet.</div>
<div id="n3053">Zie XIV 3. In plaats van te <hi type="italic">antwoorden</hi>, gelast God den profeet hun het zondenregister van Israël voor te houden (v. 4 volg.).</div>
<div id="n3054">d.i. Als rechter hun hunne schuld voorhouden ter rechtvaardiging van het vonnis.</div>
<div id="n3055">In v. 5-9 wordt herinnerd aan Gods weldaden en Israël's afgoderij in Egypte.</div>
<div id="n3056">Zie Exod. VI noot 7.</div>
<div id="n3057">Zie Exod. VI 2, 3.</div>
<div id="n3058">Hebr.: ‘een sieraad is’; zie Jer. III noot 22.</div>
<div id="n3059">Hebr.: ‘aan de drekgoden’ (zie VI noot 5), waarnaar men <hi type="italic">zijne oogen</hi> opsloeg; zie XVIII 6.</div>
<div id="n3060">De Hebreërs hadden zich in Egypte aan de afgoderij des lands schuldig gemaakt; zie Exod. XXXII 4; Lev. XVIII 3; vooral Jos. XXIV 14.</div>
<div id="n3061"><hi type="italic">Ik zeide</hi> enz., d.i. Ik had het plan. Het is menschelijkerwijze gesproken, om aan te duiden wat zij eigenlijk verdiend hadden. Hiertegenover staat wat God deed, v. 9. Zie verder V 13; VI 12; VII 8.</div>
<div id="n3062"><hi type="italic">Ik handelde</hi> niet volgens hetgeen Ik in v. 8 ‘zeide’, opdat de Egyptenaren den ondergang van mijn volk niet aan mijne onmacht zouden toeschrijven. Want zij wisten wat God aan zijn volk beloofd had. Immers het klaarblijkelijke doel van Gods wonderen bij de plagen van Egypte was de uitvoering van zijn volk. Vgl. Exod. XXXII 11, 12, Num. XIV 13-17; Deut. IX 28; Is. XLVIII 11.</div>
<div id="n3063">Zie Lev. XVIII noot 1.</div>
<div id="n3064">Zie Exod. XXXI 13 met noot 7. De wet van den sabbat wordt hier vermeld, omdat zij, naast de besnijdenis, in de ballingschap bijna het eenige uiterlijke kenteeken was van den Israëliet. Vgl. Lev. XIX 3, 30; XXVI 2; Jer. XVII 19 volg.; Is. LVI 1 volg.; LVIII 13. - Tegenover deze weldaden Gods (v. 10-12) staat wederom Israël's ontrouw na den uittocht en de wetgeving (v. 13-17).</div>
<div id="n3065">Zie voor het schenden van den sabbat Exod. XVI 27 volg. en Num. XV 32 volg.; voor Israël's weerspannigheid in het algemeen Exod. XXXII 1 volg.; Num. XIV 1 volg.; XVI 2; XXI 5; XXV 2 volg.</div>
<div id="n3066">Zie noot 10. God had het plan hen te <hi type="italic">verdelgen;</hi> zie Exod. XXXII 10; XXXIII 3; Num. XIV 12; Deut. IX 14.</div>
<div id="n3067">Zie noot 11 en vgl. Num. XIV 13-17.</div>
<div id="n3068">Zie dit onder eede uitgesproken vonnis Num. XIV 20-23, 28-45. Vgl. Deut. I 35. <hi type="italic">Het uitmuntendste</hi>, zie noot 7.</div>
<div id="n3069">Zie voor de afgoderij in de woestijn Exod. XXXII 4 volg.; Lev. XVII 7; Num. XXV 1-3; Deut. IV 3; Jos. XXII 17; Am. V 26.</div>
<div id="n3070">Integendeel, God liet een nieuw geslacht in de woestijn opkomen, over hetwelk in v. 18-26 gesproken wordt.</div>
<div id="n3071"><hi type="italic">Geboden</hi> en <hi type="italic">rechten</hi> in oneigenlijken zin (vgl. XI 12), te weten de slechte gewoonten der <hi type="italic">vaderen</hi>, welke dezen zich ten levensregel gesteld hadden.</div>
<div id="n3072">Zie noot 13.</div>
<div id="n3073"><hi type="italic">De kinderen</hi>, dit nieuwe geslacht, waren even weerspannig; zie Num. XIV 41; XV 32. Vooral om den opstand van Core enz. (Num. XVI 1 volg.) wilde God hen allen verdelgen; doch Moses en Aäron wendden Gods toorn af (t.a.p. v. 22; zie ook v. 41-48). Vgl. Deut. XXIX 4.</div>
<div id="n3074">Zie v. 14.</div>
<div id="n3075">Zoo was dus het vonnis der <hi type="italic">verstrooiing</hi>, dat thans in de ballingschap was voltrokken, reeds in de woestijn uitgesproken; zie Lev. XXVI 33 volg. en Deut. XXVIII 64 volg.</div>
<div id="n3076">Omdat zij Gods eigenlijke geboden en rechten, die ten leven waren, niet hadden onderhouden, gaf Hij hun <hi type="italic">geboden</hi>, <hi type="italic">die niet goed waren</hi>, <hi type="italic">en rechten</hi>, die hun ten dood of ten ondergang strekten. Het zijn, gelijk in v. 18 en XI 12<hi type="italic">b</hi>, geboden en rechten in oneigenlijken zin, en wel volgens sommigen de hun door hunne onderdrukkers opgelegde wetten van dienstbaarheid, welke eene door God beschikte straf waren. Naar den H. Ephrem zijn de vier reeds dikwerf vermelde straffen (zie V 17) of, wellicht beter meer algemeen, de door God uitgevaardigde strafwetten of zijne gerichten bedoeld, welke <hi type="italic">geboden</hi> en <hi type="italic">rechten</hi> kunnen heeten, in zooverre zij bestemd waren om het volk tot zijnen plicht te brengen.</div>
<div id="n3077">Volgens de meesten is de zin: Ik liet toe, tot straf hunner misdrijven (vgl. Act. VII 42; Rom. I 24; II Thess. II 11; vgl. Is. VI 10), dat zij zich verontreinigden (zie v. 30, 31) door hunne <hi type="italic">offeranden</hi> aan de afgoden, inzonderheid door het offer hunner eerstgeborenen aan den Moloch (zie XVI 20). <hi type="italic">Verontreinigen</hi> kan echter, gelijk Lev. XIII 25, beteekenen: onrein verklaren; en dan is de zin: Ik verklaarde hen onrein bij hunne offeranden, die zij aan Mij brachten, zelfs bij het toewijden hunner eerstgeborenen aan Mij; zie Exod. XIII 12, waar in den grondtekst voor de toewijding der eerstgeborenen aan Jehova dezelfde uitdrukking wordt gebezigd. - Zoo handelde God <hi type="italic">wegens hunne misdrijven;</hi> het Hebr. heeft hiervoor: ‘om hen te doen verstommen, opdat zij weten, dat Ik Jahve ben’; de Septuag.: ‘opdat Ik hen verdelge’.</div>
<div id="n3078">Met hetgeen in v. 28<hi type="italic">b</hi> volgt.</div>
<div id="n3079">Er is sprake van het geslacht, dat onder Josue het beloofde land was ingegaan en, ondanks Deut. XII 13, gedurig zondigde door allerlei offers op te dragen op de hoogten. Zie VI 13; XVI 16 en vgl. Is. LVII 6; Jer. II 20.</div>
<div id="n3080"><hi type="italic">Ik zeide</hi>, door den mond der profeten, en betuigde, door de hier volgende vraag, herhaaldelijk mijne verachting en verontwaardiging voor den immer voortdurenden eeredienst in de op de hoogten gebouwde heiligdommen. En toch bleef de naam dier heiligdommen. <hi type="italic">Hoogte</hi>, Hebr. ‘bama’, tot in de ballingschap in zwang, ten bewijze van den altijd voortdurenden hoogtendienst.</div>
<div id="n3081">De ballingen deden dit met hun hart, de achtergeblevenen in Juda met de daad.</div>
<div id="n3082">Door zijne voortdurende ontrouw, eeuw aan eeuw, had Israël getoond, dat het als het ware een in zijnen geest overlegd plan was om Jehova en zijn verbond te versmaden en heidensch te worden in godsdienst en zeden. Doch dit zal <hi type="italic">niet geschieden</hi>, omdat het in strijd is met Gods raadsbesluit, te weten dat het heil der wereld zou komen uit Israël. Daarom (v. 33) zal God door zijne oppermacht <hi type="italic">(met sterke hand</hi> enz.; zie Exod, VI 1; XIII 3 enz.) en met de straffen zijner <hi type="italic">verbolgenheid</hi> zijn volk als het ware dwingen zijne opperheerschappij te erkennen. Zoo zal ook nu gelden Is. I 27: ‘Sion zal door gericht verlost worden’. Hiermede begint de aankondiging van Israël's herstelling.</div>
<div id="n3083">De laatste woorden <hi type="italic">zal Ik heerschen over u</hi> heeft noch het Hebr. noch de Septuag.; zij schijnen uit v. 33 hier bijgevoegd.</div>
<div id="n3084">Onder beelden, ontleend aan hetgeen met de vaderen geschied was in de woestijn na de verlossing uit Egypte, wordt Gods handelwijze met de ballingen hier voorgesteld. Zij wilden zijn gelijk de heidenen (v. 32), doch God zal hen <hi type="italic">wegvoeren uit de volken</hi> met dezelfde almacht als voorheen (v. 34). Hij zal hen <hi type="italic">brengen naar de woestijn der volken</hi> (v. 35), onder welke zij verstrooid zijn (v. 34). De Syrische woestijn tusschen de landen aan den Euphraat en Chanaän staat hierbij den profeet wel voor den geest, doch eigenlijk is de ballingschap bedoeld; en deze heet hier de woestijn (vgl. Os. II 14), omdat iets dergelijks met de ballingen zal geschieden, als geschied is met hunne vaderen in <hi type="italic">de woestijn van het land Egypte</hi>, d.i. in de aan Egypte grenzende woestijn van het Sinaïtische schiereiland. Gelijk God met hunne vaderen aldaar <hi type="italic">gericht</hi> heeft <hi type="italic">gehouden van aangezicht tot aangezicht</hi> (vgl. Exod. XXXIII 11), d.i. duidelijk en van nabij zijne macht in strafgerichten geopenbaard heeft (zie Num. XIV 10; XVI 19), en hierdoor de getrouwen en de boetvaardigen heeft afgezonderd, doch het weerspannige geslacht heeft doen omkomen, zoo doet Hij ook thans in de woestijn der ballingschap (v. 37 en 38).</div>
<div id="n3085">Hebr.: ‘En Ik zal u onder den staf doen doorgaan’ (zie Lev. XXVII 32), gelijk een herder zijne schapen tellend (vgl. Jer. XXXIII 13), <hi type="italic">en u brengen</hi> enz., d.i. het verbond van Sinaï, waarvan gij u hebt losgemaakt, weder met u aanbinden en vernieuwen; vgl. Jer. XXXI 32; Os. II 18. Septuag.: ‘en u (in het land) binnenleiden in getal’, d.i. slechts weinige getelden, te weten de getrouwen en boetvaardigen. Wat echter met de halsstarrig onwilligen zal geschieden, volgt in v. 38.</div>
<div id="n3086">God zal de halsstarrigen <hi type="italic">uit het land hunner vreemdelingschap wegvoeren</hi> en doen omkomen in de verschillende landen, waarin Hij hen zal verstrooien. Zij zullen gelijk zijn aan het weerspannige geslacht, dat, uit Egypte geleid, in de woestijn omkwam, zonder <hi type="italic">in het land van Israël</hi> binnen te treden.</div>
<div id="n3087">De zin is in verband met het volgende, vooral in v. 40: Blijft halsstarrig de afgoden vereeren. - Eenmaal zal het ware Israël Mij een welgevalligen eeredienst brengen. - In plaats van deze rhetorische toelating, waaruit Gods verontwaardiging spreekt, heeft de Septuag.: ‘Een iegelijk neme zijne uitvindselen (Hebr.: “zijne drekgoden”) weg’.</div>
<div id="n3088">Naar het Hebr., waarmede de Septuag. ongeveerovereenstemt: ‘daarna echter - zekerlijk zult gij naar Mij luisteren, en mijn heiligen naam zult gij niet meer onteeren’ enz. Hoe deze omkeer ten goede geschieden zal, wordt verklaard in v. 40.</div>
<div id="n3089"><hi type="italic">De heilige berg en de verheven berg van Israël</hi> is, gelijk XVII 23 en Is. XI 9, de tempelberg Sion, het geestelijke middelpunt des lands, waarin <hi type="italic">geheel Israël</hi> weder tot één rijk is vereenigd. Aldaar zal dan de eeredienst van Jehova in zijn vroegeren luister hersteld worden. Voor <hi type="italic">eerstelingen</hi> heeft het Hebr. ‘hefoffer’; zie Num. XVIII 11 en vgl. Ez. XLIV 30. <hi type="italic">Het eerste</hi> of het beste <hi type="italic">uwer tienden,</hi> Hebr.: ‘uwer gaven’. Al wat verder nog den Heer wordt toegewijd en geofferd, is begrepen in de <hi type="italic">gewijde gaven.</hi></div>
<div id="n3090">Het volk niet zijne offers en gaven.</div>
<div id="n3091">Ik zal Mij als den heiligen en machtigen God van Israël aan u toonen door de verlossing. Zie het tegendeel v. 9, 14, 22.</div>
<div id="n3092">Septuag.: ‘gij zult u in het aangezicht slaan’, eveneens ten teeken eener oprechte boetvaardigheid.</div>
<div id="n3093">Vgl. XVI 59-63. Hier eindigt in de Hebr. uitgaven dit hoofdstuk.</div>
<div id="n3094">Eene nieuwe profetie, waarin het eindgericht over Jerusalem onder gelijkenissen als reeds nabij wordt aangekondigd. Eerst (v. 46-49) wordt het aansnellende onheil (het leger van Nabuchodonosor) voorgesteld onder het beeld van een geweldigen woudbrand. Vgl. Is. IX 18; Jer. XXI 14.</div>
<div id="n3095">De profeet, die zich in Chaldea, het land van het noorden (Jer. I 14; IV 6 enz.), bevindt, moet zich richten naar <hi type="italic">het zuiden</hi>, d.i. naar het land van Israël (zie XXI 2), dat in het Hebr. aan het einde van het vers genoegzaam wordt aangeduid door ‘hannégeb’ <hi type="italic">(het zuiden)</hi>, den eigennaam van het zuidelijk deel van Juda. <hi type="italic">Druppen</hi> is profeteeren, gelijk Am. VII 16 en Mien. II 6, 11. <hi type="italic">Woud des velds</hi> is een zelfde benaming als de Libanon (XVII 3; vgl. Jer. XXII 23) om Juda en Jerusalem aan te duiden.</div>
<div id="n3096">M.a.w. het door God bestelde leger der vijanden zal alles en allen, den gerechte en den goddelooze (zie XXI 3), ombrengen.</div>
<div id="n3097"><hi type="italic">Alle vleesch</hi> enz., d.i. een ieder, die er getuige van is, zal daarin een godsgericht erkennen.</div>
<div id="n3098">Hoe duidelijk de beeldspraak ook was, de toehoorders (zie v. 1) klaagden, dat de profeet in onverstaanbare gelijkenissen sprak, en deze klaagt bij God, dat op die wijze zijne prediking vruchteloos is. Daarom kondigt God nog duidelijker den ondergang aan in XXI 1 volg.</div>
<div id="n3099">Zie XX noot 44. <hi type="italic">De heiligdommen</hi> zijn de tempel; zie VII noot 23.</div>
<div id="n3100">Het <hi type="italic">zwaard</hi> beteekent den krijg; zie V 1, 12. God zal dien geesel leggen in de hand des konings van Babylon; zie v. 19. Gelijk dit bij openbare rampen pleegt te geschieden, zullen <hi type="italic">de gerechte</hi> en <hi type="italic">de goddelooze</hi> daarbij om komen. Voor de gerechten is dit tot beproeving en loutering, is dit de overgang tot een beter leven (zie Sap. III 1-5). De Septuag. heeft hier en in v. 4: ‘den overtreder en den ongerechte’.</div>
<div id="n3101">Een profetisch verleden, dat Gods onherroepelijk raadsbesluit uitdrukt: Omdat Ik besloten heb te dooden.</div>
<div id="n3102">Hebr. en Septuag.: ‘en het zal niet meer terugkeeren’ in zijne scheede, voordat het zijn werk van v. 3 volbracht heeft. Zie verder XX 47 volg.</div>
<div id="n3103">De profeet moet, ter aankondiging van het aanstaande gericht, voor de oogen der toeschouwers zuchten, alsof hem de lendenen gebroken werden, zuchten van bittere smart.</div>
<div id="n3104"><hi type="italic">De mare</hi> van het naderende gericht, welke de profeet reeds vernomen heeft, <hi type="italic">komt</hi> weldra voor allen. Dan zal de ontsteltenis, die zij thans aan den profeet zien (v. 6), algemeen zijn. <hi type="italic">Langs alle knieën</hi>, zie VII 17. <hi type="italic">Zie</hi>, <hi type="italic">het komt</hi>, te weten het onheil door de mare aangekondigd.</div>
<div id="n3105">Het woord is gericht tot het gescherpte zwaard, dat <hi type="italic">den schepten mijns zoons</hi>, het rijk van het volk Gods (vgl. Exod. IV 22), <hi type="italic">wegneemt</hi>, en <hi type="italic">elken hoorn</hi>, d.i. de geheele volksmenigte en alle rijken in het rond (Jer. XXV 9), <hi type="italic">geveld</hi> heeft. Dit is de vermoedelijke zin der Vulgaat. Het Hebr. schijnt niet zuiver van tekst en geeft geenen zin, die in den samenhang der rede past.</div>
<div id="n3106">Vóór de strafoefening laat God het geduchte zwaard nog scherpen.</div>
<div id="n3107">Dit gescherpte moordtuig.</div>
<div id="n3108"><hi type="italic">Die gevlucht waren</hi> (vgl. Jer. XXXIX 4-6) staat niet in het Hebr. noch in de commentaar van den H. Hiëronymus. <hi type="italic">Sla op de heup</hi> van ontzetting en smart; vgl. Jer. XXXI 19.</div>
<div id="n3109"><hi type="italic">Het zwaard</hi> in de hand van den koning der Chaldeën <hi type="italic">is beproefd bevonden</hi> om het reeds aangerichte bloedbad; het zal nu zijne verdervende kracht toonen door <hi type="italic">den schepter</hi> van Juda om te keeren en in Sedecias aan het rijk een einde te maken. In het Hebr. staan dezelfde duistere woorden als in v. 10<hi type="italic">b.</hi></div>
<div id="n3110">Van verbazing en smart.</div>
<div id="n3111">Het zwaard moet zich <hi type="italic">verdriedubbelen</hi> om van alle zijden rondom Jerusalem te kunnen bliksemen en een vreeselijk bloedbad aan te richten, zoodat <hi type="italic">het zwaard der groote slachting</hi> (Hebr.) ‘hen omsingelt, opdat het hart versmelte’ enz.</div>
<div id="n3112"><hi type="italic">Het aangezicht</hi> beteekent, gelijk elders, den mond van het zwaard, zijne snede, den hier aan weerszijden gescherpten kant.</div>
<div id="n3113">Om den vijand aan te vuren.</div>
<div id="n3114">Eene nog duidelijker aankondiging der komst van Nabuchodonosor. De Ammonieten, de vroegere bondgenooten van Chaldea tegen Juda (IV Reg. XXIV 2), waren thans met Juda in opstand tegen Chaldea (vgl. Jer. XXVII 3). Te Jerusalem hoopte men, dat het ter wrake uitgetrokken leger der Chaldeën zich eerst tegen Ammon zou wenden, zoodat men in Jerusalem zich kon uitrusten en de hulp van Egypte inroepen. Tegen deze ijdele hoop profeteert Ezechiël (v. 19-24).</div>
<div id="n3115">Teeken u twee wegen, die van Babylon uitgaan en, zich splitsend, de eene naar Jerusalem de andere naar de hoofdstad van Ammon leiden.</div>
<div id="n3116">De koning van Babylon zal <hi type="italic">het lot werpen</hi> of door middel der wichelarij beslissen, welken der twee wegen hij moet volgen. Dit zal hij doen <hi type="italic">aan den ingang van den weg</hi> of ‘aan den tweesprong’ (v. 21), waar de ééne weg zich in tweeën splitst. In het Hebr. en de Septuag. schijnt hier sprake te zijn van eene hand, die de profeet, tot een wegwijzer aan den tweesprong, op zijne teekening moet (Hebr.) ‘uitsnijden’ of ‘ingriffelen’. Vgl. IV 1 volg.</div>
<div id="n3117">Zie Jer. XLIX noot 3.</div>
<div id="n3118">Een profetisch verleden: hij zal dit weldra doen.</div>
<div id="n3119">Door deze middelen pleegden de Chaldeën wichelarij. De te voren gemerkte <hi type="italic">pijlen</hi> schudde men in den pijlkoker, en de pijl, welken men er uittrok, bepaalde den weg, die moest worden ingeslagen. Voor <hi type="italic">de afgoden</hi> heeft het Hebr.: ‘de terafim’, d.i. de huisgoden (zie Gen. XXXI noot 5), die veelal gebruikt werden om de toekomst uit te vorschen; zie Judic. XVII 5; Os. III 4; Zach. X 2. Het raadplegen van <hi type="italic">de ingewanden</hi>, Hebr.: ‘delever’, der geofferde dieren was in de oudheid veel verbreid. God liet de bijgeloovige handeling der Chaldeën dienen tot voltrekking van zijn raadsbesluit over Jerusalem.</div>
<div id="n3120">Waarmede hij den beslissenden pijl uit den koker neemt.</div>
<div id="n3121">Septuag.: ‘bij luid geschreeuw’. Zie verder IV 2.</div>
<div id="n3122">De profeet wijst op de valsche gerustheid der Jerusalemmers, die niet kunnen gelooven, dat hunne stad het eerst zal belegerd en ingenomen worden. Het raadplegen der godspraak zal in hunne oogen niets zijn dan een ijdel spel. Dit is vermoedeliik de beteekenis der uitdrukking <hi type="italic">alsof hij de rust der sabbatten navolgt</hi>, welke in de Septuag. en in de Syr. vertaling ontbreekt. Volgens sommige nieuweren is de zin: in hunne oogen hebben zij nog weken en weken, alvorens de Chaldeën zullen komen. Het antwoord van den profeet luidt: de koning der Chaldeën zal door zijne geduchte wraak <hi type="italic">de ongerechtigheid,</hi> d.i. de trouweloosheid van Sedecias, (Hebr.) ‘indachtig maken’.</div>
<div id="n3123">Voor <hi type="italic">indachtig zijt</hi> heeft ook hier het Hebr., naar de vertaling van den H. Hiëronymus, beide malen ‘indachtig maakt’; verder in plaats van <hi type="italic">bij al uwe gedachten</hi> Hebr.: ‘door al uwe daden’ van weerspannigheid. De zin is derhalve: Omdat gij openlijk en aanhoudend ontrouw pleegt en allerlei misdaden van oproerigheid bedrijft en aldus geheel uwe schuld aan den dag brengt, zult gij <hi type="italic">met de hand</hi>, d.i. door vijandelijk geweld, <hi type="italic">gegrepen worden.</hi></div>
<div id="n3124">Het woord is gericht tot den meineedigen Sedecias, den <hi type="italic">onheiligen vorst</hi>, die om zijne goddeloosheid door God verworpen was en vervallen van de heilige waardigheid van koning over het Rijk des Heeren (zie I Par. XXVIII 5; XXIX 23). Zijn <hi type="italic">dag</hi>, de wraakdag over hem, is gekomen en is door God <hi type="italic">voorbeschikt ten tijde der ongerechtigheid</hi>, d.i. toen hij zijnen eed van trouw aan den koning van Babel had geschonden. Naar het Hebr. waarschijnlijk: ‘wiens dag gekomen is ten tijde van het laatste misdrijf’, dat met den ondergang des rijks zou gestraft worden.</div>
<div id="n3125">De <hi type="italic">diadeem</hi> en de <hi type="italic">kroon</hi>, de teekenen der koninklijke waardigheid, moet Sedecias weldra verliezen. De reden hiervan is uitgedrukt in de vraag: <hi type="italic">Is zij</hi> (de kroon of de kroondrager) <hi type="italic">het niet</hi> enz.; die vraag toch doelt, naar den H. Hiëronymus, op het misbruik, dat de kroon van hare macht gemaakt had; want dengene, die vernederd moest worden, heeft zij verheven, en dengene, die waardig was verheven te worden, heeft zij vernederd. Doch het Hebr. heeft: ‘dit is dit niet’; m.a.w. dit, wat de kroon beteekent, het koningschap, zal niet langer zijn wat het tot dusver geweest is; ‘het nederige moet verheven en het hooge vernederd worden’, d.w.z. het trotsche koningschap van Juda (vgl. XIX 2, 3, 6) moet vernietigd, doch het nederige, te weten het nederige Rijk van den Messias (vgl. XVII 22), zal verheven worden. Op dit Rijk toch wordt naar v. 27 gedoeld. Vgl. Is. XI 1.</div>
<div id="n3126"><hi type="italic">Tot ongerechtigheid</hi> (Hebr. driemaal: ‘tot ommekeer’) zal God <hi type="italic">haar</hi>, d.i. de kroon, <hi type="italic">maken</hi>, m.a.w. God zal hare ongerechtigheid en trouweloosheid aan den dag brengen door den val van Sedecias; <hi type="italic">en dit</hi>, wat de kroon beteekent, het rijk en het koningschap van Juda, (Hebr.) ‘tot niet wordt het’. Hetzelfde drukt de Vulgaat uit in het profetisch verleden: <hi type="italic">is niet geworden</hi>, d.w.z. het zal niet meer worden hersteld, <hi type="italic">totdat hij komt</hi>, <hi type="italic">wien het recht</hi> op den troon van David, volgens de aloude profetieën (zie Gen. XLIX 10 met noot 15; II Reg. VII 14 volg., Is. XI 4; Jer. XXIII 5; XXXIII 15; Ps. II, LXXI, CIX enz.), <hi type="italic">toebehoort; en aan hem</hi>, den Messias, <hi type="italic">zal Ik</hi> den troon van David, zijnen vader (Luc. I 32), geven. Duidelijker heeft de Septuag.: ‘wee over haar (de kroon)! Zoodanig zal zij zijn, totdat degene komt, wien het toebehoort’ enz. De profeet voorspelt, dat na Sedecias niemand uit het geslacht van David op zijnen troon zal zetelen, totdat de Christus, de zoon van David, komen zal om over het Rijk Gods in geestelijken zin te gebieden.</div>
<div id="n3127">Aangaande den <hi type="italic">smaad</hi>, dien Ammon Juda heeft aangedaan; vgl. Soph. II 8. Zie verder XXV 3 volg.</div>
<div id="n3128">Het woord is gericht tot het zwaard van Ammon, dat <hi type="italic">ontbloot</hi> en <hi type="italic">gewet</hi> was tegen de Chaldeën; zie v. 30 en vgl. v. 9 en 10.</div>
<div id="n3129">Naar de Ammonietische waarzeggers was het zwaard van Ammon bestemd om Gods strafgericht te voltrekken aan de <hi type="italic">goddelooze</hi> Chaldeën. Zie verder noot 26 ook voor het Hebr.</div>
<div id="n3130">In het Hebr. is het woord tot Ammon gericht: ‘Steek het (zwaard) weder in zijne scheede’! Want Ammon zal niet ten krijg uittrekken, doch in zijn eigen land Gods strafgericht ondergaan.</div>
<div id="n3131">Septuag.: ‘van barbaren’.</div>
<div id="n3132">In uw eigen land zal uw bloed vergoten worden; en dit zal <hi type="italic">in het midden des lands</hi> bedekt zijn en niet op den blooten grond om wraak ten hemel roepen; zie XXIV 7.</div>
<div id="n3133">Nogmaals wordt de aanklacht tegen Jerusalem herhaald ter rechtvaardiging van het aanstaande gericht.</div>
<div id="n3134">Zie XX 4. <hi type="italic">De stad des bloeds</hi>, d.i. die zooveel onschuldig bloed heeft vergoten; zie XXIV 6, 9; vgl. Nah. III 1.</div>
<div id="n3135">De tijd van Gods wraakgericht.</div>
<div id="n3136">De <hi type="italic">dagen</hi> van uw einde, waarop <hi type="italic">uwe jaren</hi> voltallig zullen zijn. Want de val van Jerusalem was aanstaande.</div>
<div id="n3137">Hebr.: ‘gij, bezoedelde van naam (wier vroeger eervolle naam - zie XVI 14 - onder de heidenen is geschandvlekt) en machtige in oproerigheid!’</div>
<div id="n3138">d.i. Zooveel ieder van hen vermocht. Zie v. 27.</div>
<div id="n3139">Alles wat voor God heilig was, den tempel, de offers enz.; zie v. 26.</div>
<div id="n3140">Zie XVIII 6.</div>
<div id="n3141">Door bloedschande te plegen met zijne stiefmoeder; zie Lev. XVIII 7, 8; vgl. I Cor. V 1. Zie voor het volgende XVIII 6 en vgl. Lev. XVIII 19.</div>
<div id="n3142">Door overspel.</div>
<div id="n3143">Zijne halve zuster. Vgl. Lev. XVIII 9; Het telkens herhaalde <hi type="italic">in u</hi> heeft bijzonderen nadruk: dat deed men in de heilige stad Gods.</div>
<div id="n3144">Rechters lieten zich door <hi type="italic">geschenken</hi> omkoopen om een onrechtvaardig doodvonnis te vellen. Zie verder XVIII 8, 13, 17.</div>
<div id="n3145">Van verontwaardiging.</div>
<div id="n3146">Het door de ballingschap gereinigde volk (vgl. Is. IV 4) zal als voorheen Gods eigendom zijn. Vgl. Exod. XIX 5.</div>
<div id="n3147">Israël, voorheen louter zilver, is <hi type="italic">schuim</hi> geworden, dat grootendeels bestaat uit onedele bestanddeelen, uit <hi type="italic">koper en tin</hi> enz. Zie Is. I 22.</div>
<div id="n3148">Jerusalem zal de smeltoven zijn, het Chaldeeuwsche leger het vuur om het schuim te louteren. Vgl. XI 7; XXIV 3. In plaats van <hi type="italic">Ik zal rusten</hi>, d.i. mijnen toorn aan u stillen, heeft het Hebr.: ‘en Ik zal u (in den smeltoven) leggen’ enz.</div>
<div id="n3149">Hebr.: ‘en op u blazen’.</div>
<div id="n3150">Tot de stad Jerusalem. Hier volgt eene nadere verklaring van ‘het schuim’ (v. 18 volg.). Dit beteekent het volk, dat in al zijne standen diep bedorven was (v. 24-31).</div>
<div id="n3151">Jerusalem is als een land, dat door zijne zonden <hi type="italic">onrein</hi> en daarom door God gevloekt en niet <hi type="italic">beregend</hi> was.</div>
<div id="n3152">Over de valsche <hi type="italic">profeten</hi> is nog eens sprake in v. 28. Naar de Septuag. vermeldt de profeet op de eerste plaats ‘de vorsten’, die <hi type="italic">in haar midden</hi>, roofden, plunderden en moordden.</div>
<div id="n3153">De handhavers der Wet. Zie Mal. II 5-7.</div>
<div id="n3154">Zie noot 7.</div>
<div id="n3155">Zie Lev. X 10 en vgl. Ez. XLIV 23.</div>
<div id="n3156">Zij sloten hunne oogen voor het schenden van den sabbat.</div>
<div id="n3157"><hi type="italic">Hare oversten</hi> zijn de rechters enz. Zie v. 12.</div>
<div id="n3158">Zie op XIII 6, 7, 10.</div>
<div id="n3159">De lagere volksklassen, die het voorbeeld der hoogere standen volgden. Zie op v. 7 en vgl. XVIII 12.</div>
<div id="n3160">Niemand was er <hi type="italic">onder hen</hi>, die door zijne gerechtigheid en zijne voorbede eenen muur oprichtte tusschen den vergramden God en het zondige volk om Gods wraak tegen te houden; vgl. XIII 5. Jeremias, Baruch enz. behoorden niet tot de zondige stad, welke de profeet op het oog heeft <hi type="italic">(onder hen).</hi> Doch ook zij konden het naderende gericht niet meer afwenden; zie XIV 13 volg. en vgl. Jer. XV 1.</div>
<div id="n3161">De werkwoorden staan in het profetisch verleden en betreffen de naaste toekomst. Zie IX 10.</div>
<div id="n3162">De twee rijken, Israël en Juda, worden voorgesteld als twee zusters, gelijk XVI 45 volg., <hi type="italic">de dochters van ééne moeder</hi>, want oorspronkelijk waren zij één volk en één rijk. Het geheele hoofdstuk herinnert aan Jer. III, waar dezelfde vergelijking tusschen de beide zusters met dezelfde uitkomst gemaakt wordt. Alleen wordt hier het gekozen beeld strenger vastgehouden en, evenals in hoofdst. XVI, meer in bijzonderheden uitgewerkt.</div>
<div id="n3163">Israël-Juda was tijdens zijn verblijf in Egypte in zijne jeugd (zie XVI 7 en vgl. Jer. II 2) en bedreef toen reeds afgoderij; zie XX 8 en vgl. Jer. III 25.</div>
<div id="n3164"><hi type="italic">Oölla</hi> beteekent ‘haar tent’. Zoo heet Samaria, omdat zij zich een eigen tent of heiligdom gesticht had, in plaats van zich te houden aan Jehova's tempel in Jerusalem, op welken laatsten gedoeld wordt in <hi type="italic">Oöliba</hi>, d.i. ‘mijne tent (is) in haar’. Zoo heet Jerusalem, omdat God zijnen tempel aldaar gevestigd had. <hi type="italic">De grootere</hi>, zie XVI 46. <hi type="italic">Ik nam haar</hi> enz., zie XVI 8. <hi type="italic">Zij baarden</hi> enz. beteekent de vermenigvuldiging des volks.</div>
<div id="n3165"><hi type="italic">Tegen</hi> of buiten <hi type="italic">Mij</hi>, d.i. met verzaking van de aan Mij verschuldigde trouw; het Hebr. heeft: ‘onder Mij’, d.i. hoewel zij mijne vrouw was; zie XVI 32. Het Tienstammenrijk sloot herhaaldelijk met Assyrië staatkundige verbintenissen en volgde de Assyrische afgoderij in vele opzichten na; dit bedoelt de profeet door zijne beeldspraak in v. 5-7. Zie Os. V 13; VIII 9; XII 1 en vgl. IV Reg. XV 19.</div>
<div id="n3166">In plaats van het duistere <hi type="italic">propinquantes</hi> vertalen anderen het Hebr. door ‘krijgslieden’ of, met eene geringe tekstwijziging, ‘hooggeplaatsten’. Voor <hi type="italic">donkerblauw</hi> heeft het Hebr. ‘tekalet’, d.i. violet purper, dat de Assyrische grooten droegen. Het komt onder dezen naam ook voor op de Assyrische opschriften. Zie voor het volgende <hi type="italic">vorsten en overheden</hi> Jer. LI noot 16.</div>
<div id="n3167">Hebr.: ‘met al hunne drekgoden’.</div>
<div id="n3168">Ook met <hi type="italic">Egypte</hi> sloot Israël verbonden en volgde deszelfs afgoderij na; zie Os. VII 11; XII 1; IV Reg. XVII 4. De aanbidding der kalveren te Dan en te Bethel was eene navolging en voortzetting van den Egyptischen stierendienst, dien Israël reeds in zijne eerste jeugd gepleegd had; zie noot 2.</div>
<div id="n3169">Het meervoud <hi type="italic">dezen</hi> ziet terug op den Hebr. naam van Egypte, ‘Mizraïm’, een dualis. Zie verdel v. 3.</div>
<div id="n3170">De gewone straf der overspeelsters; zie XVI 37 volg. Het Tienstammenrijk werd door Assur vernietigd, de bevolking in Assyrië verspreid. Zie IV Reg. XVII.</div>
<div id="n3171">Hebr.: ‘en zij (Oölla) werd een naam (d.i. ten voorbeeld) voor de vrouwen’, d.i. voor de overige steden en rijken (zie v. 48), want <hi type="italic">gerichten</hi> enz.</div>
<div id="n3172">Zie dezelfde aanklacht tegen Juda Jer. III 8-11 en Ez. XVI 47, 51.</div>
<div id="n3173">Vgl. v. 5, 6. De profeet bedoelt de verbintenissen van het rijk Juda met de Assyriërs; zie IV Reg. XVI 7 en vgl. Is. VII 4 volg.</div>
<div id="n3174">Hebr.: ‘En Ik zag, dat zij verontreinigd was; eenerlei was beider weg’.</div>
<div id="n3175">Juda's verkeer met de Chaldeën v. 14-18; vgl. XVI 29. De profeet beschrijft de aanleiding hiertoe overeenkomstig de gekozen beeldspraak. Oöliba liet zich bekoren door de beeltenissen van Chaldeeuwsche krijgsvorsten, welke men in Juda in navolging van Chaldea op de muren der paleizen geschilderd had; zij verlangde met die krijgshaftige mannen in aanraking te komen. Zie Is. XXXIX het verhaal der eerste kennismaking van Juda met de Babyloniërs.</div>
<div id="n3176">Volgens de nieuweren in het Hebr.: ‘met omzwachtelde mutsen’, zie Exod. XXVIII 37 volg.</div>
<div id="n3177">Hebr.: ‘gekomen waren tot hare liefdesponde’.</div>
<div id="n3178">De vriendschap met Chaldea was niet van langen duur. Juda ondervond weldra de bittere gevolgen daarvan en werd <hi type="italic">verzadigd</hi>, Hebr.: ‘afkeerig’, van hen. Zie IV Reg. XXIV 1.</div>
<div id="n3179">God gaf Juda prijs aan de vijanden; zie IV Reg. XXIV 2.</div>
<div id="n3180">Door de Chaldeën in het nauw gebracht, wendde Juda zich tot Egypte en volgde Egypte's afgoderij na, gelijk zij gedaan had in <hi type="italic">de dagen harer jeugd</hi> (zie v. 3, 8). Zie XVII 7 volg. en vgl. Jer. II 18, 36, 37 voor het verbond met Egypte. Uit IV Reg. XXIV 7 en Jer. XXXVII 4, 6-9 blijkt, hoe heilloos dit verbond voor Juda was; vgl. Ez. XXX 21.</div>
<div id="n3181">Het <hi type="italic">vleesch</hi> is het schaamdeel. Zie XIV 26. Vgl. Jer. V 8.</div>
<div id="n3182">Zie v. 3.</div>
<div id="n3183">Zie v. 17.</div>
<div id="n3184">Zie v. 6, 12 en 15. Degenen, met wie zij gezondigd had, zullen Gods wraakgericht aan naar voltrekken. In plaats van <hi type="italic">de edelen en de overheden en de vorsten</hi> hebben de oude vertalingen eigennamen van volksstammen, die met de Chaldeën tegen Juda zullen opkomen. In het Hebr. worden genoemd: ‘Pekôd (zie Jer. L noot 19) en Sjoa en Koa’, twee aan Babylonië grenzende volksstammen, die ook in de Assyrische opschriften te zamen vermeld worden. <hi type="italic">De zonen der Assyriërs</hi>, toen aan Chaldea onderworpen, worden afzonderlijk vermeld om v. 12. Zie verder noot 5.</div>
<div id="n3185">God zal hun het gericht in handen geven; en dezen zullen haar richten naar hunne onmeedoogende rechten of gewoonten.</div>
<div id="n3186">Als de beleedigde echtgenoot.</div>
<div id="n3187">d.i. U gruwzaam mishandelen en allerlaagst vernederen. Volgens sommigen was deze verminking in Chaldea (zeker in Egypte, naar Diodorus Sic. I 78) de straf der overspeelsters.</div>
<div id="n3188"><hi type="italic">Wat er overblijft</hi>, nadat de vijanden hunne eerste woede aan u gekoeld hebben, zal deels door het zwaard omkomen, deels in ballingschap gezonden worden. Het <hi type="italic">laatste</hi> overschot zal door het vuur verteerd worden in de straten der stad.</div>
<div id="n3189">Zie XVI 39.</div>
<div id="n3190">Die van Israël's verblijf in Egypte af begonnen was; zie v. 8 en vgl. voor hetgeen volgt XVIII 6.</div>
<div id="n3191">Zie v. 22.</div>
<div id="n3192">Al wat gij door uwen <hi type="italic">arbeid</hi> verdiend hebt.</div>
<div id="n3193">Een profetisch verleden.</div>
<div id="n3194"><hi type="italic">Op den weg</hi> enz., zie v. 13. <hi type="italic">Haren beker</hi>, d.i. hare straf; zie Is. LI 17 en Jer. XXV 15 volg.</div>
<div id="n3195">Om de vele onheilen, die hij bevat.</div>
<div id="n3196">In uwe dronkenschap.</div>
<div id="n3197">Het vrouwelijke <hi type="italic">quae</hi> ziet terug op <hi type="italic">calix</hi>, <hi type="italic">beker</hi>, in het Hebr. een vrouwelijk woord.</div>
<div id="n3198">Van <hi type="italic">pijn</hi>, want de inhoud van den beker zijn allerlei straffen.</div>
<div id="n3199">De dronken vrouw bijt van razernij den geledigden beker stuk, slaat de tanden in de scherven, alsof zij die wil verslinden, en rijt zich daarmede de zondige borsten open. Een schrikwekkend beeld van de ijselijke straffen, welke Juda van de Chaldeën zou ondergaan.</div>
<div id="n3200">Zie XVI 52, 58.</div>
<div id="n3201">Een nieuwe aanhef; vgl. XX 4; XXII 2. De gruwelen van Israël en Juda worden in het kort samengevat om de zware straf te rechtvaardigen.</div>
<div id="n3202">Zie XVI 20; XX 31. Het <hi type="italic">bloed</hi> harer kinderen.</div>
<div id="n3203">Duidelijker naar het Hebr.: ‘En als zij hunne kinderen aan hunne drekgoden geslacht hadden, kwamen zij op denzelfden dag in mijn heiligdom, om dat te ontwijden; en zie, alzoo hebben zij gedaan’ enz. - Het ontwijden van den tempel bestond daarin, dat zij dien betraden (als om Jehova te tarten) <hi type="italic">op denzelfden dag</hi>, en nog wel op een <hi type="italic">sabbat,</hi> waarop zij zich in het dal Hinnom verontreinigd hadden door het kinderoffer aan den Moloch.</div>
<div id="n3204">De profeet bedoelt het heulen met heidensche volken; zie Jer. IV 30 dezelfde beeldspraak. <hi type="italic">Zij</hi>, de twee zusters, <hi type="italic">hebben gezonden</hi> enz.; <hi type="italic">en gij hadt u</hi>, in het enkelvoud, te weten Juda.</div>
<div id="n3205">De afgezanten dier heidensche volken werden feestelijk onthaald, en daarbij werd <hi type="italic">mijn</hi> reukwerk gebezigd, dat voor mijnen eeredienst bestemd was en eene gave was mijner goedheid; zie XVI 18 en vel. Exod. XXX 34-38.</div>
<div id="n3206">Aan dien feestdisch.</div>
<div id="n3207">Niet alleen met de aanzienlijke volken (Assyriërs, Chaldeën, Egyptenaren, v. 40-42<hi type="italic">a</hi>) hield Juda gemeenschap, doch ook met de geringe omwonende volken <hi type="italic">der woestijn</hi>, die <hi type="italic">uit de menigte</hi>, d.i. uit de aldaar wonende menschenschaar, <hi type="italic">werden aangebracht</hi> op Juda's uitnoodiging. <hi type="italic">Zij</hi>, de twee zusters, <hi type="italic">deden armbanden aan hunne handen</hi> enz., m.a.w. gaven geschenken aan hare minnaars, evenals XVI 33, 34. Naar het Hebr. deden de genoodigde woestijnbewoners armbanden ‘aan hare handen’ enz., d.i. zij brachten geschenken mede voor de twee zusters.</div>
<div id="n3208">Het rijk Juda was door zijne misdadige staatkunde en zijne afgoderij den ondergang nabij gekomen, en toch bleef het (b.v. onder den laatsten koning Sedecias) daarin volharden; zie Jer. XXVII 3 en XXXVII 4<hi type="italic">b.</hi></div>
<div id="n3209">Deze <hi type="italic">gerechte mannen</hi> zijn de door God bestelde wrekers, handhavers van het recht. Zie verder v. 37 en XVI 38.</div>
<div id="n3210">Maak haar tot een voorwerp van ontsteltenis (zie Jer. XV 4). Zie verder XVI 39-41.</div>
<div id="n3211">Zie noot 10.</div>
<div id="n3212">De straffen der zonden, die gij met uwe afgoden hebt bedreven. Vgl. XVI 58.</div>
<div id="n3213">Op den dag zelven, waarop het beleg van Jerusalem een aanvang nam; zie IV Reg. XXV 1 en vgl. Jer. XXXIX 1 en LII 4.</div>
<div id="n3214">Wat rondom Jerusalem voorviel, vernam de profeet op denzelfden dag in Babylon door goddelijke openbaring. Hij moest dien dag opteekenen tot getuigenis voor latere dagen. Die dag werd in de ballingschap door een algemeen vasten herdacht; zie Zach. VIII 19.</div>
<div id="n3215">Wat hier volgt, was eene <hi type="italic">gelijkenis</hi> en moest als zoodanig voorgedragen, niet metterdaad verricht worden. Zie XI 3, waar de ballingen dezelfde spreuk tegen den profeet richtten.</div>
<div id="n3216"><hi type="italic">Zijne</hi>, d.i. de voor den ketel bestemde, <hi type="italic">stukken.</hi> De <hi type="italic">uitgezochte</hi> stukken beteekenen de trotsche hoofden des volks, die in de belegerde stad zullen benauwd worden.</div>
<div id="n3217">Met een geringe tekstverandering vertaalt men het Hebr.: ‘een brandstapel van hout’; zie op v. 10.</div>
<div id="n3218">De ketel is van binnen vol roest, die er bij het koken niet afgaat. Het vleesch moet er stuk voor stuk uitgenomen worden. Dit beteekent, dat <hi type="italic">de stad des bloeds</hi> (zie XXII 2) hare bloedschulden door de belegering alleen niet heeft afgeboet en dat hare bewoners, die tot het laatst toe (zie Jer. XXXVII volg.) halsstarrig bleven, uit de stad in ballingschap zullen gezonden worden. <hi type="italic">Het lot is niet</hi> op de door den ketel beteekende stad <hi type="italic">gevallen</hi>, eene aan de landsverdeeling onder Josue (vgl. Jos. XVI 1; XVII 1) ontleende zegswijze, om uit te drukken, dat de stad, als het ware zonder eigenaar en zonder verdediger, een weerlooze buit der overwinnaars zal zijn; zie XI 9 volg. Volgens den H. Hiëronymus e.a.: <hi type="italic">het lot is niet</hi> op de stukken vleesch <hi type="italic">gevallen</hi>, om het eene stuk vóór het andere er uit te nemen, m.a.w. alle bewoners zonder onderscheid worden uit de stad weggevoerd.</div>
<div id="n3219">De uitdrukking beteekent, naar Job XVI 19, dat het openlijk en onbeschaamd vergoten bloed, bloot en ongedekt, als het ware aan eene naakte rots klevend gelijk roest aan den ketel, om wraak ten hemel roept (vgl. XXI 32 en Is. XXVI 21). Naar v. 8 heeft God dit zóó beschikt, opdat Hij te zijnen tijde geduchte wraak over die ongewroken en onbeschaamde bloedschuld zou nemen.</div>
<div id="n3220">Hebr.: ‘het hout’, en verder: ‘steek het vuur aan, maak het vleesch gaar en laat het kooksel zieden en de beenderen gaar koken’. Een beeld van de ontzettende rampen der belegering.</div>
<div id="n3221">Dit beteekent, dat de van hare inwoners verlaten stad aan het vuur zal worden prijsgegeven. Het is de laatste maatregel, waartoe God zich, ter reiniging der stad, genoodzaakt zag, omdat naar v. 12 volg. geen enkel ander door God beproefd middel baatte.</div>
<div id="n3222">Door het krijgsvuur bij vroegere strafgerichten.</div>
<div id="n3223">Door het eindgericht over Jerusalem.</div>
<div id="n3224">Hebr.: ‘naar uwe werken’. De Septuag. voegt er aan het einde bij: ‘Daarom zal Ik u richten naar uwe bloedschulden, en naar uwe drekgoden zal Ik u richten, o onreine, befaamde en machtige in het verbitteren’. Vgl. XXII 5.</div>
<div id="n3225">Waarschijnlijk op denzelfden dag als in v. 1.</div>
<div id="n3226">d.i. Uwe vrouw (zie v. 18), die gij innig liefhebt, zal plotseling sterven.</div>
<div id="n3227">Van het luidruchtige en omslachtige rouwmisbaar moet hij zich onthouden en in het openbaar zich gedragen, alsof hij geene doode te betreuren had.</div>
<div id="n3228">In rouw ging men blootshoofds en barrevoets en bedekte men zich den <hi type="italic">mond. De spijzen der treurenden</hi>, Hebr. ‘der lieden’, d.i. dergenen, die aan de naaste bloedverwanten van den overledene spijzen zonden om hunne deelneming te betuigen; zie Jer. XVI noot 6.</div>
<div id="n3229">Wat God mij in v. 16 en 17 geopenbaard en gelast had.</div>
<div id="n3230">Den volgenden morgen.</div>
<div id="n3231"><hi type="italic">Het heiligdom, de trots</hi> van Juda's macht en heerlijkheid (zie Jer. VII 4), voor welks ontheiliging de ballingen, die hier worden toegesproken, <hi type="italic">beducht</hi> waren, of (naar het Hebr.) waarnaar zij verlangden terug te keeren, dien heiligen en dierbaren tempel zal God <hi type="italic">ontwijden</hi>, d.i. ter ontwijding prijsgeven aan de heidenen. Bovendien zullen de kinderen der ballingen, die nog in Juda waren, omkomen. Zoo zullen zij het dierbaarste, wat zij bezitten, weldra verliezen en, evenals de profeet, allen openbaren rouw daarover moeten nalaten (v. 22 volg.).</div>
<div id="n3232"><hi type="italic">Wegkwijnen</hi> van zielesmart (zie IV 17), omdat zij hun leed moeten verbergen. Want de overwinnaars zouden niet toelaten, dat de ballingen rouw bedreven over hunnen triomf.</div>
<div id="n3233"><hi type="italic">Ten dage</hi>, d.i. ten tijde, in v. 26 bepaald. Zie verder v. 21. De tempel is <hi type="italic">de lust hunner waardigheid</hi>, omdat zij hun welbehagen stelden in het heiligdom, dat, als Gods woning in hun midden, hunne waardigheid was.</div>
<div id="n3234">Bij de aankomst van den ontkomene uit het verwoeste Jerusalem (zie XXXIII 21) zal de profeet weder vrij en openlijk voor zijne medeballingen mogen optreden; zie III 24-27. Er zou echter nog een geruime tijd verloopen, eer dit geschiedde (vgl. XXIV 1 met XXXIII 21 en de aanteekening). In dezen tusschentijd schreef de profeet eenige der volgende godspraken tegen de heidenen; zie b.v. XXIX 1 en XXXI 1.</div>
<div id="n3235">In de hoofdstukken XXV tot XXXII zijn de godspraken bijeenverzameld, welke uitsluitend de heidensche volken betreffen. Hun kondigt God door zijnen profeet zijne gerichten aan, ‘opdat zij weten, dat Ik (God) de Heer ben’. Dit betuigt God hier herhaaldelijk ter verklaring van de strekking dezer profetieën. Want door den ondergang van Juda-Jerusalem, het onderwerp der profetieën van het eerste deel, scheen in het oog der heidenen de God van Israël overwonnen door hunne goden. Daarom zal de Heer door zijne gerichten over de volken zijne geschonden eer herstellen en zich openbaren als den eenigen God, die volken en rijken bestuurt, die zich in zijne allen omvattende liefde over al de volken ontfermen en allen tot de kennis der waarheid brengen wil. - Voorop staan de naburen van Juda, die zich bij Jerusalem's val verheugd en vijandelijk gedragen hadden.</div>
<div id="n3236">Zie voor <hi type="italic">Ammon</hi> Jer. XLIX noot 1. Na eerst met Juda tegen Chaldea te hebben samengespannen (zie XXI noot 15), hadden zij zich na den val van Jerusalem vijandig gedragen (zie Jer. XL 14) en zich verheugd over Juda's rampen, v. 3. Vgl. Soph. II 8.</div>
<div id="n3237">Arabische volksstammen, die ten <hi type="italic">oosten</hi> van Palestina een nomadisch leven leidden; zie Is. XI 14 en Jer. XLIX noot 32.</div>
<div id="n3238">Zie Jer. XLIX noot 3.</div>
<div id="n3239">d.i. Hun land; het lot der bevolking volgt in v. 6 en 7.</div>
<div id="n3240">Het Hebr. voegt er bij: ‘met alle verachting’.</div>
<div id="n3241"><hi type="italic">Moab</hi> is de broeder en zuidoosoostelijke nabuur van <hi type="italic">Ammon.</hi> Het volgende <hi type="italic">en Seïr</hi> bevreemdt hier; want Seïr is Edom, dat v. 12 volg. wordt toegesproken. De Septuag. heeft het niet.</div>
<div id="n3242">Septuag.: ‘van Israël en Juda’. Aan Israël, het Tienstammenrijk, was Moab schatplichtig geweest. Nu was ook Juda gevallen, waaruit Moab besloot, dat Israël-Juda de waardigheid van Gods uitverkoren volk of nimmer bezeten of verbeurd had; of althans dat zijn God had moeten bukken voor de landgoden der overwinnaars.</div>
<div id="n3243">God zal <hi type="italic">den schouder van Moab ontblooten</hi>, d.i. den toegang tot het land openstellen, te beginnen <hi type="italic">van de steden af, te weten</hi> van zijne sterke grensvestingen. In gevolge daarvan zullen <hi type="italic">de sieraden des lands</hi>, d.i. de vruchtbaarste streken en de sterkste vestingen, zooals <hi type="italic">Bethiesimoth</hi>, aan den Jordaan tegenover Jericho (zie Num. XXXIII 48, 49; Jos. XII 3; XIII 20) <hi type="italic">en Beëlmeon</hi> of Bethmeon (zie Jer. XLVIII noot 24) <hi type="italic">en</hi>, Hebr.: ‘tot aan’, <hi type="italic">Carjathaim</hi> (zie Jer. XLVIII noot 3) openliggen <hi type="italic">voor de kinderen van het Oosten</hi>, die naar v. 4 ook het land der <hi type="italic">kinderen van Ammon</hi> zullen bezetten. De hier beschreven landstreek was oorspronkelijk aan Ruben toebedeeld (Num. XXXII 37 volg), doch later door Moab ingenomen.</div>
<div id="n3244">Zie voor <hi type="italic">Edom</hi> en zijn ouden broederhaat tegen Jacob of Israël Jer. XLIX noot 7. Nog onlangs had Edom zijnen wrok getoond bij den val van Jerusalem (vgl. Thren. IV 21; Ez. XXXV 5) om zich te wreken over de vernederingen, die het eertijds van Juda ondergaan had; vgl. II Reg. VIII 14; IV Reg. XIV 7, 22. Deze zware <hi type="italic">zonde</hi> (zie Jer. II noot 3) zal God op Edom wreken.</div>
<div id="n3245">Hebr.: ‘van Theman af’; zie Jer. XLIX noot 8.</div>
<div id="n3246">Hebr.: ‘en tot aan Dedan toe zullen zij (die van Edom) vallen door het zwaard’. <hi type="italic">Dedan</hi> is een ten zuiden van Edom wonende Arabische volksstam; zie Is. XXI noot 16. Vgl. Mal. I 3, 4.</div>
<div id="n3247">Zie I Mach. V 65; II Mach. X 16. Vgl. Abd. v. 17-19.</div>
<div id="n3248">De Philistijnen hadden aan de overwonnen Judeërs hunnen haat en hunne verachting getoond (zie XVI 27, 57) en waarschijnlijk na den val van Jerusalem de Judeesche vluchtelingen gelijk weleer (Am. I 6) mishandeld. Dit was hunne wraak over de nederlagen, welke Juda hun zoo dikwerf had toegebracht.</div>
<div id="n3249">De Vulgaat heeft, met opoffering van den zin, de woordspeling van den grondtekst nagevolgd. Naar het Hebr. en de Septuag.: ‘en de Kerêtim uitroeien’. Dezen zijn waarschijnlijk dezelfden als de I Reg. XXX 14 en II Reg. VIII 18 vermelde ‘Cerethi’, te weten de bewoners van zuidelijk Philistea.</div>
<div id="n3250"><hi type="italic">Verdelgen</hi> wat na de krijgsrampen nog zal <hi type="italic">overblijven</hi> van het aan dit <hi type="italic">kustland</hi> wonende volk. Vgl. Is. XIV 29-32; Jer. XLVII 4; Am. I 8.</div>
<div id="n3251"><hi type="italic">In het elfde jaar</hi> na de wegvoering van Joachin (zie I 2), in 587. De <hi type="italic">maand</hi> is niet genoemd, doch daar de val van Jerusalem in v. 2 als bekend verondersteld wordt, dit echter in de vierde maand veroverd, in de vijfde verwoest was (Jer. LII 6, 12), en de tijding hiervan waarschijnlijk in de tiende maand aan den Chobar kwam (zie op XXXIII 21), zal een der laatste maanden des jaars bedoeld zijn. - De godspraken over Tyrus loopen tot aan XXVIII 19.</div>
<div id="n3252">Zie voor <hi type="italic">Tyrus</hi> Is. XXIII noot 1. In deze profetie is er meestal sprake van het nieuwe Tyrus, op een eilandje of eene rots, op zeer korten afstand van het oude Tyrus aan de kust gelegen. Vgl. Jer. XXV 22. In het begin der regeering van Sedecias waren de gezanten van Tyrus te Jerusalem gekomen, waarschijnlijk om een verdedigend verbond met Juda te sluiten (zie Jer. XXVII 3). Nu echter, na den val van Jerusalem, had Tyrus zich verheugd over het voordeel, dat de ondergang dier stad haar brengen zou. Dit wordt aan Tyrus hier verweten en schijnt de aanleiding tot deze godspraken.</div>
<div id="n3253">Jerusalem was ten opzichte van Tyrus <hi type="italic">de poort</hi> (het meervoud <hi type="italic">poorten</hi> om de poortvleugels) <hi type="italic">der volken</hi>, omdat de wegen der zuidelijke handelsvolken door Juda naar Phenicië liepen en door tollen enz. als door eene poort belemmerd werden. Doch door den val van Juda-Jerusalem was die poort <hi type="italic">verbroken</hi> en <hi type="italic">keert</hi> hetgeen zij vroeger terughield <hi type="italic">zich naar mij.</hi> Septuag.: ‘Ha, verbroken is zij (Jerusalem), zij is verdelgd! De volken wenden zich tot mij’ enz.</div>
<div id="n3254">God zal in plaats van vele handelsvolken vele vijandelijke volken tegen Tyrus doen komen, (Hebr.) ‘gelijk de zee hare golven doet opkomen’.</div>
<div id="n3255">d.i. Het puin van hare muren en torens.</div>
<div id="n3256">Zie voor de vervulling Is. XXIII noot 19.</div>
<div id="n3257"><hi type="italic">Hare dochters</hi> zijn de onderhoorige steden <hi type="italic">op het</hi> vaste <hi type="italic">land</hi> van Phenicië; <hi type="italic">de dood door het zwaard</hi> beteekent de verwoesting derzelve.</div>
<div id="n3258">Eene nieuwe strophe, die op dezelfde wijze als v. 3 wordt ingeleid.</div>
<div id="n3259">Zie Jer. I noot 10 aan het einde.</div>
<div id="n3260">Zie Is. X noot 7.</div>
<div id="n3261">Na de steden van het vasteland (zie noot 7) te hebben veroverd, zal Nabuchodonosor het beleg slaan om het eiland Tyrus en hiertoe <hi type="italic">schansen</hi> (zie IV noot 2) en <hi type="italic">eenen wal</hi> (Hebr.) ‘tegen u’ oprichten. Volgens den H. Hiëronymus e.a. overbrugde Nabuchodonosor, gelijk later Alexander, de zeeëngte met den hier bedoelden <hi type="italic">wal</hi> of dam om alzoo het eiland te genaken. <hi type="italic">Het schild</hi> is een verzamelwoord voor de schilden der krijgers, of beteekent een schilddak, d.i. een uit teenen gevlochten schutdak, in de Vulgaat v. 9 door <hi type="italic">vinea</hi> aangeduid, onder welks beschutting de stad werd aangevallen.</div>
<div id="n3262">De overwinnaar zal de door de zee omspoelde stad als eene gewone landvesting binnentrekken.</div>
<div id="n3263">De <hi type="italic">zuilen</hi>, waarvan ook Herodotus (II 44) gewaagt, waren waarschijnlijk voorstellingen van den Phenicischen zonnegod Heracles of Melkart, die bij den val der zuilen overwonnen zou blijken. Vgl. Is. XLVI 1; Jer. L 2.</div>
<div id="n3264">Uit Philostratus en Menander bericht Flavius Jos. (Antiq. X 11, 1; c. Ap. I 21) de dertienjarige belegering van Tyrus door Nabuchodonosor, zonder echter uitdrukkelijk van de inneming der stad te gewagen. Uit de Phenicische oorkonden blijkt echter, gelijk hij zegt in overeenstemming met het getuigenis van Berosus, dat Nabuchodonosor Syrië en <hi type="italic">geheel Phenicië</hi>, derhalve ook de hoofdstad Tyrus, heeft onderworpen. Evenwel leverde de plundering van Tyrus aan Nabuchodonosor geen aanmerkelijk voordeel op; zie XXIX 18. De reden daarvan is onbekend. De H. Hiëronymus zegt, dat de Tyriërs gedurende de belegering hunne schatten in veiligheid brachten naar de koloniën.</div>
<div id="n3265">De profetie beschrijft (v. 15-18) den schrik en de verbazing der <hi type="italic">eilanden</hi>, d.i. der kustlanden en der eilanden in de Middellandsche Zee (vgl. Gen. X noot 6), bij den val der moederstad Tyrus.</div>
<div id="n3266">d.i. In treurgewaad van hunne <hi type="italic">ontzetting</hi> doen blijken.</div>
<div id="n3267">Septuag.: ‘Hoe zijt gij vergaan en verdelgd uit de zee!’</div>
<div id="n3268">De <hi type="italic">stad</hi>, om hare ligging in het midden der zee, en hare <hi type="italic">bewoners</hi>, door hunne vloten op de zee.</div>
<div id="n3269">Hebr.: ‘Nu beven de eilanden ten dage van uwen val en schrikken de eilanden (of kustlanden) aan de zee om uwen uitgang’. Dit laatste kan of den ondergang der stad of het uitgaan der vluchtelingen of der gevangenen beteekenen.</div>
<div id="n3270">Tyrus daalt af naar het doodenrijk, waaruit het nimmer terugkeert (v. 19-21). Vgl. Is. XIV 11, 19.</div>
<div id="n3271">Naar het Hebr. kan hier reeds de slotzin beginnen: ‘dan zal Ik u nederhalen tot hen, die zijn afgedaald in den kuil’ enz.</div>
<div id="n3272">Dat sinds lang in de onderwereld verblijft.</div>
<div id="n3273">Hebr.: ‘in eeuwige woestenijen’, eene nadere bepaling van <hi type="italic">in het onderaardsche land.</hi></div>
<div id="n3274">d.i. Wanneer Ik door mijne weldaden Mij verheerlijk op de bewoonde aarde. Septuag.: ‘opdat gij niet bewoond wordt en niet opstaat in het land des levens’.</div>
<div id="n3275">Hebr.: ‘aan de ingangen’, de havens van Tyrus, vooral de Egyptische aan de oostkust naar het vasteland en de Sidonische naar Sidon gericht.</div>
<div id="n3276">Zie XXVIII 12 en vgl. XVI 14; Thren. II 15; Ps. XLIX 2.</div>
<div id="n3277">Hebr.: ‘in het hart (d.i. in het midden) der zee zijn uwe grenzen’; want de zee omsloot het eiland Tyrus van alle zijden.</div>
<div id="n3278">Met deze woorden begint de schildering van Tyrus onder het beeld van een reuzenschip. <hi type="italic">Uwe naburen</hi> staat niet in den grondtekst.</div>
<div id="n3279"><hi type="italic">Uit dennen</hi>, Hebr. waarschijnlijk ‘cypressen’ (vgl. III Reg. V 8, 10; VI 15), <hi type="italic">van Sanir.</hi> naar Deut. III 9 den naam van den Hermon of van een deel daarvan, <hi type="italic">timmerden zij u</hi> (Hebr.) ‘het dubbele beschot’ der kiel. Dit wijst op de kostbare paleizen van Tyrus, die met cypressen en cederhout beschoten waren.</div>
<div id="n3280"><hi type="italic">Basan</hi> is eene landstreek in het Overjordaansche gebied; zie Is. II 13; Zach. XI 2. <hi type="italic">Uwe roeibanken maakten zij</hi> (Hebr. waarschijnlijk:) ‘van elpenbeen, ingelegd met bukshout(?) uit de eilanden der Kitthim’, de bewoners van het eiland Cyprus of, in uitgebreideren zin, van de kustlanden en eilanden der Middellandsche Zee. Zie Jer. II noot 10.</div>
<div id="n3281"><hi type="italic">Om aan den mast te hechten</hi>, Hebr.: ‘om u tot vlag te dienen’, want bij de Ouden diende het veelkleurige zeil tot vlag. De <hi type="italic">bedekking</hi> der hut was van purper uit <hi type="italic">Elisa</hi> (zie Gen. X 4), dat volgens den H. Hiëronymus de Grieksche eilanden der Jonische zee, volgens de nieuweren Zuid-Italië of Sicilië aanduidt. - De profeet bedoelt, dat al deze landen hunne kostbaarste voortbrengselen tot opluistering van Tyrus leverden.</div>
<div id="n3282">De vele bondsstaten van Phenicië waren als de bemanning van het schip en deden dienst als <hi type="italic">roeiers</hi> enz. (v. 8, 9), terwijl <hi type="italic">Tyrus</hi>, het hoofd der bondsstaten, het roer hield. <hi type="italic">Sidon</hi> op het vasteland was de vroegere hoofdstad. <hi type="italic">Arad</hi>, Hebr. ‘Arvad’, lag op een eiland dicht bij de Phenicische kust.</div>
<div id="n3283">Eene stad niet ver van de kust, tusschen Tripolis en Berytos. Vgl. III Reg. V 18.</div>
<div id="n3284">Hier en in de volgende verzen wijkt het beeld van het schip meer en meer terug, en treedt de stad met haren handel en haar leger op den voorgrond.</div>
<div id="n3285">De <hi type="italic">Perzen</hi>, hier het eerst in de H. Schrift vermeld, waren toen nog een weinig aanzienlijke volksstam. Voor <hi type="italic">Lydiërs en Libyers</hi> heeft het Hebr. ‘Loed en Poet’, die eveneens Is. LXVI 19 en Jer. XLVI 9 (zie noot 11 aldaar) te zamen vermeld zijn. Zij allen leverden aan Tyrus hulptroepen.</div>
<div id="n3286">Zie voor <hi type="italic">Arad</hi> noot 8. Voor <hi type="italic">Pygmeërs</hi>, volgens den H. Hiëronymus geen eigennaam van een volk, doch een van het Grieksche ‘pygma’, d.i. vuist, afgeleid naamwoord, dat vuistvechters of dappere krijgers beteekent, heeft het Hebr. ‘gammadim’, naar de Septuag.: ‘wachters’. - Het ophangen der <hi type="italic">pijlkokers</hi>, Hebr. ‘schilden’, aan de muren der stad duidt aan, dat genoemde volken bijdroegen tot den luister en de sterkte der vesting. - In v. 12-25 beschrijft de profeet de markt van Tyrus, waar kooplieden uit alle volken samenstroomden. Eerst worden de handelsvolken aan en bij de Middellandsche Zee van het westen naar het oosten opgeteld, v. 12-14.</div>
<div id="n3287"><hi type="italic">De Carthagers</hi> heeft ook de Septuag. Doch naar het Hebr. is ‘Tharsjisj’ (Gen. X 4), waarschijnlijk de Phenicische kolonie Tartessus in Zuidwestelijk Spanje, ‘uwe handelaarster’, omdat zij eenen grooten rijkdom van mineralen in Tyrus ter markt kon brengen. Want Spanje was rijk aan <hi type="italic">zilver</hi>, <hi type="italic">ijzer enz.</hi></div>
<div id="n3288"><hi type="italic">Griekenland</hi>, Hebr.: ‘Javan’ (zie Joël III noot 10). <hi type="italic">Thubal</hi> en <hi type="italic">Mosoch</hi>, naar Gen. X 2 ‘zonen van Japheth’, woonden aan de zuidkust en ten zuidoosten der Zwarte Zee, in het aan <hi type="italic">koper</hi> rijke Pontische bergland.</div>
<div id="n3289"><hi type="italic">Het huis Thogorma</hi> beteekent waarschijnlijk een Armenischen volksstam (zie Gen. X 3); Armenië was om zijnen rijkdom aan <hi type="italic">paarden</hi> en <hi type="italic">muilezels</hi> bij de Ouden bekend. Zie voor de vertaling <hi type="italic">equites</hi>, <hi type="italic">strijdrossen</hi>, Exod. XV noot 16.</div>
<div id="n3290">Handelsbetrekkingen met de noordwestelijke Arabieren en de naaste naburen in het oosten, v. 15-18. - Zie voor het Arabische handelsvolk <hi type="italic">Dedan</hi> XXV noot 12 en Is. XXI noot 16. Door de <hi type="italic">eilanden</hi> zijn waarschijnlijk de kusten en de eilanden der Roode Zee bedoeld; althans <hi type="italic">elpenbeen</hi> en <hi type="italic">ebbenhout</hi> zijn vooral Afrikaansche voortbrengselen, welke waarschijnlijk als schatting aan Tyrus betaald werden. Want <hi type="italic">de koophandel uwer hand</hi> schijnt te beteekenen de onder uwe heerschappij staande kooplieden. Zie v. 21.</div>
<div id="n3291">Voor de <hi type="italic">kunstwerken</hi>, welke in Tyrus werden vervaardigd, brachten de Syriërs <hi type="italic">edelgesteente</hi> enz. op de markt van Tyrus. - Het Hebr. <hi type="italic">chodchod</hi> is Is. LIV 12 door <hi type="italic">jaspis</hi> vertaald. - De koraal- en parelvisscherij in de Perzische golf leverde aan den <hi type="italic">Syriër</hi>, Hebr.: ‘Aram’ (het land tusschen Chanaän-Phenicië en den Euphraat), de genoemde edelgesteenten. Babel was van oudsher (zie Jos. VII 21) bekend om zijne weefselen en zijn borduurwerk.</div>
<div id="n3292">Hebr.: ‘in tarwe van Minnith’, eene in het Ammonietische gebied gelegen stad, naar II Par. XXVII 5 rijk aan granen.</div>
<div id="n3293">Hebr.: ‘in wijn van Chelbon’, het drie uren noordoostelijk van Damascus liggende dorp Chalbûn. De hier geteelde wijn wordt in het spijkerschrift geprezen en was volgens de Ouden de geliefkoosde drank der Perzische koningen.</div>
<div id="n3294">Hebr.: ‘Wedan (vermoedelijk een Arabische stam) en Javan van Oezal’, een ander Javan, dan het in v. 13 genoemde. Oezal, Gen. X 27 onder de Arabische volksstammen genoemd, woonde waarschijnlijk in Gelukkig-Arabië. - In v. 19-22 de handel van zuidelijk Arabië en van de Syrisch-Arabische woestijn op Tyrus.</div>
<div id="n3295">Het Hebr. ‘kiddah’ is Exod. XXX 24 door ‘kassie’ vertaald, zie aldaar noot 16. Kassie en <hi type="italic">specerijriet</hi> (zie Is. XLIII noot 22) zijn voortbrengselen van Arabië.</div>
<div id="n3296"><hi type="italic">Dedan</hi> is waarschijnlijk verschillend van het in v. 15 genoemde. Vgl. Gen. X 7 ‘Dadan’ of Dedan onder de zonen van Cham, en Gen. XXV 1, 3 ‘Dadan’ of Dedan, kleinzoon van Cetura. Doch beide zijn Arabische volksstammen.</div>
<div id="n3297">Zie Is. XXI noot 19 en voor het volgende hierboven noot 16.</div>
<div id="n3298">Arabische volksstammen. Zie Gen. X 7, waar zij vermeld zijn onder ‘de zonen van Chus’.</div>
<div id="n3299">De handel van Mesopotamië op Tyrus. - Van <hi type="italic">Haran</hi> (zie Gen. XI noot 13) liep een groote handelsweg naar Babylonië, de Perzische golf en Palestina. <hi type="italic">Chene</hi>, Hebr. ‘Kanneh’, waarschijnlijk ‘Chalanne’ of ‘Kalne’ van Gen. X 10 (vgl. Is. X 9 ‘Calano’), is onbekend; volgens de meesten Ctesiphon aan den Tiger. <hi type="italic">Eden</hi> is vermoedelijk het ‘Bit-Adini’ der opschriften, eene landstreek aan den Euphraat. Zie voor het Arabische <hi type="italic">Saba</hi> op v. 22; zijne karavanen ruilden hunne koopwaren met die van Mesopotamië en reisden hiermede verder naar Tyrus. <hi type="italic">Chelmad</hi> schijnt de naam van eene landstreek, Septuag.: ‘Charman’, wellicht Karmanië.</div>
<div id="n3300">Hebr. vermoedelijk: ‘Zij waren uwe handelaren in prachtige stoffen, in purperen en gestikte mantels en in bonte dekkleeden, in gevlochten en gedraaide touwen op uwe markt’.</div>
<div id="n3301">Voor <hi type="italic">zeeschepen</hi> heeft het Hebr.: ‘Tharsis-schepen’; zie Ps. XLVII noot 8 en Is. II noot 10. Zij waren <hi type="italic">uwe vorsten</hi>, d.i. bekleedden de voornaamste plaats, <hi type="italic">in uwen handel;</hi> volgens de Grieksche vertaling van Aquila: ‘zij stonden u ten dienste’. Zie verder v. 4 volg.</div>
<div id="n3302">Het beeld van het zeeschip komt hier weder op den voorgrond. <hi type="italic">Op de vele wateren</hi>, d.i. op den grooten oceaan; dit wijst wellicht op de heillooze staatkunde van Tyrus. <hi type="italic">De zuidenwind</hi>, Hebr.: ‘de oostenwind’, de vooral op zee gevreesde oosterstorm, is een beeld van den Chaldeeuwschen veroveraar, XXVI 7.</div>
<div id="n3303">Hebr.: ‘die uwen handel dreven’.</div>
<div id="n3304">De overige handelsvolken; zie XXVI 15.</div>
<div id="n3305">Uit vrees voor een zelfden ondergang; zie XXVI 16.</div>
<div id="n3306">Zie XXVI 17.</div>
<div id="n3307">Hebr.: ‘en uwer koopmanschappen’.</div>
<div id="n3308">Uit de zee verdwenen en in hare golven begraven.</div>
<div id="n3309">De hier begonnen volzin wordt, na de verklarende tusschenrede in v. 3-5, in v. 6 weder opgenomen en eerst daarna in v. 7-8 voltooid. De toenmalige <hi type="italic">vorst</hi> of ‘koning’ (v. 11) was volgens Flavius Jos. (c. Ap. I 21) Ithobal II. De koningen van Tyrus waanden zich van goddelijke afkomst en eene godheid te zijn; het eiland Tyrus, <hi type="italic">in het hart der zee</hi> gelegen (zie XXVII 4), was hun <hi type="italic">godsgestoelte. Uw hart gemaakt hebt</hi> enz., d.i. u inbeeldt eene godheid te zijn.</div>
<div id="n3310"><hi type="italic">Gij zijt</hi>, in uwe schatting, <hi type="italic">wijzer dan Daniël</hi>, die slechts de geheimen kende, welke God hem openbaarde (zie Dan. IV 6); <hi type="italic">voor u</hi> echter <hi type="italic">is</hi>, naar uwen ijdelen waan, <hi type="italic">geen geheim</hi>, welk ook, <hi type="italic">verborgen.</hi> - De vergelijking is van den profeet, niet van den koning, aan wien Daniël waarschijnlijk onbekend was. - Zie XIV 14.</div>
<div id="n3311">Tyrus was machtig en rijk geworden door zijnen wereldhandel, de vrucht zijner <hi type="italic">wijsheid</hi> en <hi type="italic">schranderheid.</hi></div>
<div id="n3312"><hi type="italic">De schoonheid</hi> van Tyrus beteekent zijnen rijkdom en zijne pracht. De glans, die hiervan afstraalde, maakte het in zijne schatting als tot eene godheid; daarom beteekent <hi type="italic">ontwijden</hi> hier plunderen, vernederen enz.</div>
<div id="n3313">Hebr.: ‘in den kuil werpen’ als een verachtelijk lijk.</div>
<div id="n3314">Gelijk de verslagenen in den krijg zult gij, ongeacht en onbetreurd, sterven <hi type="italic">in het hart der zee</hi>, op de plaats zelve, waar gij zoo trots zetelt; zie v. 2 en XXVII 4.</div>
<div id="n3315">Hoewel lichamelijk besneden (want de besnijdenis was bij de Pheniciërs in zwang, Herod. II 104), zal hij <hi type="italic">den dood der onbesnedenen</hi> sterven, d.i. den schandelijken dood der onreinen en goddeloozen. Als zoodanigen toch golden bij de Hebreërs de onbesnedenen.</div>
<div id="n3316">Gij waart in uwen trotschen waan <hi type="italic">het zegel</hi>, d.i. de meest volkomen uitdrukking, <hi type="italic">der gelijkvormigheid</hi> met het hoogste wezen, Hebr.: ‘der volmaaktheid’; en daarom <hi type="italic">vol wijsheid</hi> enz.</div>
<div id="n3317">Hebr.: ‘In Eden, in den hof van God, waart gij’; vgl. Gen. II 15; XIII 10; Is. LI 3. Het rijke en weelderige Tyrus was in de schatting des konings als een paradijs, waar niets aan zijn geluk ontbrak.</div>
<div id="n3318">Dezelfde negen edelgesteenten waren op het borstschild des gerichts van Exod. XXVIII 17-20; zie noot 13 aldaar en vgl. Exod. XXXIX 10-13.</div>
<div id="n3319">De Vulgaat volgde hier de Grieksche vertaling van Aquila. Waarschijnlijk is de zin: genoemde edelgesteenten waren in gouden kassen ingezet en al deze tooi was u bereid van den dag uwer troonsbestijging af. Door <hi type="italic">foramina</hi> schijnt de H. Hiëronymus de <hi type="italic">kassen</hi> te verstaan, waarin de edelgesteenten gezet zijn; volgens anderen zijn speeltuigen met gaatjes bedoeld, als b.v. de fluit, waarmede de koning was ingehuldigd.</div>
<div id="n3320"><hi type="italic">Gij waart</hi> in uw Eden (v. 13) als een <hi type="italic">cherub</hi>, die met <hi type="italic">uitgespreide</hi> vleugels de schatten van Tyrus bewaakte; eene zinspeling op Gen. III 24 en Exod. XXV 19 volg. <hi type="italic">Ik heb u</hi> tot koning gesteld <hi type="italic">op den heiligen godsberg</hi>, d.i. in Tyrus, dat om den beroemden tempel van Melkart-Heracles eene heilige stede was en een als het ware <hi type="italic">met vurige steenen</hi> ommuurde en ongenaakbare godsberg scheen.</div>
<div id="n3321"><hi type="italic">Gij waart volmaakt</hi> enz., d.i. niets ontbrak aan uwen luister van den dag uwer troonsbestijging af, totdat gij de maat uwer zonden gevuld hadt. Welke <hi type="italic">ongerechtigheid</hi> vooral bedoeld wordt, zal blijken uit de volg. verzen.</div>
<div id="n3322">Hoewel de profeet hier spreekt over den val van den koning van Tyrus, steunt toch zijne beeldspraak op de overlevering betreffende den val der engelen. Zij toch waren in hunne oorspronkelijke heiligheid het volmaaktste evenbeeld van God (v. 12), die hen in het paradijs des hemels geplaatst en met de schoonste gaven versierd had (v. 13). Doch om hunnen hoogmoed (v. 17), omdat zij aan God gelijk wilden zijn (v. 2, 6), werden zij door God verworpen en uit den hemel gebannen (v. 16, 17), om voor immer door het helsche vuur te worden verteerd (v. 18).</div>
<div id="n3323"><hi type="italic">Sidon</hi>, de beroemde handelsstad, ten noorden van Tyrus, op de smalle strook tusschen den Libanon en de Middellandsche Zee gelegen (vgl. Gen. X 15), stond oorspronkelijk aan het hoofd der Phenicische bondsstaten. Ten tijde van Salomon (vgl. III Reg. V 6) en later was het door Tyrus overvleugeld (vgl. XXVII 8). Op het einde der achtste eeuw werd Tyrus door Sennacherib vernederd en Sidon tot een van Assur afhankelijk koninkrijk verheven. Afvallig geworden, werd het in 679 v.Chr. door Asarhaddon ingenomen en verdelgd. Wederom opgebouwd, had het ten tijde van Jeremias zijn eigen koningen en een zekere zelfstandigheid (zie Jer. XXV 22 en XXVII 3). Nadat Nabuchodonosor Phenicië had onderworpen, kwam Sidon, onder de heerschappij eerst der Chaldeën en vervolgens der Perzen, aan het hoofd der Phenicische steden (vgl. I Esdr. III 7; Herod. VIII 67); in 351 v.Chr. werd het door Artaxerxes III om zijnen opstand zwaar getuchtigd en ten onder gebracht.</div>
<div id="n3324"><hi type="italic">Mij verheerlijken</hi> door machtige daden (zie Exod. XIV 4), te weten door straf<hi type="italic">gerichten</hi>, waardoor <hi type="italic">Ik Mij heiligen zal</hi>, d.i. Mij als den hater der zonde zal openbaren.</div>
<div id="n3325"><hi type="italic">Geen aanstoot</hi>, die <hi type="italic">bittere</hi> smart veroorzaakt. Hebr.: ‘er zal.... geen wondende doorn of pijnlijke distel meer zijn onder allen, die rondom hen zijn, die hen verachten’. Hiermede zijn de rondom Israël-Juda wonende volken, inzonderheid de Sidoniërs, bedoeld, die de Israëlieten menigmaal teisterden (zie XXV 3, 15 enz.). Vgl. Num. XXXIII 55.</div>
<div id="n3326">Vgl. XI 17; XX 41. Door zijne gerichten over de heidensche volken bevrijdt God tevens zijn volk van al deszelfs vroegere vijanden en openbaart Hij zich als den Heilige van Israël.</div>
<div id="n3327">Opschrift der eerste godspraak tegen Egypte (v. 1-16). <hi type="italic">In het tiende jaar</hi> der wegvoering van Joachin (I 2), toen de belegering van Jerusalem reeds een jaar had geduurd, omstreeks zeven maanden vóór de inneming der stad. Sedecias had de hulp van den toen regeerenden Pharao Ephree of Hophra (zie Jer. XLIV noot 28) ingeroepen en, op diens macht steunende, de herhaalde waarschuwing van Jeremias (zie Jer. XXVII), om zich vrijwillig aan de Chaldeën te onderwerpen, versmaad. Egypte echter had door zijne macht Juda verleid en het door trouweloosheid herhaaldelijk, zelfs nog tijdens deze laatste belegering (zie Jer. XXXVII 4), ten verderve gevoerd. Vandaar deze aankondiging der wraak van Jehova in de godspraken van XXIX tot XXXII.</div>
<div id="n3328">De Nijl wordt als de bron van Egypte's vruchtbaarheid met het vruchtbare Egypte vereenzelvigd; de op zijne macht en zijnen rijkdom trotsche Pharao is als de <hi type="italic">groote draak</hi>, d.i. de krokodil, het heilige dier, dat in de <hi type="italic">stroomen</hi>, d.i. in den Nijl met zijne armen en kanalen, legert. In dwazen overmoed zich vergodend, zegt hij: <hi type="italic">Mijn is de rivier en</hi> (Hebr.) ‘ik heb (haar) voor mij gemaakt’, m.a.w. ik heb dat vruchtbare water door armen, kanalen en waterbekkens (zie Exod. VII noot 8) over het land verdeeld. - De Pharao werd, als de zoon van de godheid Ra, zelf voor eene godheid gehouden; als zoodanig wordt hij op de Egyptische monumenten voorgesteld.</div>
<div id="n3329">Hebr.: ‘eenen haak’; zie XIX 4.</div>
<div id="n3330">M.a.w. de Pharao zal met zijn volk omkomen.</div>
<div id="n3331"><hi type="italic">Een rieten stok</hi>, een passend beeld voor het aan riet vruchtbare Egypte, beteekent de hulp, die dit laatste rijk aan Juda beloofde. Die hulp echter was ijdel, bedrieglijk en voor Juda verderfelijk, gelijk het volg. vers aantoont. Dit zou <hi type="italic">de Heer</hi>, de God van Israël, op Egypte wreken, v. 8.</div>
<div id="n3332">Septuag.: ‘geheel de hand’. Zie IV Reg. XXIV 7; Jer. XXXVII 4-8; Ez. XVII 15-21.</div>
<div id="n3333">Hebr.: ‘Van Migdol af (zie Jer. XLIV noot 1) tot aan Syene en tot aan de grenzen van Koesj’, m.a.w. gansch Egypte in zijne geheele uitgestrektheid van de meest noordelijke stad Migdol tot aan de meest zuidelijke <hi type="italic">Syene</hi>, Egypt. ‘Sun’, Kopt. ‘Soean’, heden ‘Assoeân’ geheeten. De grenzen van Koesj of Ethiopië (zie Is. XVIII noot 1) lagen nog iets meer zuidelijk.</div>
<div id="n3334">De v. 11 en 12 zijn eene dichterlijke en hyperbolische beschrijving van het godsgericht over Egypte; vgl. Is. XIII 20. Op dezelfde wijze spreken andere profetieën van de geheele verwoesting en ontvolking van Juda, hoewel er bewoners en wijngaarden en vruchtboomen, zelfs steden waren overgebleven (zie Jer. XL 10). De <hi type="italic">veertig jaren</hi> zijn volgens sommigen een symbolisch-profetisch getal om een lang tijdperk of eene door God afgemeten straf te beteekenen. Volgens anderen is Egypte werkelijk gedurende veertig jaren een verwoest en ontvolkt land geweest, na den inval der Chaldeën, waarvan in v. 17-21 sprake is. De <hi type="italic">verwoeste landstreken</hi>, in welker <hi type="italic">midden</hi> Egypte verwoest zal liggen, zijn (naar den H. Hiëronymus) Juda, Philistea, Edom, Moab en de overige landen, tegen welke Ezechiël heeft geprofeteerd (XXV) en Nabuchodonosor, eer hij in Egypte viel, is opgetrokken; vgl. XXX 7.</div>
<div id="n3335">Het <hi type="italic">land Phathures</hi>, d.i. Boven-Egypte (zie Jer. XLIV noot 1), was (vgl. Herod. II 4) de oorspronkelijke bakermat der Egyptenaren. <hi type="italic">Aldaar</hi>, binnen de grenzen van hun geboorteland, zullen zij nog <hi type="italic">een gering koninkrijk</hi> zijn.</div>
<div id="n3336">Ruim 60 jaren na deze profetie (in 525) kwam Egypte onder de Perzische opperheerschappij, die ruim eene eeuw geduurd heeft; daarop volgde de zwakke regeering van inheemsche dynastieën, die vooral in Boven-Egypte hunnen zetel hadden (415-350). Na nogmaals door de Perzen te zijn overwonnen, kwam Egypte onder den schepter van Alexander den Groote en na hem werd de Grieksche overheersching door de Ptolomeën bestendigd tot aan de komst der Romeinen.</div>
<div id="n3337"><hi type="italic">Ongerechtigheid leerend</hi>, d.i. Juda door zijne macht verlokkend tot een verbond in strijd met Gods wil. Naar het Hebr. zal Egypte ‘niet meer voor het huis van Israël een toeverlaat zijn, ongerechtigheid in herinnering brengend, omdat zij het met hen hielden’. De ongerechtigheid van Israël bestond in zijn vertrouwen op den steun van Egypte, met verzaking van Jehova. Die steun zal met de vernedering van Egypte te niet gaan, en bijgevolg zal dit rijk niet meer als aanklager van het afvallige Israël bij God kunnen optreden.</div>
<div id="n3338">Het <hi type="italic">zeven en twintigste jaar</hi> na de wegvoering van Joachin (I 2) is het jaar 571. Het was het zestiende jaar na den val van Jerusalem en ruim één jaar, nadat Nabuchodonosor de dertienjarige belegering van Tyrus had beëindigd, drie jaren, voordat hij optrok naar Egypte. Want deze laatste krijgstocht, waarvan in de hier volgende profetie gesproken wordt, had volgens de annalen van dien Chaldeeuwschen koning plaats in zijn 37<hi type="super">e</hi> jaar, in 568 v.Chr. (zie Jer. XLIII noot 15).</div>
<div id="n3339"><hi type="italic">Zwaar dienstwerk</hi>, b.v. bij het aanleggen van den dam tusschen het vasteland en Tyrus (volgens den H. Hiëronymus, zie XXVI noot 11), bij het oprichten der belegeringswerktuigen, schansen enz., zoodat, hyperbolisch uitgedrukt, <hi type="italic">elk hoofd kaal</hi> en <hi type="italic">elke schouder ontveld</hi> was geworden door het drukken der draagkorven (met hout, aarde, steenen enz.) op hoofd en schouder. <hi type="italic">Geen loon</hi>, zie XXVI noot 14. <hi type="italic">Voor Mij</hi>, want Nabuchodonosor was, ofschoon onbewust, de uitvoerder van Gods wil.</div>
<div id="n3340">Een profetisch verleden, dat op Gods raadsbesluit dienaangaande ziet.</div>
<div id="n3341"><hi type="italic">Te dien dage</hi>, wanneer Egypte, de oude vijand van Gods volk, is ten val gekomen, zal (naar het Hebr.) God den thans afgehouwen hoorn van Israël (Thren. II 3), deszelfs macht, doen <hi type="italic">opspruiten</hi>, door de herstelling van zijn Rijk; vgl. XI 17. - God had den mond van den profeet reeds geopend, toen de tijding van Jerusalem's ondergang tot hem was gekomen (zie XXIV 26 volg.; XXXIII 21 volg.). Daarom beteekent <hi type="italic">Ik zal u een geopenden mond geven</hi>, dat door de vervulling der profetie tegen Egypte het gezag van den profeet en diens vrijmoedigheid zullen toenemen.</div>
<div id="n3342">Deze profetie is naar den H. Hiëronymus en de nieuweren uitgesproken ongeveer in denzelfden tijd als die van XXIX 1.</div>
<div id="n3343"><hi type="italic">De dag</hi>, door Joël (I 15; II 1, 2; vooral III 1 volg.) voorspeld, de tijd van het gericht over de heidensche volken, inzonderheid over Egypte (v. 4). Vgl. Soph. I 7, 14.</div>
<div id="n3344"><hi type="italic">Ethiopië</hi> is hier vermeld als het aangrenzende land; zie XXIX 10. In het volg. vers staat het vooraan onder de hulptroepen van Egypte.</div>
<div id="n3345">Hebr.: ‘Koesj en Poet en Loed’; zie Jer. XLVI noot 11.</div>
<div id="n3346">Hebr.: ‘al het vreemde volk’, de huurtroepen; zie Jer. XXV noot 20.</div>
<div id="n3347">In plaats van het onbekende <hi type="italic">Chub</hi> lezen sommigen Loeb (de Libyers), anderen Noeb (de Nubiërs). Eindelijk in het algemeen <hi type="italic">de zonen</hi> of de inwoners van elk <hi type="italic">land</hi>, dat met Egypte in <hi type="italic">verbond</hi> was; naar de Septuag.: ‘en de zonen mijns verbonds’, kunnen de in Egypte wonende Judeërs bedoeld zijn.</div>
<div id="n3348">Zij, die <hi type="italic">Egypte steunen</hi>, zijn zijne legers, <hi type="italic">de trots zijner heerschappij</hi>, Hebr.: ‘zijner sterkte’. <hi type="italic">Van den toren</hi> enz., Hebr.: ‘van Migdol tot Syene’; zie XXIX noot 7.</div>
<div id="n3349"><hi type="italic">Zij</hi>, de Egyptenaren of eigenlijk hunne landstreken. Zie verder XXIX 12.</div>
<div id="n3350">Het krijgsvuur.</div>
<div id="n3351">Daar God zelf door zijne wrekers (v. 10) Egypte zal slaan, zijn de vluchtelingen, die, op schepen den Nijl opvarend, de wijk nemen, als <hi type="italic">boden</hi>, <hi type="italic">die van</hi> Gods <hi type="italic">aangezicht</hi> uitgaan om Ethiopië te doen opschrikken. Vgl. Is. XVIII 2.</div>
<div id="n3352">Om eenen doortocht te banen voor het vijandelijke leger. Vgl Is. XI 15, 16.</div>
<div id="n3353"><hi type="italic">Memphis</hi>, Hebr. ‘Nof’ (zie Is. XIX noot 11), de hoofdstad van Beneden-Egypte, was de hoofdzetel van den Egyptischen Apisdienst; ook was daar het heiligdom van Ptah (vandaar de heilige naam der stad Ha-ka-ptah, d.i. huis van den eeredienst van Ptah). Het was ook het gewone verblijf der Egyptische koningen. Zie XXIX 14.</div>
<div id="n3354">Zie voor <hi type="italic">Phathures</hi> XXIX noot 9, voor <hi type="italic">Taphnis</hi> Jer. II noot 16, voor <hi type="italic">Alexandrië</hi>, Hebr.: ‘No’ (Thebe), Nah. III noot 4.</div>
<div id="n3355"><hi type="italic">Pelusium</hi>, Hebr. ‘Sin’, aan de uitmonding van den meest oostelijken Nijlarm gelegen, was eene voorname <hi type="italic">veste</hi>, de sleutel van Egypte voor de uit het Oosten komende legers. Voor <hi type="italic">de menigte van Alexandrië</hi> heeft het Hebr. ‘hamoon No’, d.i. de menigte van No; zie Jer. XLVI noot 28.</div>
<div id="n3356">Hebr.: ‘en Nof (ziet) vijanden bij dag’. Want de zegevierende vijanden zullen Nof (zie noot 12) niet heimelijk als bij nacht verrassen, doch op klaarlichten dag openlijk aanvallen. Vgl. Jer. XV 8.</div>
<div id="n3357">Zie voor <hi type="italic">Heliopolis</hi> Jer. XLIII noot 15; zijne <hi type="italic">jonge mannen</hi> zijn de weerbare manschappen. <hi type="italic">Bubastus</hi>, Egypt. ‘Pa-Bast’, d.i. stad van (de godin) Bast, de met een kattekop voorgestelde godin der zinnelijke liefde. Deze stad was gelegen aan de oostzijde van den Pelusiaanschen Nijlarm. <hi type="italic">Zij zelven</hi>, d.i. de genoemde steden, geheel hare overige bevolking.</div>
<div id="n3358"><hi type="italic">Duisternis</hi> en <hi type="italic">wolk</hi> zijn het zinnebeeld der rampen over <hi type="italic">Taphnis</hi> (zie noot 13). De <hi type="italic">schepters</hi> aldaar beteekenen de macht der Pharao's, die in deze stad hunnen zetel hadden; vgl. Jer. XLIII 8 volg. Hare <hi type="italic">dochters</hi> zijn de mindere steden van Beneden-Egypte met hare bevolking.</div>
<div id="n3359">Toen Jerusalem reeds in het tweede jaar werd belegerd, vier maanden vóór den val der stad, nadat Pharao eene vergeefsche poging gedaan had om Jerusalem te ontzetten (zie Jer. XXXVII 5-9).</div>
<div id="n3360">M.a.w. Pharao's kracht is onherstelbaar gebroken. Zie XVII 9. Wellicht doelt de profeet op de nederlaag, welke Pharao's leger had geleden, toen het door de belegeraars van Jerusalem was teruggeslagen. Vgl. XVII 17.</div>
<div id="n3361">Hebr.: ‘zijne armen, den sterken en den gebrokenen’. Al wat Pharao nog overig heeft aan strijdkrachten, zal God door de Chaldeën vernietigen. Zie voor het volg. vers XXIX 12.</div>
<div id="n3362">Naar den grondtekst zal Pharao kermen voor het aangezicht van den overwinnaar, gelijk een doodelijk gewonde kermt. Vgl. XXVIII 9. In het tweede halfvers heeft de Septuag.: ‘en hij (de koning van Babylon) zal het (zwaard) brengen over Egypte; en hij zal deszelfs buit plunderen en deszelfs roofgoed rooven’; zie XXIX 19.</div>
<div id="n3363">Bijna twee maanden na XXX 20, weinige weken vóór den val van Jerusalem.</div>
<div id="n3364">De hooge en krachtige <hi type="italic">ceder</hi>, de trots van den <hi type="italic">Libanon</hi> (zie XVII 3) beteekent het wereldrijk (vgl. Dan. IV 17 volg.) van <hi type="italic">Assur</hi>, dat, hoe oud en machtig ook, ten val was gekomen. De toepassing der vergelijking op Egypte, in v. 2 voorbereid, wordt aan het einde van v. 18 aangeduid.</div>
<div id="n3365">Hebr. en Septuag.: ‘tusschen de wolken’.</div>
<div id="n3366">De <hi type="italic">kolk</hi> of de groote en diepe waterplas en de <hi type="italic">wateren</hi>, die den ceder besproeiden, wijzen op den Tigris met zijne armen en beteekenen den rijkdom van Assur, waarvan ook de onderworpen volken (<hi type="italic">de</hi> overige <hi type="italic">boomen des velds)</hi> genoten.</div>
<div id="n3367">De <hi type="italic">vele</hi> aan Assur onderworpen <hi type="italic">volken.</hi> De beeldspraak gaat hier in de eigenlijke rede over.</div>
<div id="n3368">Hebr. ‘cypressen’.</div>
<div id="n3369">Hebr. ‘alle boomen van Eden, die in den hof van God waren’; zie Gen. II noot 11. Assur had zijne grootheid en zijnen luister aan God te danken; doch in plaats van dit te erkennen, was het hoovaardig en schreef het zijne grootheid toe aan eigen krachten. Hieraan spiegele zich Egypte, dat, even trotsch (zie XXIX 3, 9), gelijk Assur zal vernederd worden (v. 10 volg.).</div>
<div id="n3370">Hebr. en Septuag.: ‘en hij zijne kruin tusschen de wolken verhief’. Zie voor Assur's hoogmoed Is. X 9 volg.; XXXVI 19 volg.; XXXVII 23 en vgl. Ez. XXVIII 17.</div>
<div id="n3371">Cyaxares met zijne Meden, gesteund door den onderkoning van Babylon, Nabopalassar, overwon den koning van Assur, nam Ninive in en maakte een einde aan dit rijk, waarschijnlijk in 606 v.Chr.</div>
<div id="n3372">Septuag.: ‘en hij bewerkte deszelfs (Assur's) verdelging’. Ook in v. 12 heeft de Grieksche vertaling beter den verleden tijd.</div>
<div id="n3373">Assur onder het beeld van den ceder.</div>
<div id="n3374">Door <hi type="italic">takken</hi> en <hi type="italic">twijgen</hi> zijn de verslagen Assyriërs beteekend. Zie verder noot 5.</div>
<div id="n3375">De gevelde boom wordt hier als een lijk voorgesteld, waarop roofvogels en wilde dieren azen. Vgl. XXXII 4.</div>
<div id="n3376">Hebr.: ‘opdat geene boomen... trotsch zijn noch hunne kruin verheffen tusschen de wolken’ enz. Gods bedoeling bij het verdelgen van het trotsche Assur was eene les te geven aan de overige volken, inzonderheid aan Egypte.</div>
<div id="n3377">Al de trotsche wereldmachten zullen om hunnen hoogmoed ten val komen. De profeet stelt hen voor als menschen, die sterven en begraven worden.</div>
<div id="n3378">Over het gevallen Assur (als een persoon gedacht) <hi type="italic">deed Ik rouwen;</hi> Ik bedekte <hi type="italic">hem</hi>, Assur, <hi type="italic">met</hi> een vloed van rampen, Hebr.: ‘Ik bedekte zijn en twege de kolk’ met een rouwgewaad. Waarin dit rouwen van de kolk (zie noot 4) bestond, wordt verder gezegd: <hi type="italic">Ik hield hare stroomen terug</hi> enz. Inderdaad gelijk de aarde gezegd wordt te treuren, als zij geene vruchten voortbrengt, zoo rouwt de waterbron, als zij geene wateren meer geeft om den ceder te doen groeien. Met die beeldspraak is duidelijk uitgesproken, dat de bron van Assur's grootheid ophield te vloeien en daarmede zijne grootheid verdween.</div>
<div id="n3379">Hebr.: ‘Ik kleedde wegens hem den Libanon in rouw en al de boomen des velds vielen zijnentwege in onmacht’. De Libanon wordt genoemd als de standplaats van den ceder, v. 3. De <hi type="italic">boomen des velds</hi> beteekenen de overige volken, zie v. 4.</div>
<div id="n3380">Zie Is. XIV 9 volg. De zin is: de reeds gevallen machtige rijken <hi type="italic">troostten zich</hi>, omdat zij ook Assur in hun lot zagen deelen. Voor <hi type="italic">lusthof</hi> heeft het Hebr. ‘Eden’.</div>
<div id="n3381">Hebr. en Septuag.: ‘zijn met hen afgedaald’.</div>
<div id="n3382">Elk der volken, die in de onderwereld zijn afgedaald, <hi type="italic">zal</hi>, op den <hi type="italic">arm</hi> leunende, <hi type="italic">rusten</hi>, d.i. troost vinden, in het gezelschap van Assur als <hi type="italic">onder diens schaduw.</hi> Gelijk zij op aarde onder de schaduw of onder het gezag van Assur rust vonden, zoo troosten zij zich thans in de onderwereld om zijne tegenwoordigheid. Naar het Hebr. zal ook ‘zijn arm’ in de onderwereld afdalen, te weten degenen, die Assur ten arm, tot steun en hulp verstrekten en wederkeerig door Assur beschermd werden en aldus ‘onder zijne schaduw gezeten waren in het midden der volken’.</div>
<div id="n3383">Het woord is gericht tot Pharao, die zijn eigen rijk boven alle wereldrijken stelde. Daarom zal hij het lot van al de hoovaardigen (v. 14) deelen.</div>
<div id="n3384">Een profetisch verleden. Dit was in Gods raadsbesluit bepaald. Septuag. in den imperatief: ‘daal af en word neergehaald met de boomen’ enz.</div>
<div id="n3385">Zie XXVIII 10. Ook in Egypte was de besnijdenis in hooge eer en woog dus deze schande te zwaarder.</div>
<div id="n3386"><hi type="italic">Dat is</hi> het lot, het vernederend uiteinde, van <hi type="italic">Pharao</hi> enz. Even trotsch als Assur, zal hij even diep vallen.</div>
<div id="n3387">Eén jaar en negen maanden na XXXI 1; doch vele Hebr. handschriften, de Syrische vertaling en de Septuag. naar den Cod. Alex. hebben: ‘in het elfde jaar’.</div>
<div id="n3388">De vergelijking met <hi type="italic">een leeuw</hi>, het zinnebeeld van Egypte's macht <hi type="italic">onder de volken</hi>, wordt niet verder verklaard; wel echter die met <hi type="italic">een draak</hi>, den krokodil van den Nijl; zie XXIX 3. Zijn woelen in het water beteekent het woeste optreden van Egypte, zijn krijgsgeweld enz.</div>
<div id="n3389">Hebr.: ‘en zij (de <hi type="italic">vele volken)</hi> zullen u’ enz.</div>
<div id="n3390">Zie XXIX 5; XXXI 13.</div>
<div id="n3391">Naar de Syr. vertaling en de Grieksche van Symmachus: ‘met uw gewormte’.</div>
<div id="n3392">Hebr.; ‘Ik zal het land uwer overstrooming (het lage Nijldal) drenken... tot op de bergen’. Niet meer het vruchtbare Nijlwater, doch uw bloed zal het Nijldal overstroomen en reiken tot op de bergen.</div>
<div id="n3393">Egypte in zijnen luister wordt hier voorgesteld als een helder lichtend gesternte (wellicht zinspelend op het sterrenbeeld ‘de Draak’, zie v. 2 en vgl. Is. XIV 12), bij welks uitblussching de <hi type="italic">sterren</hi>, inzonderheid de <hi type="italic">zon</hi> en de <hi type="italic">maan</hi>, zich in het zwarte rouwgewaad kleeden. Vgl. Joël II 2; III 15, waar eveneens de dag van 's Heeren gericht door duisternis wordt verzinlijkt.</div>
<div id="n3394">Eene zinspeling op de plaag der duisternis, Exod. X 21 volg. Wat hier in dit vers nog volgt, staat niet in het Hebr. noch in de Septuag. noch in de vertaling van den H. Hiëronymus.</div>
<div id="n3395">Bij de tijding van uwen ondergang zullen zelfs de verst afgelegen en onbekende volken in onrust geraken. Vgl. XXVI 15 volg.; XXXI 16. In plaats van <hi type="italic">uwen ondergang</hi> heeft de Septuag. wellicht beter: ‘uwe gevangenschap’, d.i. uwe gevangenen.</div>
<div id="n3396">Want het zwaard van Gods wraak, dat over Egypte is getrokken, bedreigt ook de overige volken; zie Jer. XXV 11; XXVII 6, 7.</div>
<div id="n3397">Hebr.: ‘elk oogenblik’, want weldra kan de beurt aan hen zijn.</div>
<div id="n3398">Hebr.: ‘de (meest) woeste der volken (zijn zij) altemaal’, te weten al de Babyloniërs. Zie XXVIII 7; XXXI 12.</div>
<div id="n3399">Hebr.: ‘van de vele wateren’, d.i. van den Nijlstroom, doen verdwijnen. Zie verder XXIX 8, 11.</div>
<div id="n3400">Het helder worden van het door het drukke verkeer anders nog meer troebele Nijlwater zal het gevolg zijn van het verdwijnen van mensch en vee.</div>
<div id="n3401">De klaagvrouwen van andere volken. Zie Jer. IX 17.</div>
<div id="n3402">Waarschijnlijk: der <hi type="italic">twaalfde</hi> maand; zie v. 1. Septuag.: ‘der eerste maand’; zie noot 1.</div>
<div id="n3403"><hi type="italic">Haal haar neder</hi> door uwen profetischen treurzang; m.a.w. profeteer de nederdaling van Egypte en van andere machtige volken in de onderwereld. Zie Jer. I 10 en V 14, waar eveneens het woord van den profeet uitwerkt wat het voorspelt.</div>
<div id="n3404">De vraag is gericht tot Pharao, die in zijnen waan een ieder overtrof (zie XXXI 2, 18), doch om zijne hoovaardij zoo diep mogelijk zal vernederd worden. Zie XXXI 18 voor <hi type="italic">onbesnedenen.</hi></div>
<div id="n3405">De hulptroepen van Egypte, XXX 5. Vgl. Is. XIV 10-17.</div>
<div id="n3406"><hi type="italic">Assur</hi> was reeds ondergegaan en met <hi type="italic">geheel zijne volksmenigte</hi>, te weten met de Assyriërs zelven en de aan Assur onderworpen volken, als het ware ter onderwereld afgevaren. De profeet ziet rondom het graf van Assur de graven dier volksmenigte in het diepste van het doodenrijk, tot straf van hunne woestheid en wreedheid.</div>
<div id="n3407">Zie Is. XXI noot 3 en Jer. XLIX 35-39. Ezechiël's profetische blik zag het toen nog bestaande AElam in de onderwereld.</div>
<div id="n3408"><hi type="italic">En</hi> daarom <hi type="italic">droegen zij</hi> enz.</div>
<div id="n3409">Hebr.: ‘Mosoch-Thubal’, als één volk beschouwd. Zie XXVII 13.</div>
<div id="n3410">Zij (die van Mosoch-Thubal) liggen niet <hi type="italic">bij de helden</hi>, die een roemvollen dood in den krijg zijn gestorven en daarom op eene eervolle plaats in de onderwereld begraven liggen, met <hi type="italic">hunne zwaarden onder hunne hoofden</hi>, d.i. in hunne volle wapenrusting, ten bewijze hunner heldhaftigheid <hi type="italic">(en onbesnedenen</hi> staat niet in de Septuag. en komt in dit zinverband niet te pas). Neen, in een verachten hoek liggen zij; de reden hiervan volgt. Omdat nl. <hi type="italic">hunne ongerechtigheden</hi> hen aankleven, zoodat zelfs <hi type="italic">hunne gebeenten</hi> daarmede verontreinigd zijn. Want ook zij waren wreedaards en woestelingen en hadden alom <hi type="italic">schrik</hi> verspreid, zelfs onder <hi type="italic">de helden.</hi></div>
<div id="n3411">Het woord is gericht tot Pharao.</div>
<div id="n3412">Zie XXV noot 10.</div>
<div id="n3413">Hebr.: ‘al de Sidoniërs’ of Pheniciërs.</div>
<div id="n3414">De toekomst wordt wederom in het profetisch verleden voorgesteld. <hi type="italic">Pharao</hi> troost zich met al zijn volk, omdat ook genoemde volken door het zwaard der Chaldeën worden verslagen en ter onderwereld afdalen.</div>
<div id="n3415">Het doel, dat God bij deze gerichten beoogde, was <hi type="italic">schrik</hi> in te boezemen voor zijne goddelijke gerechtigheid. Septuag.: ‘zijnen schrik’, d.i. schrik voor hem, voor Pharao; zie v. 24 en 26.</div>
<div id="n3416">Het oorlogszwaard.</div>
<div id="n3417">De Hebr. zegswijze beteekent: eenen uit hun midden.</div>
<div id="n3418">Die van zijn hoog standpunt den omtrek overzien kan om bij naderende gevaren door bazuingeschal te waarschuwen; zie III noot 16.</div>
<div id="n3419">d.i. De schuld aan zijnen dood zal hem zelven aangerekend, niet op een ander gewroken worden.</div>
<div id="n3420">In den slotzin gaat de beeldspraak in de bedoelde zaak over. De wachter toch is de profeet, door God aangesteld om de schuldigen te vermanen. In hem, die niet gewaarschuwd ten val komt, wordt daarom <hi type="italic">ongerechtigheid</hi> verondersteld; en God zelf <hi type="italic">(zal Ik)</hi> vordert van den wachter rekenschap. Zie voor de drie volgende verzen III 17-19.</div>
<div id="n3421"><hi type="italic">Onze ongerechtigheden</hi> beteekenen de straffen daarvoor. De bedreiging van Lev. XXVI 39 (vgl. Ez. IV 17; XXIV 23) was in vervulling gegaan; de ondergang van Juda en Jerusalem had vooral dezulken, die in hun ijdel betrouwen op de onschendbaarheid van stad en tempel de bedreigingen van den profeet niet geloofd hadden, tot wanhoop gebracht; en de taal der vertwijfeling lag op veler lippen <hi type="italic">(Aldus hebt gij gesproken).</hi> Aan de beloften der profeten aangaande de herstelling van Israël wanhopend, zeiden zij: <hi type="italic">Hoe zouden wij kunnen leven?</hi> d.i. op onze herstelling nog hopen? Israël is in hun oog gestorven en kan niet meer ten leven worden gewekt; vgl. XXXVII 11. Daarom herhaalt de profeet (v. 11-20) de woorden van XVIII 21-32 betreffende Gods barmhartigheid voor den boetvaardigen zondaar. Want de boetvaardigheid was voor hen de weg tot de herstelling.</div>
<div id="n3422">In v. 20 vertaalt de Vulgaat dezelfde woorden duidelijker: <hi type="italic">non est recta</hi>, <hi type="italic">is niet recht.</hi> Vgl. XVIII 25.</div>
<div id="n3423">Volgens de lezing der Vulgaat waren er bijna achttien maanden sedert den val van Jerusalem verloopen (zie Jer. LII 5, 6), eer de <hi type="italic">ontkomene</hi> uit Jerusalem met die droevige tijding in Babylonië aan den Chobar was gekomen, wat, in aanmerking genomen den afstand tusschen de beide plaatsen en het verkeer tusschen de ballingen en de in Juda achtergeblevenen, minder waarschijnlijk is. Eenige Hebr. handschriften en de Syr. vertaling hebben hier ‘het elfde’ in plaats van <hi type="italic">het twaalfde</hi> jaar. Vgl. XXVI noot 1.</div>
<div id="n3424">Zie I noot 4.</div>
<div id="n3425">Zie XXIV 26, 27 de belofte, welke hier vervuld wordt.</div>
<div id="n3426">De weinige achtergeblevenen in het verwoeste Juda.</div>
<div id="n3427">De zin is: indien aan Abraham, toen hij nog alleen was (zie Gen. XIII 17 volg. en vgl. Is. LI 1 volg.), het land in erfelijk bezit werd gegeven, dan hebben wij, Abraham's kinderen, die betrekkelijk <hi type="italic">velen</hi> zijn, voorzeker recht op zijne erfenis. Hierop antwoordt God in v. 25 volg., dat zij ontaarde kinderen van Abraham en niet zijne erfgenamen zijn.</div>
<div id="n3428"><hi type="italic">Met het bloed;</hi> zie Gen. IX 4; Lev. XIX 26. <hi type="italic">Onreinheden</hi> zijn (Hebr.) ‘drekgoden’; zie XVIII 6, 15.</div>
<div id="n3429">Op ruw geweld in plaats van op het recht. Zie verder XVIII 6.</div>
<div id="n3430"><hi type="italic">De kinderen van uw volk</hi> zijn de ballingen aan den Chobar. Zij luisterden wel gaarne naar den profeet, vooral nu hij na een zoo langdurig stilzwijgen weder openlijk optrad, doch zij handelden niet naar zijne woorden. - <hi type="italic">Bij</hi> of in de schaduw van de muren en in de <hi type="italic">poorten</hi> of poortgangen placht men zich met elkander te onderhouden.</div>
<div id="n3431">d.i. Uit bloote nieuwsgierigheid.</div>
<div id="n3432">Gelijk <hi type="italic">mijn volk</hi> betaamt, dat naar mijne tolken, de profeten, althans met uitwendigen eerbied, luistert.</div>
<div id="n3433">Zij scheppen behagen in uwe woorden en herhalen ze onder elkander met genoegen, doch zonder instemming des harten, want (Septuag.) ‘het is leugen in hunnen mond’, terwijl zij inmiddels hunne kwade begeerlijkheid, o.a. <hi type="italic">hunne hebzucht</hi>, involgen.</div>
<div id="n3434"><hi type="italic">Wat voorspeld is</hi>, te weten de verdelging der nog achtergeblevene onboetvaardigen en de geheele verwoesting van Juda (v. 27-29). Bij de vervulling daarvan zullen de thans nog ongeloovige ballingen het gezag van den profeet erkennen en naar zijne woorden handelen. Vgl. II 5 en XXIV 27.</div>
<div id="n3435">De <hi type="italic">herders van Israël</hi> zijn de koningen, de vorsten, de priesters enz., die het volk verdierven. Zie Jer. XXIII 1-8. <hi type="italic">Zich zelven weiden</hi> is eigen voordeel, <hi type="italic">de kudden weiden</hi> het welzijn der kudden behartigen.</div>
<div id="n3436">Septuag.: ‘en wat krachtig was, traadt gij neder met geweld’.</div>
<div id="n3437"><hi type="italic">Verstrooid</hi> in de ballingschap; <hi type="italic">geen herder</hi>, d.i. niet één, die zijne herderlijke plichten vervulde.</div>
<div id="n3438">Beter ‘de herders’, volgens de oude vertalingen en den H. Hiëronymus.</div>
<div id="n3439">Zinnebeelden van het godsgericht over Juda. Vgl. XXX 3.</div>
<div id="n3440">Gelijk het behoort.</div>
<div id="n3441">Hebr.: tusschen ‘de rammen en de bokken’, d.i. tusschen degenen, die hunne macht misbruiken ter onderdrukking.</div>
<div id="n3442"><hi type="italic">Het vette klein vee</hi>, dat zich ten koste van <hi type="italic">het magere</hi> gemest heeft, beteekent de rijken, die de armen verdrukken en uitzuigen.</div>
<div id="n3443">De <hi type="italic">eenige herder</hi>, in tegenstelling met de vele slechte herders, hij, die alleen heil zal schaffen en allen onder zijnen herdersstaf zal vereenigen in den éénen schaapstal, is de <hi type="italic">dienstknecht</hi> des Heeren (zie Is. XLII noot 1), de tweede <hi type="italic">David</hi> (zie Jer. XXX 9), de Messias, die als <hi type="italic">vorst</hi> (zie Jer. XXIII 5) <hi type="italic">in het midden</hi> zijner schapen verblijft en door zijne verlossing de innigste gemeenschap tusschen God en zijn volk bewerkt; zie Jer. XXXI 33. Vgl. Joan. X 14 ‘Ik ben de goede herder’.</div>
<div id="n3444">Het <hi type="italic">verbond des vredes</hi> is het Nieuwe Verbond (zie Jer. XXXI 31-34), welks vrucht <hi type="italic">de vrede</hi> is, het kort begrip der zegeningen van den Messias. Vgl. Is. IX 6, 7; XI 6 volg.; Mich. V 5; Agg. II 10. Deze vrede wordt hier verder geschilderd onder het beeld eener veilige en op welige weiden grazende kudde. Vgl. voor het tweede halfvers Lev. XXVI 6.</div>
<div id="n3445">God zal zijne schapen vereenigen <hi type="italic">rondom</hi> zijnen <hi type="italic">heuvel</hi> Sion (vgl. Is. XXXI 4), het middelpunt van het herstelde Rijk Gods (Is. II 2; Mich. IV 1), waar de Messias als vorst zetelt (Ps. II 6; CIX 2) en zijnen zegen verspreidt (Joël II 32; III 17). De aan Abraham beloofde zegen (Gen. XII 2; XVIII 18 enz.) zal in hen in die mate verwezenlijkt worden, dat zij louter <hi type="italic">zegen</hi> zijn. Deze zegen wordt verder voorgesteld onder het beeld van een malschen <hi type="italic">regen</hi>, die vooral in het Oosten eene onmisbare voorwaarde is ter vruchtbaarheid. Vgl. Joël II 23.</div>
<div id="n3446">Der Chaldeën. Vgl. Jer. XXVII 2 volg. De verlossing uit de ballingschap is de afschaduwing van en de voorbereiding tot de geestelijke verlossing door den Messias; beide staan daarom in de voorstelling van den profeet in innig verband.</div>
<div id="n3447">Door de ongemeene vruchtbaarheid zullen boomen en gewassen welig tieren en het land beroemd maken, dat voorheen veracht werd onder de heidenen om zijne onvruchtbaarheid, de straf der zonden.</div>
<div id="n3448"><hi type="italic">Menschen</hi> staat niet in de Septuag. De zin is: Gij, mijne schapen, zijt zwakke menschen, doch vreest niet: Ik ben uw God en beschermer.</div>
<div id="n3449">Edom, Israël's erfvijand (zie v. 5 en vgl. Am. I 11; Jer. XLIX 7 volg.), die het bergland <hi type="italic">Seïr</hi> bewoonde (zie Gen. XXXVI 8 en Is. XXI noot 13), had na de wegvoering van Israël en van Juda een deel van beider land in bezit genomen of was dit althans van plan (zie v. 10 en vgl. XXV 12-14; XXXVI 2; Ps. CXXXVI 7; Thren. IV 21 volg.). Hoe kon dan Israël-Juda in zijn eigen land hersteld worden? Hierop antwoordt God in deze profetie.</div>
<div id="n3450">d.i. Toen Israël door zijne <hi type="italic">uiterste</hi> of laatste <hi type="italic">ongerechtigheid</hi> (vgl. XXI noot 26) de maat der zonden had vol gemaakt en God zich wreekte door den val van Juda en Jerusalem.</div>
<div id="n3451"><hi type="italic">Aan bloed</hi>, d.i. aan de wraak van het vergoten bloed, zal Ik <hi type="italic">u overleveren;</hi> Hebr.: ‘tot bloed zal Ik u maken’, d.i. eene algemeene slachting onder u aanrichten, zoodat Edom wordt tot louter bloed; <hi type="italic">en daar gij bloed</hi> (het in den bloede verwante Israël) <hi type="italic">gehaat hebt</hi>, <hi type="italic">zal bloed</hi>, d.i. de wraak voor het vergoten bloed, <hi type="italic">u achtervolgen.</hi> De Septuag. heeft na den aanhef <hi type="italic">(daarom</hi>, <hi type="italic">zoo waar</hi> enz.) alleen: ‘aan bloed hebt gij u schuldig gemaakt, ook bloed zal u achtervolgen’.</div>
<div id="n3452"><hi type="italic">De twee volken</hi> zijn Israël en Juda. <hi type="italic">Hoewel de Heer daar was</hi> geeft de reden aan, waarom hun aanslag op den godgewijden grond heiligschennend was.</div>
<div id="n3453">God zal aan Edom vergelden <hi type="italic">naar</hi> den <hi type="italic">toorn</hi>, dien dit volk aan Israël betoond heeft. Door die straf der wedervergelding <hi type="italic">zal</hi> Hij <hi type="italic">gekend worden</hi> als een getrouw en heilig God <hi type="italic">door hen</hi>, d.i. door de gewroken Israëlieten, of ook, gelijk het Hebr. begrepen kan worden, ‘onder hen’, d.i. onder de Israëlieten, de getuigen van het godsgericht over Edom. De Septuag. heeft: ‘aan u’, d.i. aan Edom zal Ik als wreker bekend worden.</div>
<div id="n3454">Deze <hi type="italic">smaadwoorden</hi> vielen terug op Jehova (v. 13), omdat <hi type="italic">de bergen van Israël</hi> zijn land waren.</div>
<div id="n3455"><hi type="italic">Bergen van Israël</hi> heet hier het bergland van Gods volk tegenover den berg Seïr in XXXV 2 volg.</div>
<div id="n3456">Vooral Edom, doch ook de overige naburen; zie v. 5.</div>
<div id="n3457"><hi type="italic">De eeuwige hoogten</hi> noemen zij (naar Gen. XLIX 26; Deut. XXXIII 15), waarschijnlijk spottend met het eeuwig verbond tusschen Israël en Jehova, het aan Gods volk toegezegde bergland Palestina.</div>
<div id="n3458">Alvorens het vonnis over den vijand plechtig (in v. 7) af te kondigen, betuigt God nogmaals met nadruk de schuld, waarop het vonnis steunt.</div>
<div id="n3459">Het Hebr. drukt hier de gretigheid uit, waarmede de vijanden op het land van Israël aanvielen.</div>
<div id="n3460"><hi type="italic">Aan de overgebleven volken</hi>, want niet aan machtige volken was Israël's land ter prooi geworden, doch aan de overblijfselen der door de Chaldeën uitgemoorde en in ballingschap weggevoerde volksstammen in het rond.</div>
<div id="n3461">Zie XXXV 12, 13. Deze verachting en beschimping van Gods land viel terug op God zelven, die het wreken zal.</div>
<div id="n3462">Hebr.: ‘met zielsverachting’: zie XXV 6.</div>
<div id="n3463">Het Hebr. ‘'afikim’ is v. 4 door <hi type="italic">torrentes</hi>, <hi type="italic">bergstroomen</hi>, vertaald.</div>
<div id="n3464">d.i. Ik heb plechtig gezworen. Zie XX 5.</div>
<div id="n3465">De smadelijke straf der wedervergelding.</div>
<div id="n3466">Te weten de herstelling van Gods volk in zijn met nieuwe vruchtbaarheid gezegend bergland.</div>
<div id="n3467"><hi type="italic">Ik tot u</hi>, bergen, om u te zegenen.</div>
<div id="n3468"><hi type="italic">Ik zal op u</hi>, in het meervoud, d.i. op Israël's bergen, <hi type="italic">menschen brengen</hi>, te weten <hi type="italic">mijn volk Israël; en zij zullen u</hi>, in het enkelvoud, het bergland van Israël, dat v. 13-15 in het vrouwelijk enkelvoud wordt toegesproken. <hi type="italic">Dat gij zonder hen zijt</hi>, Hebr.: ‘dat gij hen kinderloos maakt’ door pest, hongersnood enz., waardoor het land naar Num. XIII 33 zijne kinderen verslindt. De naburige volken, die niet begrepen, dat dit straffen Gods waren, schreven dit aan het land en zijn ongezond klimaat toe, v. 13.</div>
<div id="n3469">Hebr.: ‘die uw volk kinderloos maakt’.</div>
<div id="n3470">Naar de Hebr. randlezing en de oude vertalingen ook hier: ‘kinderloos maken’.</div>
<div id="n3471"><hi type="italic">Zij onteerden</hi> Gods <hi type="italic">heiligen naam</hi> door hunnen ellendigen toestand in de ballingschap. Dit toch werd aan God geweten, als ware Hij onmachtig om zijn volk te beveiligen voor zulk een lot.</div>
<div id="n3472">God <hi type="italic">ontzag</hi> of spaarde zijn heiligen naam voor verdere onteering. Naar het Hebr. deed het God leed om zijn heiligen naam. Om zijne geschonden eer te herstellen (v. 21, 22) zal Hij zijn volk terugvoeren uit de ballingschap, v. 23 volg.</div>
<div id="n3473">De wijze van uitdrukking is ontleend aan de reinigingswetten van Num. XIX 11-19. Bedoeld is de reiniging des harten (v. 26) van de smetten der zonden door de verdiensten van den Messias.</div>
<div id="n3474">Het <hi type="italic">nieuw hart</hi>, een <hi type="italic">vleezen hart</hi>, in tegenstelling met het oude <hi type="italic">steenen</hi> of ongevoelige hart, beteekent een hart, dat voor indrukken gevoelig is en de opwekking van Gods genade bereidwillig aanneemt en volgt. De <hi type="italic">nieuwe geest</hi> is naar v. 27 de geest Gods, die den mensch sterkt en bestuurt op den weg der geboden. Zie XI 19.</div>
<div id="n3475">Deze belofte vat het gezegde in v. 24-27 samen. Het zegenrijk gevolg van het door Gods genade vernieuwde hart is de innige verhouding tusschen God en zijn volk. Zie Jer. XXXI noot 30.</div>
<div id="n3476">Gebieden, dat het gedije. Vgl. IV Reg. VIII 1.</div>
<div id="n3477">Zie XX 43.</div>
<div id="n3478">Hebr.: ‘in plaats, dat het verwoest was’ enz.</div>
<div id="n3479">Te weten de voorbijgangers.</div>
<div id="n3480">Hebr.: ‘als de hof van Eden’; zie XXXI 8 volg.</div>
<div id="n3481">Hebr.: ‘zijn versterkt en bewoond’.</div>
<div id="n3482">Na de gerichten, die in hoofdstuk XXV voorspeld zijn.</div>
<div id="n3483">Vgl. XVII 24.</div>
<div id="n3484">Hebr.: ‘zal Ik Mij laten vinden’, d.i. zal Ik aan hen, die Mij zoeken, mijne gunst betoonen.</div>
<div id="n3485">Zij zullen talrijk zijn <hi type="italic">als de heilige</hi>, God toegewijde, <hi type="italic">kudde</hi> van slachtschapen, die op de hooge feesten te Jerusalem in ontelbare menigte werden aangevoerd; vgl. II Par. XXXV 7-9. Zie voor de beteekenis dier vermenigvuldiging van Israël Jer. III noot 19.</div>
<div id="n3486">Zie I noot 4.</div>
<div id="n3487"><hi type="italic">Door den geest des Heeren</hi> beteekent: door de kracht Gods. Dit is echter reeds uitgedrukt in den aanhef: <hi type="italic">de hand des Heeren</hi> enz. Juister wordt het Hebr. vertaald: ‘en mij voerde naar buiten in den geest (d.i. in geestverrukking; vgl. III 12; VIII 3 en XI 24) de Heer’. Het visioen der doodsbeenderen geschiedde niet voor de oogen des lichaams, doch voor de oogen der ziel of der verbeelding. <hi type="italic">In het midden van het veld</hi>, Hebr.: ‘van het dal’, dat naar III 22 bij Tel Abib was gelegen. <hi type="italic">Vol beenderen</hi> (Septuag.) ‘van menschen’, en wel (v. 9) van ‘verslagenen’ uit Israël (XXXIX 23) ‘door het zwaard’ der vijanden. Zij stelden (v. 11) ‘het huis van Israël’ voor, dat naar de opvatting der ballingen als volk dood was.</div>
<div id="n3488">Want van uwe almacht en uwen wil hangt dit af.</div>
<div id="n3489"><hi type="italic">Profeteer</hi>, d.i. spreek mijn woord, het woord mijner scheppende almacht, over hen uit.</div>
<div id="n3490"><hi type="italic">Geest</hi> of adem des levens; zie Gen. II 7; Ps. CIII 30. - Hoe dit geleidelijk geschiedt, wordt in v. 6 beschreven.</div>
<div id="n3491">De <hi type="italic">geest</hi>, die deze lichamen levend maakt, is hier voorgesteld als de wind, die van de vier windstreken (vgl. XLII 20), d.i. van alle zijden, op die nog doode lichamen blazend, ze alle doet herleven.</div>
<div id="n3492">Het Hebr. heeft: <hi type="italic">deze beenderen zijn het gansche huis van Israël</hi>, zoowel Ephraïm als Juda. <hi type="italic">Zij zeggen</hi> enz., d.i. zij achten zich in hunnen staat van ballingschap als volk voor immer gestorven, ja, aan <hi type="italic">verdorde beenderen</hi> gelijk en zonder <hi type="italic">hoop</hi> op herleving, <hi type="italic">afgesneden</hi> van het leven; m.a.w. Israël's volksbestaan is vernietigd zonder hoop op herstel. Hierop antwoordt God v. 12-14.</div>
<div id="n3493">Zie XXXVI 26 volg.</div>
<div id="n3494">Het geloof aan de algemeene verrijzenis der dooden ligt aan het visioen ten grondslag. Want gelijk de H. Hiëronymus hier bemerkt: ‘geenszins zou het zinnebeeld der verrijzenis zijn gebezigd om de herstelling van Israël te beteekenen, tenzij de verrijzenis zelve vaststond en als toekomstig geloofd werd’.</div>
<div id="n3495">De volkomen herstelling van het Rijk Gods in het ééne en onverdeelde Rijk van den Messias wordt hier voorgesteld onder het beeld van de vereeniging der twee rijken Israël en Juda. Vgl. Is. XI 13; Jer. III 18; XXXI 6; Os. I 11.</div>
<div id="n3496"><hi type="italic">Een hout</hi>, naar de Septuag.: ‘een staf’, om den schepter te beteekenen. Het ééne is <hi type="italic">voor Juda</hi> en zijne <hi type="italic">genooten</hi> uit de kinderen van Israël, te weten Benjamin, Simeon, Levi en de overige Israëlieten, die zich bij het rijk Juda hadden aangesloten; zie II Par. XI 16, 17; XV 9; XXX 11, 18; XXXI 1. Het andere is <hi type="italic">voor Joseph</hi>, den stamvader der voornaamste stammen van het noordelijke rijk, Manasses en Ephraïm, is derhalve <hi type="italic">het hout van Ephraïm</hi> of van het noordelijke rijk (Is. VII 2, 5; Os. IV 17; V 9 enz.); het duidt bijgevolg het geheele huis van Israël aan met allen, die er toe behooren.</div>
<div id="n3497"><hi type="italic">In de hand</hi> van Ephraïm, omdat deze stam het talrijkst was (zie Jos. XVII 14; I Par. XII 30) en uit dezen de eerste koningen van Israël waren (Jeroboam, Nadab).</div>
<div id="n3498">In de hand van Juda; m.a.w. zij zullen onder den schepter van Juda, die aan het huis van David is gegeven, tot één rijk vereenigd zijn; vgl. XXXIV 23.</div>
<div id="n3499">Derhalve moest de profeet die handeling metterdaad voor hunne oogen verrichten.</div>
<div id="n3500"><hi type="italic">Uit al de woonplaatsen</hi> in het land der ballingschap, <hi type="italic">waarin zij</hi> onz. (vgl. Ps. CV 35); Septuag. (met eene geringe wijziging van den Massoretischen tekst): ‘uit al hunne afvalligheden, waarmede zij’ enz.</div>
<div id="n3501">Zie XXXVI 28. Het <hi type="italic">land</hi> is evenals de <hi type="italic">vorst David</hi> in geestelijken zin te verstaan en beteekent het eeuwige Rijk van den Zoon van David, den Messias, dat één (v. 22, 24), heilig (v. 23, 24) en daarom onvergankelijk zal zijn.</div>
<div id="n3502">Zie XXXIV 25.</div>
<div id="n3503">Zie XXXVI 10, 11, 37, 38.</div>
<div id="n3504">Hoe heerlijk ging dit in vervulling door de belofte van Christus (Matth. XXVIII 20) en inzonderheid door de tegenwoordigheid van den Godmensch in onze tabernakelen! Vgl. Is. IV 5, 6.</div>
<div id="n3505">Dit heiligdom van het geestelijke Israël, dat ook de heidensche volken erkennen, de Kerk van Christus, wordt in XL-XLVIII zinnebeeldig voorgesteld, nadat eerst het eindvonnis over de vijanden van Gods rijk (XXXVIII volg.) in beeldspraak is geschilderd.</div>
<div id="n3506"><hi type="italic">Magog</hi> (zie Gen. X 2) beteekent, naar Joodsche overlevering, de Scythische volken. <hi type="italic">Gog</hi>, waarschijnlijk hun koning, was naar de Vulgaat ook de oppervorst van <hi type="italic">Mosoch en Thubal</hi> (zie XXVII 13). Doch de oude Grieksche vertalingen (Septuag., Symmachus en Theodotion) nemen het Hebr. ‘rôsj’ (dat <hi type="italic">caput</hi>, hoofd, beteekent) voor een eigennaam, zoodat Gog de vorst genoemd wordt van ‘Rôsj, Mosoch en Thubal’. Welk volk echter door Rôsj wordt aangeduid, is onbekend; een volk van dien naam vond de H. Hiëronymus noch in de H. Schrift noch bij Flav. Jos. vermeld. Volgens sommigen beteekent het de Russen of een ander Kaukasisch volk; volgens anderen het in de spijkerschriften genoemde land Râsj, aan de grenzen van AElam, aan den Tiger.</div>
<div id="n3507">Hebr.: ‘haken’; zie XIX noot 4. God zal dien machtigen vorst als een wild dier omleiden en hem met zijn leger heenvoeren werwaarts Hij wil. Want de krijgstochten van Gog, ook die tegen Gods land en volk (v. 8), geschieden overeenkomstig Gods raadsbesluit.</div>
<div id="n3508">Zie XXX 5. Gog werft zijne hulptroepen zelfs uit de verst afgelegen landen.</div>
<div id="n3509"><hi type="italic">Gomer</hi> (zie Gen. X 2), waarschijnlijk de Kimmeriërs of Kimbren. Zie voor <hi type="italic">het huis Thogorma</hi> XXVII noot 15. <hi type="italic">Het uiterste noorden</hi> omvat de overige onbekende volken in het verre noorden.</div>
<div id="n3510">Door Gods strafgerichten; zie v. 17-23. Dit zal het uiteinde zijn van Gog. Wanneer en bij welken aanval dit geschieden zal, zegt het overige vers.</div>
<div id="n3511">De aanval van Gog zal geschieden <hi type="italic">aan het einde der jaren</hi> en wel, blijkens het volgende, nadat Israël's <hi type="italic">land</hi>, d.i. zijne bevolking, reeds hersteld is van de verwoesting, die door het <hi type="italic">zwaard</hi> was aangericht, nadat het volk uit de verstrooiing is <hi type="italic">verzameld</hi> en teruggekeerd naar zijne <hi type="italic">bergen</hi>, die <hi type="italic">steeds</hi>, d.i. langen tijd, verwoest hadden gelegen. De profeet bedoelt derhalve het tijdperk van Israël's volkomen herstelling, welke naar XXXVII 21-28 de verlossing door den Messias omvat. Aan het einde van dit tijdperk zal de aanval van Gog geschieden; zie Apoc. XX 7. Wat de profeet hier voorspelt, behoort derhalve ook nu nog tot de toekomst en is daarom voor ons in een geheimzinnig duister gehuld. De namen Gog, Magog enz. zijn hoogstwaarschijnlijk zinnebeeldige namen, waardoor de laatste vijanden van het Rijk Gods worden aangeduid. De krijgstocht en de verwoede aanval, die hier en verder beschreven worden, schijnen eveneens tot de dichterlijke inkleeding te behooren, onder welke de laatste strijd beteekend wordt, dien de Kerk van Christus zal te voeren hebben.</div>
<div id="n3512">Vgl. Jer. IV 13.</div>
<div id="n3513">Eene nieuwe strophe.</div>
<div id="n3514">d.i. Dingen, welke Gog voornemens is te doen; zij worden in v. 11 en 12 met zijn eigen woorden beschreven.</div>
<div id="n3515">d.i. Zonder bemuurde steden. Hebr.: ‘naar het openliggende land’, een beeld van de Kerk Gods, die niet is van deze wereld en zich niet door wapengeweld verdedigt. De Heer zelf is voor haar als ‘een ringmuur van vuur’ (vgl. Zach. II 4, 5). Zie daarentegen het aardsche Israël XXXVI 35.</div>
<div id="n3516">d.i. Van het hoogste en middelste punt der aarde; zie V 5 en vgl. Judic. IX 37. De berg van het huis des Heeren zal dan gevestigd zijn op de kruin der bergen en het middelpunt zijn, waar alle volken heenstroomen (Is. II 2, 3) - een zinnebeeld van de ééne, algemeene Kerk met haar leerend en besturend gezag. Doch hierom haten haar hare vijanden, wier hebzucht begeerig is naar hare goederen.</div>
<div id="n3517">Zie voor <hi type="italic">Saba</hi> XXVII noot 24, voor <hi type="italic">Dedan</hi> XXVII noot 16, voor <hi type="italic">Tharsis</hi> XXVII noot 13. <hi type="italic">Leeuwen</hi> heeten de naar buit begeerige kooplieden, die uit alle oorden der wereld samenstroomen om den buit, dien Gog behalen zal, voor hunne waren te ruilen.</div>
<div id="n3518">M.a.w. Voorzeker zult gij dan weten, dat mijn volk voor u als een weerlooze buit is. Anderen verklaren, met eene geringe wijziging van het Hebr. en in overeenstemming met de Septuag.: Is het zoo niet? Te dien tijde, dat het volk veilig woont, zult gij u opmaken ten strijde.</div>
<div id="n3519">Septuag.: ‘zal het geschieden’. Zie verder v. 4, 5 en 9.</div>
<div id="n3520">Wanneer Ik mij als den heiligen God, als den wreker van mijn heilig volk zal openbaren, door Gog te straffen.</div>
<div id="n3521">Derde strophe.</div>
<div id="n3522">Zie Is. XXIV-XXVII; Joël III 11-14; Mich. IV 11-13 de voorspellingen betreffende het gericht over de vijanden van Gods Rijk. Hun aller boosaardigheid zal in den laatsten vijand vereenigd en ten toppunt zijn gestegen. <hi type="italic">In de dagen dier tijden</hi>, d.i. gedurende langen tijd.</div>
<div id="n3523">Het Hebr. kan men ook vertalen: ‘in mijnen neus’; zie Ps. XVII noot 10.</div>
<div id="n3524"><hi type="italic">Over het land van Israel</hi>, waarin Gog met zijn leger gekomen is (v. 18); eene <hi type="italic">aardbeving</hi> zal de voorbode zijn van Gods strafgericht tegen hem. Bij die aardbeving toch zal de goddelijke rechter, de ijveraar voor zijn mishandeld volk, nederdalen; vgl. Judic. V 4; Joël III 16; Mich. I 3 volg.</div>
<div id="n3525">Hebr. waarschijnlijk: ‘de steile rotsen’.</div>
<div id="n3526">Zij zullen in de verwarring van den schrik elkander om het leven brengen.</div>
<div id="n3527">Zie V noot 20.</div>
<div id="n3528">Vierde strophe. Zie voor dit en de volg. verzen XXXVIII 2, 4.</div>
<div id="n3529">Terwijl Gog en zijne legers omkomen in het land Israël, zal God het vuur zijner wraak afzenden op zijn land <hi type="italic">Magog</hi> en op de eilanden en kustlanden van het westen, de bondgenooten en medestrijders van Gog.</div>
<div id="n3530">d.i. Niet dulden, dat hij door de vijanden, bij hun zegepralen over mijn volk, nog onteerd wordt.</div>
<div id="n3531">Een profetisch verleden om de zekerheid der vervulling. Zie verder XXVIII 17.</div>
<div id="n3532">Een nieuwe strophe v. 9-16.</div>
<div id="n3533">Een zinnebeeldig getal om een langen tijd te beteekenen. Israël zal vuur stoken van het wapentuig, want Gods volk heeft geen wapenen noodig. God is zijn beschermer. - De vervolgingen zullen strekken tot voordeel en luister van zijn volk.</div>
<div id="n3534">Hebr.: ‘Ik zal aan Gog eene plaats geven, waar zijne grafstede is’. Geen buit (zie XXXVIII 12, 13), maar een graf zal Gog vinden <hi type="italic">in Israël.</hi></div>
<div id="n3535"><hi type="italic">Het dal der reizigers</hi>, Hebr.: ‘der oberim’ (d.i. ‘der doortrekkenden’), zinspeelt op den naam van het gebergte Abarim (vgl. Num. XXVII 12), <hi type="italic">oostwaarts van de</hi> Doode <hi type="italic">Zee.</hi> Aldaar zal de begraafplaats zijn der legerscharen van Gog, die het land van Israël <hi type="italic">doortrokken.</hi> Om de menigte der graven zal het dal <hi type="italic">de voorbijgangers doen verstommen;</hi> doch naar de Septuag.: ‘en zij zullen den ingang van het dal afsluiten’ om de onreine plaats aan het gezicht te onttrekken.</div>
<div id="n3536"><hi type="italic">Zeven maanden</hi> (zie noot 6), zoo talrijk zijn de lijken. Zie Num. XIX 11-18 voor de verontreiniging door lijken.</div>
<div id="n3537">Septuag. ‘hen’.</div>
<div id="n3538">Dat ‘menigte’ beteekent; zie v. 11 en 15. Deze naam moet het aandenken aan dat reuzenwerk levendig houden.</div>
<div id="n3539">Zesde strophe (v. 17-22).</div>
<div id="n3540">Het bloedbad, dat God onder zijne vijanden aanricht, is in zekeren zin een bloedig offermaal, dat Hij bereidt, evenals Is. XXXIV 6 volg. De genoodigde gasten zijn de roofdieren, die op de nog onbegraven menigte van lijken aanvallen. De geslachte vijanden heeten in v. 18, naar dezelfde beeldspraak, <hi type="italic">rammen</hi> enz.; zie Jer. LI 40.</div>
<div id="n3541">Hebr.: ‘en stieren, mestvee van Basan altemaal’; zie Am. IV noot 1.</div>
<div id="n3542">Op de volken, inzonderheid op Gog, die de God weerstrevende volken voor het laatst onder zijn vaandel vereenigt.</div>
<div id="n3543">Een laatste strophe, waarin de profeet aantoont, hoe de heidensche volken zich reeds uit de herstelling van Israël na de ballingschap kunnen overtuigen, dat Gods volk niet wegens de onmacht van God, doch om zijne misdaden aan zijne verdrukkers was prijsgegeven. Vgl. XXXVI 17 volg.</div>
<div id="n3544">Hunne <hi type="italic">beschaamdheid</hi> over hunne vroegere ontrouw; zie XVI 61-63; XX 43; XXXVI 31. Anderen vertalen, met eene geringe wijziging van het Hebr.: ‘zij zullen hunnen smaad vergeten’ enz., d.i. door niets meer aan hunne straf en schuld herinnerd worden.</div>
<div id="n3545">Zie XXXVI 27. Gods heilige geest zal het ware Israël tot een heilig volk maken, dat Gods ongenade niet meer heeft te vreezen.</div>
<div id="n3546">De profetie betreffende de herstelling van Israël na de ballingschap wordt besloten met het visioen van XL-XLVIII, dat één doorloopend en samenhangend geheel vormt. Het beschrijft in zinnebeelden de inrichting, de heiligheid en de algemeenheid van het nieuwe Rijk Gods. In bijzonderheden afdalend teekent de profeet den nieuwen tempel met zijne voorhoven, cellen enz.; verder hervormt hij de Levietische priesterschap, regelt den nieuwen eeredienst, het herstelde koningschap met zijne plichten en rechten en geeft ten slotte eene nieuwe verdeeling van het beloofde land onder de stammen van Israël. Hiermede echter wil de profeet niet vaststellen wat bij de herstelling van Israël werkelijk geschieden moet. Hij geeft alleen eene zinnebeeldige voorstelling van hetgeen in het nieuwe Rijk Gods op geestelijke wijze zou worden verwezenlijkt. - <hi type="italic">In het vijf en twintigste jaar</hi>, in 573 v. Chr., Septuag.: ‘in de eerste maand’, Nisan, zie Exod. XII 2. <hi type="italic">De hand des Heeren</hi>, zie I noot 4. De Heer <hi type="italic">bracht mij</hi> in den geest <hi type="italic">derwaarts</hi>, d.i. naar Jerusalem; zie v. 2.</div>
<div id="n3547"><hi type="italic">In de gezichten Gods</hi>, zie VIII noot 3. <hi type="italic">Op een zeer hoogen berg</hi>, in Jerusalem (v. 1), d.i. op den berg Sion, die, naar Is. II 2 en Mich. IV 1, in de laatste dagen, d.i. in het tijdperk van den Messias, op de kruin der bergen zal gevestigd zijn en zich zal verheffen boven de heuvelen (vgl. Ez. XVII 22 volg.; XX 40). Het <hi type="italic">gebouw</hi>, dat hij aldaar zag opgericht, was ‘het huis des Heeren’, de nieuwe tempel, die met zijnen ringmuur en zijne velerlei gebouwen, poorten en voorhoven als <hi type="italic">het gebouw eener stad</hi> scheen. Daar de profeet uit Chaldea kwam (zie XX noot 44), zag hij den tempel <hi type="italic">aan de zuidzijde.</hi></div>
<div id="n3548">Zie I 7. De profeet zag eenen engel in menschelijke gedaante, glanzend als ‘blinkend metaal’ (Septuag.). Vgl. voor het volgende Zach. II 1 volg.</div>
<div id="n3549"><hi type="italic">Aan de poort</hi>, waar Ezechiël uit het noorden (v. 2) aankwam, de noordpoort van den buitensten ringmuur.</div>
<div id="n3550">De beschrijving van het tempelgebouw begint met den buitensten ringmuur. Zie Fig. 5, plan van het tempelhuis, A<hi type="super">2</hi>B<hi type="super">2</hi>C<hi type="super">2</hi>D<hi type="super">2</hi> en Fig. 1 B.</div>
<div id="n3551">Hebr.: ‘eene meetroede van zes el, elke van ééne el en ééne handbreedte’. Zoo was dus de el dezer meetroede niet de gewone el, maar ééne handbreedte langer. Zij heet in II Par. III 3 de el ‘naar de oude maat’ en is de heilige el, waarmede ook de tempel van Salomon was gemeten; zij bedroeg zeven handbreedten, d.i. 52,5 cm.</div>
<div id="n3552"><hi type="italic">De breedte</hi> van genoemden muur.</div>
<div id="n3553">De buitenste oostpoort. Zie Figuur 1.</div>
<div id="n3554">Septuag.: ‘zeven treden’.</div>
<div id="n3555">De drempel D was even breed als de ringmuur B; <hi type="italic">den éénen drempel</hi> kan beteekenen: den eersten drempel, want in v. 8 is sprake van den anderen of tweeden drempel. De Septuag. laat deze woorden weg.</div>
<div id="n3556"><hi type="italic">En de kamer</hi> K. Er waren er drie aan weerszijden in het poortgebouw, zie v. 10. Doch daar zij aan elkander volmaakt gelijk waren, wordt er slechts ééne gemeten. Waarschijnlijk waren het wachtkamers voor de Levietische deurwachters. <hi type="italic">Tusschen de kamers</hi> a-b.</div>
<div id="n3557"><hi type="italic">Den</hi> anderen <hi type="italic">drempel</hi> T, <hi type="italic">bij het portaal</hi> V, <hi type="italic">binnenwaarts</hi>, d.i. aan den binnensten, niet aan den buitensten uitgang van het poortgebouw; de breedte van dezen drempel was eveneens <hi type="italic">ééne roede</hi> c-d.</div>
<div id="n3558"><hi type="italic">Het portaal</hi> V was, gemeten van oost naar west (e-f), <hi type="italic">acht el;</hi> de <hi type="italic">twee el</hi> van den <hi type="italic">muurstijl</hi> geven de dikte aan der uitspringende zijmuren van het portaal aan den uitgang naar het voorhof (g-h). Zie verder noot 12. Dit portaal was ingericht tot eene zaal voor offermaaltijden (XLIV 3); daarom lag het in het gezicht van den tempel <hi type="italic">binnenwaarts.</hi></div>
<div id="n3559">De <hi type="italic">tusschenmuren</hi> zijn het muurwerk tusschen de kamers (a-b), dat <hi type="italic">aan weerszijden</hi> van de kamers overal <hi type="italic">dezelfde afmeting</hi> had, te weten vijf el (v. 7).</div>
<div id="n3560">Hebr.: ‘de breedte van de opening der poort, tien el’ i-k. Wat het volgende <hi type="italic">de lengte der poort</hi> beteekent, is niet duidelijk; want naar v. 15 was zij niet <hi type="italic">dertien</hi>, doch ‘vijftig’ el lang; misschien is hare hoogte bedoeld.</div>
<div id="n3561">De <hi type="italic">afpaling</hi> of de <hi type="italic">afsluiting</hi> vóór de kamers, ter beschutting voor de wachters tegen het binnenstroomende volk, had eenen uitsprong aan weerszijden van ééne el (p-q), zoodat de poortgang, die tien ellen breed was (v. 11), tusschen de kamers acht ellen (o-p) bedroeg. Zie verder v. 7.</div>
<div id="n3562">De breedte van het geheele poortgebouw, gemeten van den buitensten rand <hi type="italic">van het</hi> platte <hi type="italic">dak</hi> der eene kamer tot aan den buitensten rand van het dak der tegenoverliggende kamer, bedroeg <hi type="italic">vijf en twintig el</hi>, te weten tweemaal zes el de kamers aan weerszijden (v. 12) en tien el de poortgang (v. 11), zoodat er drie el overbleven voor den achtermuur der kamers van weerszijden, welks dikte derhalve anderhalf el bedroeg; het volgende <hi type="italic">deur tegenover deur</hi> schijnt aan te duiden, in welke richting deze breedtemaat genomen werd, en geeft tevens te kennen, dat er deuren waren (r en s), die uit de wachtkamers naar het buitenste voorhof voerden.</div>
<div id="n3563"><hi type="italic">Hij maakte</hi>, berekende of schatte, de <hi type="italic">muurstijlen</hi>, die zich waarschijnlijk als slanke torens verhieven (x en y), <hi type="italic">op</hi> eene hoogte van <hi type="italic">zestig el</hi>, Septuag.: ‘twintig el’. Anderen lezen: ‘hij maakte <hi type="italic">het portaal</hi> (V) op twintig el’ (f-v); want onder de breedtematen ontbreekt anders alléén die van het portaal. - Aan de beide muurstijlen (x en y) of aan den uitgang der poort lag <hi type="italic">het</hi> buitenste <hi type="italic">voorhof</hi>, dat het voorhof der poort wordt geheeten, omdat het de vrij liggende poort aan hare drie zijden omgaf.</div>
<div id="n3564">De lengte van het geheele poortgebouw i-z.</div>
<div id="n3565">Anderen vertalen het Hebr.: ‘met traliewerk gesloten’.</div>
<div id="n3566">Zie noot 14. Door deze vensters viel het licht in de kamers, in den geheel overdekten poortgang en in <hi type="italic">de portalen;</hi> dit meervoud wijst wellicht op de meerdere zalen, welke in het ééne portaal V waren ingericht.</div>
<div id="n3567"><hi type="italic">Op den voorkant der muurstijlen</hi> (x en ij) waren <hi type="italic">palmen</hi> afgebeeld. Zie XLI 18 volg. en vgl. III Reg. VI 29; II Par. III 5.</div>
<div id="n3568">Zie voor het <hi type="italic">plaveisel</hi> Fig. 1 en Fig. 5 G en voor de <hi type="italic">dertig cellen</hi> Fig. 5 H 1, 2 enz. Deze laatsten lagen naar het Hebr. niet <hi type="italic">rondom</hi> (v. 17), doch ‘op’ of ‘langs’ <hi type="italic">het plaveisel</hi>, zij dienden tot woningen, bergplaatsen, zalen voor de offermaaltijden enz.; zie Jer. XXXV 2 en vgl. IV Reg. XXIII 11; I Par. XXVIII 11. Daar er sprake is van het <hi type="italic">benedenste</hi> plaveisel (vgl. II Par. VII 3), zal ook in het hooger gelegen binnenste voorhof een dergelijk plaveisel geweest zijn, hoewel het niet uitdrukkelijk vermeld wordt.</div>
<div id="n3569">De breedte van het buitenste voorhof van poort tot poort (zie v. 23), te weten van <hi type="italic">vóór de benedenste poort</hi>, waar men in het buitenste voorhof binnenkwam, tot <hi type="italic">vóór aan de buitenzijde</hi> der poort, die toegang gaf tot <hi type="italic">het binnenste voorhof;</hi> zie Fig. 5 a - O<hi type="super">2</hi> voor <hi type="italic">den oostkant</hi> en b - N<hi type="super">2</hi> voor den <hi type="italic">noordkant;</hi> dezelfde breedte van honderd el was bijgevolg van poort tot poort aan den zuidkant, c - Z<hi type="super">2</hi>.</div>
<div id="n3570">De afmetingen van de buitenste noordpoort Fig. 5 N. Zij kwam in alles volkomen overeen met de buitenste oostpoort. Hare drie voornaamste deelen, de kamers, de tusschenmuren (het enkelvoud staat in v. 21, 24, 29, 33 en 36 voor het meervoud; zie noot 14) en het portaal, worden in het volgende vers genoemd.</div>
<div id="n3571">Hebr.: ‘hare palmen’; zie v. 16.</div>
<div id="n3572">Septuag.: ‘binnenwaarts’, zie noot 12.</div>
<div id="n3573">Zie noot 24.</div>
<div id="n3574">De buitenste zuidpoort Z.</div>
<div id="n3575">De Septuag. heeft: ‘en hij mat haar en hare kamers en hare tusschenmuren’ enz. Zie noot 25.</div>
<div id="n3576">Hebr.: ‘en hare vensters, ook in de portalen (zie noot 21) in het rond, waren als de vorige vensters’. Verder volgt de lengte- en breedtemaat van het geheele zuidelijke poortgebouw; zie v. 13 en 15.</div>
<div id="n3577">Septuag. als in noot 27; zie verder op v. 16.</div>
<div id="n3578">Aan de binnenste zuidpoort (Fig. 5 Z<hi type="super">2</hi>), die toegang gaf tot het binnenste voorhof. Hiermede begint de beschrijving der drie poorten van dit voorhof. Zij kwamen bijna volmaakt overeen met de poortgebouwen van het buitenste voorhof. Zie de verschillen in noot 37 en 38.</div>
<div id="n3579">Naar de Hebr. randlezing en de Septuag.: ‘kamers’ en ‘tusschenmuren’ in het meervoud. Zie verder noot 25.</div>
<div id="n3580">Hebr. gelijk in noot 31. Ook hier volgt verder de lengte en de breedte van dit poortgebouw.</div>
<div id="n3581">Het portaal, dat dezelfde afmetingen had als dat van de buitenste oostpoort (zie v. 9), is in v. 29 al vermeld. Van welk ander <hi type="italic">portaal</hi> met de hier gegeven afmetingen hier sprake kan zijn, weet men niet. Het vers ontbreekt in de Septuag. en ook in sommige Hebr. handschriften en in de oude Latijnsche vertaling.</div>
<div id="n3582">Dit is het voornaamste verschil tusschen de drie poorten van het buitenste en de drie van het binnenste voorhof; in deze laatste lag het portaal, niet aan den uitgang, maar aan den ingang (vgl. Fig. 2 V met Fig. 1 V).</div>
<div id="n3583">Het binnenste voorhof lag niet zeven (v. 22), maar <hi type="italic">acht trappen</hi> hooger dan het buitenste.</div>
<div id="n3584">Om de binnenste oostpoort te meten.</div>
<div id="n3585">Zie noot 34 en 35.</div>
<div id="n3586">Zie noot 37.</div>
<div id="n3587">Naar de binnenste noordpoort.</div>
<div id="n3588">Zie noot 34.</div>
<div id="n3589">Hebr.: ‘En er was eene kamer, en haar ingang was in de tusschenmuren (of, met een geringe wijziging, in het portaal) aan de poorten’. De Septuag. heeft het enkelvoud: ‘aan de poort’; in v. 40 is ook alleen van de binnenste oostpoort sprake. Aldaar werd het slachtoffer gereed gemaakt, dat op het brandofferaltaar van het binnenste voorhof werd geofferd. De kamer, waar het offerdier, alvorens geslacht te worden (vgl. Lev. I 9), gewasschen werd, kan men plaatsen als in Fig. 2 W, met den ingang i naar het portaal V.</div>
<div id="n3590">Zie Fig. 2 a a a a. Vgl. met dit voorschrift Lev. I 11.</div>
<div id="n3591">Het Hebr. vertaalt men: ‘En aan den zijkant (der poort) van buiten, noordwaarts voor hem, die tot den ingang der poort opgaat, waren twee tafels; en aan den anderen zijkant van het portaal der poort twee tafels’. Zie Fig. 2 b b en b b.</div>
<div id="n3592">De acht tafels van v. 39-41 waren van hout. Deze vier echter waren <hi type="italic">van gehouwen steen</hi> en dienden voor <hi type="italic">het brandoffer</hi> in wijderen zin, blijkens de laatste woorden van het vers. Zij stonden waarschijnlijk dicht bij de houten tafels, b.v. als in Fig. 2 c c c c.</div>
<div id="n3593">Op de <hi type="italic">randen</hi> waarschijnlijk ‘het gereedschap’ (v. 42).</div>
<div id="n3594">Duidelijker is de zin naar de Septuag.: In het binnenste voorhof waren twee cellen, de ééne aan de noordpoort (zie Fig. 5 P<hi type="super">1</hi>), welker ingang naar het zuiden gericht was, en de andere aan de zuidpoort (P<hi type="super">2</hi>), met den ingang naar het noorden. Waartoe deze cellen dienden, wordt gezegd in v. 45 en 46.</div>
<div id="n3595">Zie hieromtrent nader XLIV 15 volg.</div>
<div id="n3596">Het binnenste voorhof was honderd el lang (Fig. 5 d-e) en even breed (i-k). Zie voor de plaats van het brandoffer<hi type="italic">altaar</hi> Fig. 5 E; het wordt XLIII 13 volg. nader beschreven.</div>
<div id="n3597">Hiermede begint de beschrijving van het tempelhuis. Zie Fig. 3. Eerst het <hi type="italic">portaal</hi>, v. 48, 49; zie Fig. 3 A.</div>
<div id="n3598">Naar het Hebr. mat hij de dikte van het muurwerk aan den ingang (a-b) van het portaal.</div>
<div id="n3599">Septuag.: ‘en de breedte des ingangs (a-a), veertien el; en de zijmuren der poort van het portaal, drie el aan de eene zijde (b-c) en drie el aan de andere zijde’ (b-d).</div>
<div id="n3600"><hi type="italic">De lengte</hi> c-d; vgl. III Reg. VI 3, waar eveneens de lengte de langere zijde aanduidt, welke tevens de breedte is van het tempelhuis. <hi type="italic">De breedte</hi> d-z bedroeg naar de Septuag. niet <hi type="italic">elf</hi>, doch ‘twaalf el’. In plaats van <hi type="italic">acht</hi> heeft de Septuag. ‘tien treden’. <hi type="italic">De kolommen</hi>, zie e e; vgl. III Reg. VII 15 volg. voor de twee kolommen in den tempel van Salomon.</div>
<div id="n3601"><hi type="italic">In den tempel</hi>, te weten in het Heilige, zie Fig. 3 B. De engel mat de <hi type="italic">muurstijlen</hi>, te weten de dikte der zijmuren aan den ingang (f-h en g-k). Met eene kleine wijziging van het Hebr. wordt beter, in overeenstemming met de Septuag., in plaats van <hi type="italic">den tabernakel</hi> ‘den muurstijl’ gelezen.</div>
<div id="n3602"><hi type="italic">De breedte van den ingang</hi> f-g; <hi type="italic">de zijmuren</hi> h-l en k-m. De <hi type="italic">lengte</hi> van het Heilige l-n, <hi type="italic">de breedte</hi> l-m.</div>
<div id="n3603">De engel ging alléén het Allerheiligste C binnen, niet de profeet (vgl. Lev. XVI 2), die in het Heilige staande, van den engel de opgave der maat vernam. Hij mat <hi type="italic">den muurstijl</hi> van weerszijden p-r en s-v, <hi type="italic">den ingang</hi> s-p; <hi type="italic">de breedte</hi> enz., Septuag.: ‘de zijmuren zeven el aan deze en zeven el aan gene zijde’ (v-u en r-t).</div>
<div id="n3604">De <hi type="italic">lengte</hi> van het Heilige der heiligen u-i, de <hi type="italic">breedte</hi>, u-t, gemeten aan den kant <hi type="italic">van den tempel</hi> of van het Heilige, dat even breed was (n-o); vgl. III Reg. VI 3.</div>
<div id="n3605">De breedte van <hi type="italic">den muur</hi> van het tempel<hi type="italic">huis</hi>, z-j. <hi type="italic">Overal</hi>, te weten aan de drie zijden, <hi type="italic">rondom het huis</hi> leunde daartegen een <hi type="italic">zijgebouw</hi>, dat in de volg. verzen beschreven wordt (vgl. III Reg. VI 5 volg.) Het was van binnen en beneden gemeten <hi type="italic">vier el</hi> breed.</div>
<div id="n3606"><hi type="italic">De zijkamers</hi>, zie E 1, 2, 3 enz.; <hi type="italic">tweemaal</hi> beteekent waarschijnlijk: op elke verdieping <hi type="italic">drie en dertig.</hi> Naar veler opvatting is de zin van het Hebr., dat er dertig kamers waren en dat drie malen, te weten op de drie verdiepingen. Vgl. III Reg. VI 6 ook ter verklaring van hetgeen hier en in v. 7 volgt.</div>
<div id="n3607"><hi type="italic">Eene open plaats</hi>, waar geene kamers waren, y; aldaar klom men naar de bovenverdiepingen <hi type="italic">langs eene wenteltrap</hi> w; vgl. III Reg. VI 8. De <hi type="italic">tempel</hi> is hier het bij den tempel behoorende zijgebouw, dat van verdieping tot verdieping telkens breeder werd, omdat het uitsprong in den telkens smaller wordenden muur van het tempelhuis. Op die wijze <hi type="italic">steunden</hi> (v. 6) de kamers van het zijgebouw (of, Hebr., ‘werden gevat in’) den tempelmuur, maar <hi type="italic">drongen</hi> er niet <hi type="italic">in</hi>, te weten in het eigenlijke metselwerk.</div>
<div id="n3608">Op deze <hi type="italic">verhevenheid</hi> van zes el, boven het binnenste voorhof zich verheffend, stonden de zijkamers; zie D D D.</div>
<div id="n3609">In de Septuag. is in het tweede halfvers sprake van eene open plaats of vrije ruimte tusschen het zijgebouw en (v. 10) <hi type="italic">tusschen de cellen</hi> of het cellengebouw, dat XLII 1 volg. nader beschreven wordt. Deze ruimte (Fig. 5 R) wordt in v. 12 Hebr. ‘de gizrah’ geheeten, eigenlijk ‘het afgesnedene’, omdat deze ruimte, in de naaste omgeving des tempels, niet voor ieder toegankelijk was. Zij was naar v. 10 twintig el breed.</div>
<div id="n3610">Voor <hi type="italic">bedeplaats</hi> heeft het Hebr. ‘moennach’, dat naar de oude vertalingen eene vrijgelaten ruimte beteekent, het plat der ‘verhevenheid’ van v. 8, <hi type="italic">vijf el</hi> breed (Fig. 3 D). Men kan <hi type="italic">de deur van het zijgebouw</hi>, welke naar de ‘moennach’ leidde, plaatsen <hi type="italic">noordwaarts</hi> x<hi type="super">1</hi> en <hi type="italic">zuidwaarts</hi> x<hi type="super">2</hi>.</div>
<div id="n3611">Hebr.: ‘En het gebouw (Fig. 5 Z), dat vóór de gizrah (R) in de richting naar de zee (het westen) was gelegen’. Het is waarschijnlijk een tempelmagazijn; zie I Par. XXVI 18.</div>
<div id="n3612">Zie Fig. 5 f-g.</div>
<div id="n3613">Van het tempelhuis; zie Fig. 5 e-h.</div>
<div id="n3614">Hebr.: ‘en de gizrah (R) en het gebouw (Z) met zijne muren, de lengte honderd el’ (h-M).</div>
<div id="n3615">Zie Fig. 5 l-m.</div>
<div id="n3616">Dezelfde breedtemaat van het zuiden naar het noorden wordt nu aan de achterzijde gemeten. De lengte of de langste zijde van het achtergebouw Z bedroeg naar v. 12 negentig el (f-g), de <hi type="italic">muren</hi> (want dit schijnt <hi type="italic">ethecas</hi> hier te beteekenen) aan weerszijden waren vijf el dik (v. 12); de som der geheele breedte was dus eveneens <hi type="italic">honderd el.</hi> Wat in dit vers nog volgt, betreft de inrichting en de versiering van het tempelhuis, die nu verder tot v. 21 beschreven worden. Vgl. III Reg. VI 15 volg. De tekst is zeer duister en waarschijnlijk niet zuiver.</div>
<div id="n3617"><hi type="italic">Het binnenste des tempels</hi>, te weten het Heilige der heilige en het Heilige, <hi type="italic">en de portalen</hi>, Septuag.: ‘het portaal’, dat <hi type="italic">aan het voorhof</hi> der priesters grensde, zijn de in v. 16 bedoelde <hi type="italic">drie deelen</hi> des tempels. In deze drie deelen waren <hi type="italic">de drempels</hi> en de <hi type="italic">schuins toeloopende</hi> (zie XL 16) <hi type="italic">vensters</hi> en <hi type="italic">de muren in het rond</hi> tot de hoogte van <hi type="italic">den drempel</hi> overal <hi type="italic">met hout beschoten.</hi></div>
<div id="n3618">Wat deze woorden beteekenen, weet men niet. Men vermoedt, dat ook in v. 16<hi type="italic">b</hi> en 17 sprake is van beschotwerk zoowel in het binnenste des tempels als daarbuiten in het portaal.</div>
<div id="n3619">Het beschotwerk was versierd met halfverheven beeldwerk van elkander afwisselende cherubijnen en palmen. Omdat de cherubijnen op het vlakke beschot zich slechts voor de ééne helft vertoonden, hadden zij niet vier (zie I 10), maar slechts twee gezichten. Vgl. III Reg. VI 29.</div>
<div id="n3620">Het Hebr. zegt waarschijnlijk, dat ‘de posten’ aan den ingang van het Heilige en van het Heilige der heiligen, ‘vierkant waren’; zie III Reg. VI 33. De Septuag. en de Syr. vertaling voegen het tweede halfvers bij v. 22 en vertalen: ‘en vóór het heiligdom (d.i. vóór het Heilige der heiligen) was er eene gedaante als de gedaante van een houten altaar’, te weten het reukaltaar; zie fig. 3 q.</div>
<div id="n3621">De Septuag. voegt er bij: ‘en zijne breedte twee el’. Verder heeft zij voor <hi type="italic">anguli</hi>, <hi type="italic">hoeken</hi>, ‘hoornen’ (zie Exod. XXVII 2) en voor <hi type="italic">longitudo</hi>, <hi type="italic">lengte</hi>, ‘voetstuk’ of ‘onderstel’. Het reukaltaar heet <hi type="italic">de tafel</hi>, omdat de offers den Heer als eene spijs waren (zie Lev. III 16); <hi type="italic">voor het aangezicht des Heeren</hi>, gelijk Lev. IV 18.</div>
<div id="n3622">De deuren aan het Heilige en aan het Heilige der heiligen waren dubbele deuren, en elk dezer bestond uit eene in tweeën openslaande deur. Vgl. III Reg. VI 31 volg.</div>
<div id="n3623">Zie v. 18. <hi type="italic">Daarom</hi>, d.i. om dit halfverheven beeldwerk, dat aan de voorzijde der deuren, naar den kant van het portaal, was aangebracht, waren de <hi type="italic">delen</hi> of paneelen der deuren zwaarder.</div>
<div id="n3624">Zie XL 16.</div>
<div id="n3625">Door de binnenste noordpoort (zie Fig. 5 N<hi type="super">2</hi>) voerde de engel den profeet naar het buitenste voorhof, alwaar hij een vrij gezicht had op het gebouw, dat hier beschreven wordt.</div>
<div id="n3626">Aan weerszijden van het tempelhuis, ten noorden en ten zuiden, lag een gebouw, dat de geheele ruimte innam tusschen de gizrah (XLI 10 volg.) en het buitenste voorhof. Zie Fig. 5 X en Y. Eerst wordt het noordelijke <hi type="italic">cellengebouw</hi> X beschreven; het lag <hi type="italic">tegenover het afgescheiden gebouw</hi>, Hebr.: ‘tegenover de gizrah’, R, en <hi type="italic">tegenover het gebouw aan de noordzijde</hi>, d.i. den noordelijken buitenmuur B<hi type="super">2</hi> C<hi type="super">2</hi>; zie XL 5.</div>
<div id="n3627"><hi type="italic">Tegenover de lange zijde</hi> of de lengte des huizes (XLI 13<hi type="italic">a</hi>), <hi type="italic">honderd el</hi>, m-n, (Septuag.) ‘naar het noorden’. M.a.w. tegenover de lange zijde van het tempelhuis lag noordwaarts het cellengebouw, welks lange zijde eveneens honderd el bedroeg. <hi type="italic">De breedte</hi>, zie m-p.</div>
<div id="n3628"><hi type="italic">Tegenover de twintig el</hi> van ‘de gizrah’ R (XLI 10), en tegenover het plaveisel van het buitenste voorhof G (XL 17 volg.), tusschen beide in, lag het cellengebouw; aan deze twee buitenzijden van dit gebouw (Hebr.) ‘was galerij aan galerij in drie’ verdiepingen. M.a.w. het cellengebouw had aan de zuid- en noordzijde drie verdiepingen, welke op galerijen rustten. Zie v. 5.</div>
<div id="n3629"><hi type="italic">En vóór de cellen</hi>, de kamers van het cellengebouw, <hi type="italic">liep een gang</hi> F F, <hi type="italic">die naar het binnenste</hi> voorhof ging q, (Septuag.) ‘honderd el lang’, derhalve door de geheele lengte van het gebouw</div>
<div id="n3630"><hi type="italic">De deuren</hi> der cellen van de langere zuidelijke helft X<hi type="super">1</hi> van dit gebouw <hi type="italic">waren naar het noorden</hi> en liepen op de gang uit. Dat de deuren der andere kortere helft X<hi type="super">2</hi> naar het zuiden waren gericht, spreekt vanzelf.</div>
<div id="n3631">Hebr.: ‘De cellen op de hoogere verdieping waren nauwer, omdat de galerijen van hen (d.i. van de cellen) afnamen’. De galerij der middelste verdieping had een uitsprong in vergelijking met de derde verdieping en kon dus gezegd worden eenige ruimte van deze af te nemen. Hetzelfde was het geval met de onderste verdieping in vergelijking met de middelste. Daardoor waren de kamers der lagere verdieping dieper dan die der hoogere.</div>
<div id="n3632">Want hadden de galerijen op kolommen gesteund, gelijk die van de cellen der voorhoven, dan was het gebouw op de drie verdiepingen even diep geweest.</div>
<div id="n3633">Hebr.: ‘daarom was aan de onderste en aan de middelste afgenomen van den grond’. De woorden <hi type="italic">vijftig el</hi> ontbreken in den grondtekst en in het Grieksch.</div>
<div id="n3634"><hi type="italic">Een buitenmuur</hi> J, <hi type="italic">gelijkloopend met de cellen</hi> of met het langere cellengebouw X<hi type="super">1</hi>, <hi type="italic">naar den kant van het buitenste voorhof</hi> (de woorden <hi type="italic">quae erant</hi> zijn foutief), <hi type="italic">vóór de cellen</hi> van het kortere cellengebouw o-r; <hi type="italic">vijftig el</hi>, r-p.</div>
<div id="n3635">Zie o-r.</div>
<div id="n3636">Te weten de lengte van het langere cellengebouw X<hi type="super">1</hi>, <hi type="italic">honderd el</hi>, m-n.</div>
<div id="n3637"><hi type="italic">Beneden deze cellen</hi>, in het lager gelegen buitenste voorhof, <hi type="italic">was de ingang;</hi> zie s.</div>
<div id="n3638">Er is hier sprake van het andere cellengebouw Y. In plaats van <hi type="italic">oostwaarts</hi> moet men (gelijk XL 44) lezen ‘zuidwaarts’, want dit cellengebouw lag ten zuiden van den tempel, tusschen de zuidelijke gizrah R en <hi type="italic">het gebouw</hi>, te weten den zuidelijken buitenmuur, A<hi type="super">2</hi> D<hi type="super">2</hi>. Zie v. 1 <hi type="italic">b. De muur des voorhofs</hi>, waarvan in den aanhef van het vers gesproken wordt, is de muur (t-u) tusschen het binnenste en het buitenste voorhof; zie v. 7.</div>
<div id="n3639">Zie over de bedoelde <hi type="italic">gang</hi> en de <hi type="italic">deuren</hi> v. 4. Het zuidelijke cellengebouw had dezelfde lengte en breedte, dezelfde ingangen en <hi type="italic">verhoudingen</hi>, Hebr.: ‘inrichtingen’, als het noordelijke cellengebouw. De laatste woorden verbindt men beter met v. 12: En gelijk hare deuren, zoo waren de deuren enz.</div>
<div id="n3640">Dit beteekent waarschijnlijk den hoofdingang; zie v. 9. Wat hier nog volgt, is onverstaanbaar, ook in den grondtekst; doch vermoedelijk is hetzelfde bedoeld als in v. 9.</div>
<div id="n3641">Zie v. 1 <hi type="italic">b</hi> en 10.</div>
<div id="n3642">Hebr.: ‘waarin de priesters, die tot den Heer naderen, het allerheiligste (het uitsluitend voor de priesters bestemde deel der offers) eten’. Zie Lev. II 3.</div>
<div id="n3643"><hi type="italic">En</hi> beteekent hier: te weten. Vgl. XLVI 19 volg.</div>
<div id="n3644">Om het heilig dienstwerk in het binnenste voorhof te verrichten.</div>
<div id="n3645">Alvorens zij gedaan hebben wat hier volgt. Zij moeten namelijk <hi type="italic">aldaar</hi>, d.i. in het cellengebouw, eerst hunne heilige dienstkleederen afleggen.</div>
<div id="n3646"><hi type="italic">Het binnenste huis</hi> beteekent het binnenste voorhof met het tempelhuis en al de overige gebouwen, die zich daarbinnen bevonden.</div>
<div id="n3647">Naar het uitgangspunt van XL 6, om <hi type="italic">het</hi> huis in geheel zijnen omvang te meten.</div>
<div id="n3648">d.i. Aan de oostzijde.</div>
<div id="n3649">In plaats van <hi type="italic">roeden</hi> moeten waarschijnlijk hier en in v. 17, 18, 19 <hi type="italic">ellen</hi> gelezen worden, zooals de Septuag. heeft in v. 17 en ook de Vulgaat in v. 20. Zie Fig. 5 A<hi type="super">2</hi> B<hi type="super">2</hi> de <hi type="italic">vijf honderd</hi> el van den oostelijken buitenmuur.</div>
<div id="n3650">In plaats van <hi type="italic">in het rond</hi> (v. 16, 17, 18), dat bij het meten eener lengte niet past, heeft de Septuag.: ‘hij keerde zich om’, ten einde (v. 17) den muur aan de noordzijde te meten, te weten B<hi type="super">2</hi> C<hi type="super">2</hi>.</div>
<div id="n3651">De <hi type="italic">westzijde</hi> C<hi type="super">2</hi> D<hi type="super">2</hi> is in de Septuag. meer ordelijk vóór de zuidzijde D<hi type="super">2</hi> A<hi type="super">2</hi> gemeten.</div>
<div id="n3652"><hi type="italic">De muur</hi>, te weten de in XL 5 vermelde en hier v. 16-19 gemeten muur, <hi type="italic">maakte eene afscheiding</hi> (Hebr.) ‘tusschen het heilige en het onheilige’. Zie XLIII 12; XLV 3 volg.; XLVIII 12.</div>
<div id="n3653">De <hi type="italic">heerlijkheid</hi> des Heeren, die, om de verwerping van Gods volk zinnebeeldig voor te stellen, naar X 19 (vgl. XI 23) door de buitenste oostpoort was heengegaan, keert nu daardoor terug ter voltooiing en wijding van het nieuwe heiligdom, het zinnebeeld van het herstelde Rijk Gods. Vgl. Exod. XL 33; III Reg. VIII 11 volg.</div>
<div id="n3654">Zie I 24 de oorzaak van dit gedruisch; vgl. III 12, 13.</div>
<div id="n3655">Zie VIII-XI.</div>
<div id="n3656">Zie I 4 - II 1.</div>
<div id="n3657">Zie III 12.</div>
<div id="n3658">Hebr.: ‘en de man (de engel van XL 3 volg) stond naast mij, en Hij (God) zeide tot mij’, van zijnen troon binnen in den tempel.</div>
<div id="n3659">God woont daar <hi type="italic">voor eeuwig</hi>, omdat het herstelde Israël een heilig en getrouw volk zal blijven. Zie XXXVII 26; vgl. Is. LX 13 en LXVI 1; Thren. II 1.</div>
<div id="n3660"><hi type="italic">Door hunne hoererijen</hi>, d.i. door allerlei afgoderij, en <hi type="italic">door het verderf</hi>, aangericht door <hi type="italic">hunne koningen</hi>, en door de afgoderij <hi type="italic">op de hoogten.</hi></div>
<div id="n3661">M.a.w. zij hebben hunne afgodische altaren in of in de nabijheid van mijnen tempel opgericht; vgl. IV Reg. XVI 10-16; XXI 4-7. Vgl. Ez. VIII 5-17.</div>
<div id="n3662">De profeet moet den nieuwen tempel met zijne afmetingen en inrichtingen aan de ballingen toonen en verklaren, om hen op te wekken tot schaamte en berouw over hunne vroegere ongetrouwheden (vgl. XVI 63). Want de daardoor zinnebeeldig aangeduide herstelling van het Rijk Gods was een duidelijk blijk van Gods liefde en getrouwheid jegens zijn uitverkoren volk.</div>
<div id="n3663">Hebr.: ‘En als zij rood van schaamte worden over..., toon hun dan’ enz.</div>
<div id="n3664">De <hi type="italic">wetten</hi> en <hi type="italic">voorschriften</hi> betreffende den eeredienst worden gegeven in XLIV-XLVI.</div>
<div id="n3665">Zie XL 2. Vgl. Is. II 2 volg.</div>
<div id="n3666"><hi type="italic">Geheel zijn omtrek</hi>, op den top des bergs, <hi type="italic">is allerheiligst</hi> in verhouding tot hetgeen daarbuiten ligt. Zie XLII 20, alwaar alleen de ruimte, die door den buitenmuur werd ingesloten, heilig werd geheeten, eveneens in betrekkelijken zin.</div>
<div id="n3667">Dit ziet terug op de geheele beschrijving van XL 2 af. Met eene dergelijke formule worden in den Pentateuch de afzonderlijke wetten besloten; vgl. b.v. Lev. XIII 59.</div>
<div id="n3668">Van het brandofferaltaar; vgl. XL 47. Zie Fig. 5 E en Fig. 4.</div>
<div id="n3669">Zie XL 5.</div>
<div id="n3670">Door <hi type="italic">sinus</hi>, den <hi type="italic">schoot</hi> des altaars, aan het einde van het vers <hi type="italic">fossa</hi>, <hi type="italic">de goot</hi>, geheeten, schijnt de Vulgaat eene groeve of eene holte te verstaan van ééne el diep en ééne el breed rondom het altaar, tot opneming van het offerbloed (vgl. III Reg. XXII 35 ‘in sinum currus’); <hi type="italic">definitio</hi>, <hi type="italic">afpaling</hi>, schijnt dan een rooster te beteekenen. - Volgens anderen beteekent <hi type="italic">sinus</hi> het grondvlak, waarop het altaar stond (zie Fig. 4 A), dat <hi type="italic">ééne el</hi> hoog was, a-c (want de hoogtemaat wordt ook verder op de eerste plaats genoemd), en een uitsprong had van <hi type="italic">ééne el in de breedte</hi>, c-g; op den buitenrand van het grondvlak verhief zich eene lijst <hi type="italic">(definitio)</hi> van <hi type="italic">ééne handbreedte</hi>, Hebr. van ‘eene span’, c-e. Voor de laatste tekstwoorden heeft de Septuag.; ‘en dit is de hoogte des altaars’, wat bij v. 14 behoort.</div>
<div id="n3671">De twee voetstukken B en C, waarop het eigenlijke altaar D rustte, heeten beide <hi type="italic">het uitstek</hi>, omdat zij een uitsprong of een omgang van ééne el breedte hadden (h-i en k-l). Het <hi type="italic">benedenste</hi> was twee el hoog, g-h, en heet het <hi type="italic">kleinere</hi>, omdat het andere, het <hi type="italic">grootere</hi>, <hi type="italic">vier el</hi> hoog was, i-k.</div>
<div id="n3672"><hi type="italic">De Ariel</hi>, dat waarschijnlijk ‘Gods vuurhaard’ beteekent (zie Is. XXIX 1), het eigenlijke altaar D, was <hi type="italic">vier el</hi> hoog, l-n. Aan de vier hoeken verhieven zich <hi type="italic">vier hoornen</hi> (zie Exod. XXVII noot 3), die naar de Septuag. ééne el hoog (n-o) waren.</div>
<div id="n3673">In v. 13 door <hi type="italic">definitio</hi>, <hi type="italic">afpaling</hi>, vertaald; zie noot 18 en Fig. 4 l-p. Hier is alleen sprake van het grootere <hi type="italic">uitstek</hi> C; doch hetzelfde gold ook voor het kleinere uitstek B, dat bijgevolg om den uitsprong van ééne el aan weerszijden (v. 14) zestien el lang en breed was en eveneens eene omlijsting of eenen <hi type="italic">krans</hi> (i-q) had.</div>
<div id="n3674">Het grondvlak A had een uitsprong van ééne el en was dus achttien el lang en breed.</div>
<div id="n3675">Het <hi type="italic">brandoffer</hi> wordt alleen vermeld als het voornaamste offer. Zie voor het <hi type="italic">plengen van het bloed</hi> Lev. I noot 9.</div>
<div id="n3676">d.i. Aan de Levietische priesters; zie Jer. XXXIII noot 23. - Het woord is hier gericht tot Ezechiël, als ware hij met de uitvoering dezer voorschriften betreffende de ontzondiging van het altaar belast. Hetzelfde geschiedt in den Pentateuch met betrekking tot Moses. Zie verder XLIV 15.</div>
<div id="n3677">Zie hetzelfde offer Exod. XXIX 36 bij de inwijding van het Mosaïsche altaar. Vgl. Lev. VIII 2 volg., 14 volg.</div>
<div id="n3678">Zie Exod. XXIX 12 met noot 30 en 31. Waarschijnlijk zijn de <hi type="italic">hoeken</hi> en de <hi type="italic">krans</hi> zoowel van het grootere als van het kleinere uitstek bedoeld.</div>
<div id="n3679">Welke plaats <hi type="italic">buiten het heiligdom</hi>, d.i. buiten de heilige ruimte (zie Fig. 5 M en XLV 2), hiertoe was (Hebr.) ‘aangewezen’, is niet nader bepaald. Zie Exod. XXIX 14. Vgl. Lev. IV 11 volg.; XVI 27.</div>
<div id="n3680">De plechtigheid der ontzondiging duurde zeven dagen, evenals Exod. XXIX 37 (vgl. Lev VIII 33). Op den tweeden dag en de volgende dagen was een geitebok ter ontzondiging voldoende. Bovendien werden elken dag nog een var en een ram tot een brandoffer opgedragen (v. 23, 24).</div>
<div id="n3681">Zie Lev. II 13.</div>
<div id="n3682">Juister gesproken duurde het offer ter ontzondiging zeven dagen (v. 26) en werd de bok na den eersten dag (v. 22) dagelijks opgedragen.</div>
<div id="n3683">d.i. Het altaar wijden. Zie voor de oorspronkelijke beteekenis Exod. XXVIII noot 29 en XXIX noot 9.</div>
<div id="n3684">De vredeoffers; zie Lev. VII 11 volg.</div>
<div id="n3685">De engel bracht den profeet uit het binnenste voorhof (zie XLIII 5, 13 volg.) weder naar de buitenste oostpoort.</div>
<div id="n3686">Zie XLIII 1-4.</div>
<div id="n3687">De buitenste oostpoort, waardoor de heerlijkheid des Heeren den tempel was ingegaan, was hierdoor geheiligd en moest gesloten blijven, zelfs <hi type="italic">voor den vorst.</hi> In het Hebr. begint met v. 3 een nieuwe zin: Wat den vorst betreft enz. Aan hem wordt hier verder het voorrecht toegestaan, om binnen ditzelfde poortgebouw <hi type="italic">brood te eten</hi> enz., d.i. zijne offermaaltijden te houden; zie Exod. XVIII 12. Doch daar de buitenste poort van dit poortgebouw ook voor den vorst gesloten bleef, betrad hij door de zuid- of noordpoort het buitenste voorhof en begaf zich dan naar hetzelfde oostelijke poortgebouw, dat hij <hi type="italic">door den weg van het</hi> aan dit voorhof gelegen <hi type="italic">portaal</hi> (zie Fig. 1 V) binnentrad. - De HH. Vaders passen de woorden van v. 2 <hi type="italic">(geen man zal daardoor ingaan, omdat de Heer daardoor is ingetreden)</hi> toe op den maagdelijken schoot der Allerheiligste Moeder Gods, dewijl voor haren gezegenden schoot dezelfde reden geldt <hi type="italic">omdat</hi> enz.; daarom wilde God, dat zij, die maagd was, voor immer maagd zou blijven. Want het was ten hoogste passend, dat de maagdelijke schoot der Moeder Gods, die ontvangen had van den H. Geest en door de kracht des Allerhoogsten was overschaduwd, in wier schoot het Woord was vleesch geworden en uit wie de Godmensch de wereld was ingetreden, voor immer eene gesloten poort bleef.</div>
<div id="n3688">Van de buitenste oostpoort (v. 1) tot <hi type="italic">vóór het huis</hi>, d.i. tot in het binnenste voorhof, voor het front van het eigenlijke tempelhuis, was de kortste weg door de binnenste oostpoort (Fig. 5 O<hi type="super">2</hi>). Maar omdat ook deze gewoonlijk gesloten was (zie XLVI 1 volg.), voerde de engel den profeet <hi type="italic">door den weg</hi> der binnenste <hi type="italic">noordpoort</hi> N<hi type="super">2</hi>. Staande vóór het tempelhuis, aanschouwde hij weder <hi type="italic">de heerlijkheid des Heeren;</hi> zie XLIII 5.</div>
<div id="n3689">Hebr.: ‘en zet uw hart op den ingang des huizes aan al de uitgangen des heiligdoms’; m.a.w. tracht goed te weten, aan wie en onder welke voorwaarde het geoorloofd is, het buitenste en het binnenste voorhof binnen te gaan door de verschillende poorten des heiligdoms.</div>
<div id="n3690">Zie II 5, 8. Welke <hi type="italic">gruwelen</hi> ten opzichte van den tempel zij tot dusver bedreven en voor het vervolg te vermijden hadden, wordt gezegd in v. 7.</div>
<div id="n3691">De <hi type="italic">vreemde zonen</hi> zijn heidenen, <hi type="italic">onbesnedenen van harte</hi> om hunne booze gezindheid, en ook, als niet behoorend tot het bondsvolk, <hi type="italic">onbesnedenen van vleesch.</hi> Dezen lieten zij in het heiligdom toe, zelfs gedurende de priesterlijke handeling, wanneer zij namelijk <hi type="italic">mijn brood</hi> (zie Lev. XXI 6), d.i. mijne offers, opdroegen, door het <hi type="italic">vet</hi> op het altaar te verbranden en het <hi type="italic">bloed</hi> rondom hetzelve te plengen. Hierdoor hadden zij het verbond <hi type="italic">verbroken</hi>, d.i. Gods wet overtreden, en ook dezen gruwel gevoegd <hi type="italic">bij</hi> al hunne overige <hi type="italic">gruwelen.</hi> - Waarschijnlijk bedoelt de profeet door de <hi type="italic">vreemde zonen</hi> de steeds talrijker wordende klasse der heidensche tempeldienaren, als de Gabaonieten (Jos. IX 27) en de Nathineërs (zie I Par. IX 2; I Esdr. II 43; VIII 20), die, oorspronkelijk tot de laagste bedieningen toegelaten, allengs Levietische diensten hadden verricht. Ezechiël sluit hen voor immer en geheel en al buiten het heiligdom (v. 9).</div>
<div id="n3692">Hebr.: ‘En gij hebt de wacht van mijn heiligdom niet waargenomen’, d.i. de u opgedragen tempeldiensten niet verricht (zie Lev. VIII 35 en Num. I 53 enz.; vgl. Ez. XL 45); want <hi type="italic">voor u zelven</hi>, d.i. in uwe eigen plaats, hebt gij heidenen aangesteld voor mijne dienstverrichtingen.</div>
<div id="n3693">De <hi type="italic">Levieten</hi>, hier bedoeld, zijn blijkens v. 13 Levietische priesters, afstammelingen van Aäron, en als zoodanigen tot het priesterschap geroepen. Om hunnen afval van God en om de afgoderij, die zij gepleegd en in Israël bevorderd hadden (v. 12), worden zij hier verlaagd tot den dienst der levieten (v. 11). Vgl. IV Reg. XXIII 8, 9. In plaats van <hi type="italic">en... hebben gedragen</hi> vertaalt men beter, overeenkomstig het Hebr. en gelijk de Vulg. in v. 12 en 13: ‘zij zullen dragen’, te weten de straf hunner <hi type="italic">ongerechtigheid</hi>, v. 11.</div>
<div id="n3694">Het <hi type="italic">slachten</hi> der offerdieren, dat oorspronkelijk het werk was van elken Israëliet, die het offer bracht (zie Lev. I 5), zal allengs aan de levieten zijn opgedragen. Hier althans worden die voormalige priesters hiermede belast. Het meervoud <hi type="italic">hun</hi> ziet terug op het verzamelwoord <hi type="italic">volk.</hi></div>
<div id="n3695">Hebr.: ‘tot een valstrik’, gelijk VII 19.</div>
<div id="n3696">Heb Ik de volgende straf over hen onder eede bezworen. Vgl. XX 5.</div>
<div id="n3697"><hi type="italic">Tot geheel mijn heiligdom</hi>, d.i. tot alles wat heilig is, inzonderheid <hi type="italic">tot het allerheiligste</hi>, d.i. tot de heilige aandeelen der offers; zie XLII 13 en Lev. II noot 4.</div>
<div id="n3698">d.i. De Levietische priesters (zie XLIII 19).</div>
<div id="n3699">Aan de afstammelingen van <hi type="italic">Sadoc</hi> wordt, ter belooning hunner getrouwheid, de priesterlijke bediening in den nieuwen tempel opgedragen. Zie noot 7 voor <hi type="italic">vet</hi> en <hi type="italic">bloed.</hi> - Sadoc, uit het geslacht van Eleazar (I Par. VI 8, 53), was om zijne getrouwheid aan David en Salomon (II Reg. XV 35 volg.; III Reg. I 32 volg.) tot het hoogepriesterschap verheven in de plaats van Abiathar (III Reg. II 26 volg.), uit het huis van Ithamar. - Er is in v. 10-16 geen sprake van de levieten in den gewonen zin (zie noot 9), en bijgevolg verordent Ezechiël niet hunne uitsluiting van het priesterschap, waarop zij volgens Moses' wetten geen recht hadden. Deze wetten kende Ezechiël; in XL 45, 46 en XLII 13 en XLIII 19 veronderstelt hij het wettelijk onderscheid tusschen priesters en levieten als eene bekende en door het gebruik gewettigde zaak. - Evenals de beschrijving van den tempel in XL-XLIII is deze verordening aangaande het priesterschap een zinnebeeld der toekomst; het duidt de heiligheid van het priesterschap aan in het herstelde Rijk Gods.</div>
<div id="n3700"><hi type="italic">Mijn heiligdom</hi> is het Heilige, alwaar <hi type="italic">mijne tafel</hi>, d.i. het reukaltaar, stond; zie XLI 22.</div>
<div id="n3701">d.i. In het Heilige. Zie verder Exod. XXVIII 39, 42; XXXIX 27; Lev. XVI 4.</div>
<div id="n3702">B.v. met wollen goed; zie v. 17.</div>
<div id="n3703">Zie XLII 14.</div>
<div id="n3704">d.i. Door de aanraking der heilige dienstkleederen; zie hieromtrent Lev. VI noot 15.</div>
<div id="n3705">Zie Lev. XXI 5; vgl. Lev. XIX 27.</div>
<div id="n3706">Op de wijze der Nazareërs; vgl. Num. VI 5.</div>
<div id="n3707">Naar de Septuag. mochten zij hun hoofd niet ontdekken; zie Lev. XXI 10.</div>
<div id="n3708">Strenger dan Lev. XXI 7 wordt het voorschrift van Lev. XXI 13, 14, dat alleen den hoogepriester gold, tot al de priesters van het geslacht van Sadoc uitgebreid; voor de weduwe eens priesters wordt hier eene uitzondering gemaakt.</div>
<div id="n3709">Zie Lev. X 10 volg.</div>
<div id="n3710">Gewichtige rechtszaken waren voorbehouden aan de priesters, die volgens Gods wetten moesten rechtspreken; zie Deut. XVII 8 volg. en vgl. II Par. XIX 8.</div>
<div id="n3711">Lev. XXI 1-3: ‘die met geenen man gehuwd is’; dit heeft de grondtekst ook hier. De uitzondering van Lev. XXI 11, voor den hoogepriester, is hier niet vermeld.</div>
<div id="n3712">Na de zeven dagen der reiniging (Num. XIX 11 volg.) moet zulk een priester nog <hi type="italic">zeven dagen tellen</hi>, alvorens het heiligdom in te gaan.</div>
<div id="n3713">Hebr.: ‘Het spijsoffer’; zie Lev. II 1-3 en VI 16. Zie voor het volgende Lev. VII 6 volg.</div>
<div id="n3714">Naar het Hebr. is er sprake van de bangelofte; zie Lev. XXVII 28 en Num. XVIII 14.</div>
<div id="n3715">Het Hebr. noemt: ‘het beste van alle eerste vruchten’ (zie Exod. XXIII 19; XXXIV 26), en verder: (het beste) ‘van alle hefoffers’.</div>
<div id="n3716">Hebr.: ‘van uw deeg’. Zie Num. XV 20, 21.</div>
<div id="n3717">De uitdrukking is ontleend aan Jos. XIII 6 (Hebr.) en XXIII 4, hoewel bij deze verdeeling des lands (XLVIII 1 volg.) van verdeeling door het lot in eigenlijken zin geen sprake is.</div>
<div id="n3718">Hebr.: ‘een theroema’, d.i. een hefoffer, welks ligging XLVIII 8-22 nader wordt aangegeven. Het was het heilige deel des lands, dat den Heer geofferd en voor zijnen dienst en zijne bedienaren afgezonderd moest worden.</div>
<div id="n3719">Beter naar de Septuag. (zie v. 3 en 5): ‘twintig duizend’, waarschijnlijk ellen; zie XLII 15-20. De lengte is (zie v. 7 en XLVIII 10) gemeten van het westen naar het oosten; de breedte van het zuiden naar het noorden. De hier bedoelde strook lands van vijf en twintig duizend op twintig duizend is in Fig. 6 door L en P aangeduid.</div>
<div id="n3720"><hi type="italic">Van geheel het</hi> in v. 1 gemeten <hi type="italic">deel zal heilig zijn</hi> in den strengsten zin, m.a.w. zal tot het eigenlijke heiligdom behooren, <hi type="italic">een vierkant van vijfhonderd</hi> enz. Zie XLII 15-20, waar van ditzelfde vierkant sprake is, en Fig. 5 A<hi type="super">2</hi> B<hi type="super">2</hi> C<hi type="super">2</hi> D<hi type="super">2</hi>. Rondom hetzelve was <hi type="italic">eene omstreek</hi> of eene vrijgelaten ruimte van <hi type="italic">vijftig el</hi> breedte; zie Fig. 5 A B C D. Zoover moesten de akkers en huizen der priesters van het heiligdom verwijderd blijven. Dit vierkant, waarvan elke zijde 600 el lang is, lag in het midden der strook, die in Fig. 6 door P is aangewezen en in v. 3 en 4 gemeten wordt.</div>
<div id="n3721">Van de <hi type="italic">maat</hi> van vijf en twintig duizend op twintig duizend, welke in v. 1 (naar de Septuag.) is aangegeven.</div>
<div id="n3722">Een even lange en breede strook was voor de levieten bestemd; zie Fig. 6 L. Dat dit gebied der levieten ten noorden van dat der priesters lag, volgt uit XLVIII 12.</div>
<div id="n3723">Septuag.: ‘steden om te wonen’; zie Num. XXXV 2, 3; Jos. XXI 2. Doch hier zijn de levieten- en priestersteden binnen de ‘theroema’ vereenigd.</div>
<div id="n3724">De <hi type="italic">bezitting der stad, naast</hi> (Hebr.) ‘het heilige hefoffer’ van v. 1, wordt XLVIII 15-19 nader beschreven. Zij lag ten zuiden van het aandeel der priesters en was even lang, doch half zoo breed; in het midden lag de stad; zie Fig. 6 s - s. Dit was het gezamenlijk bezit van <hi type="italic">het geheele huis van Israël.</hi></div>
<div id="n3725">Zie Fig. 6 de door V-V aangewezen bezitting aan weerszijden van het heilig hefoffer en van het stadsgebied. Door de <hi type="italic">zee</hi> is de Middellandsche Zee bedoeld, als <hi type="italic">de westelijke grens; tot aan het oosten</hi> beteekent <hi type="italic">tot aan de oostelijke grens</hi>, den Jordaan. Binnen deze twee uiterste grenzen lag <hi type="italic">elk deel</hi> der stammen besloten, gelijk XLVIII 1 volg. en 23 volg. nader beschreven wordt. Zie b.v. het deel van <hi type="italic">Juda</hi> en <hi type="italic">Benjamin</hi> in Fig. 6.</div>
<div id="n3726">Niet alleen eigenden de vroegere koningen zich het grondbezit des volks toe, doch zij bepaalden ook willekeurig maat en gewicht bij het heffen hunner inkomsten. Vandaar de bepalingen in v. 10 volg.</div>
<div id="n3727"><hi type="italic">Ephi</hi> staat hier en in de volg. verzen voor ‘epha’. Het is dezelfde maat voor droge waren als de <hi type="italic">bat</hi> voor natte waren. Zie Lev. XIX 36; Deut. XXV 15; vgl. Is. V noot 10.</div>
<div id="n3728">De <hi type="italic">cor</hi>, Hebr. ‘chomer’ en ‘kor’, was de grond- of ijkmaat voor de kleinere maten.</div>
<div id="n3729">Gewoonlijk bedragen vijftig, hier echter zestig sikkels <hi type="italic">eene mna</hi> of mine. Waartoe de optelling dient van <hi type="italic">twintig</hi> en <hi type="italic">vijf en twintig</hi> en <hi type="italic">vijftien</hi>, is niet duidelijk. Volgens den H. Hiëronymus wil de profeet hiermede de waarde van zijne mna indachtig maken. Naar eene waarschijnlijke lezing der Septuag.: ‘vijf sikkels zijn er vijf (niet meer of minder), en tien sikkels zijn er tien, en vijftig sikkels bedragen u eene mna’.</div>
<div id="n3730">Hebr.: ‘het hefoffer’, voor den dienst van God bestemd; zie v. 15<hi type="italic">b.</hi></div>
<div id="n3731">Van de olie moet, naar de lezing der Vulg. en der Septuag., worden opgebracht een tiende; doch volgens het Hebr. een honderdste: ‘En het recht van de olie.... is een tiende bath van eene kor;.... want tien bath bedragen eene chomer’.</div>
<div id="n3732">Hebr.: ‘uit het waterrijke land van Israël’, derhalve uit de vette schapen en geiten. De <hi type="italic">ram</hi> vertegenwoordigt hier het klein vee, waarvan een tweehonderdste gevorderd wordt. Wat verder volgt, geeft de bestemming aan van het tot dusver (v. 13-15<hi type="italic">a</hi>) bepaalde hefoffer: de tarwe en de olie <hi type="italic">voor het spijsoffer</hi>, het klein vee voor de genoemde bloedige offers, <hi type="italic">om verzoening</hi> enz.; zie Lev. I 4.</div>
<div id="n3733">Hij moet bekostigen.</div>
<div id="n3734">Hebr.: ‘op al de feestverzamelingen’, d.i. op al de overige feesten.</div>
<div id="n3735">De <hi type="italic">priester</hi> beteekent waarschijnlijk den hoogepriester, hoewel deze hier nergens met name genoemd wordt. Zie verder XLIII 20. <hi type="italic">De posten van het huis</hi> zijn de XLI noot 20 vermelde, aan den ingang van het Heilige en van het Heilige der heiligen. <hi type="italic">Poort</hi> is een verzamelwoord voor al de drie poorten.</div>
<div id="n3736"><hi type="italic">Op den zevenden</hi> dag <hi type="italic">der</hi> ‘eerste’ (v. 18) <hi type="italic">maand</hi>, zes dagen na het vorige zondoffer; Septuag.: ‘in de zevende maand, den eersten der maand’, bij het begin van het tweede halfjaar of bij den aanvang van het burgerlijk jaar. Op den 10<hi type="super">en</hi> der zevende maand viel (Lev. XXIII 27 volg.) de groote verzoendag. Een dergelijk verzoeningsfeest schreef Ezechiël tweemaal (zie v. 18 en 20) in het jaar voor, om verzoening te doen voor hen, die onwetend, niet echter met boos opzet, gezondigd hadden; zie Lev. IV noot 1. Hebr. in het meervoud: ‘gijlieden zult het huis ontzondigen’, want de vorst bood het zondoffer aan voor het volk; zie v. 22. Door de zonde van het volk werd <hi type="italic">het huis</hi>, d.i. de tempel, verontreinigd; zie Lev. XV 31 en XVI 16.</div>
<div id="n3737">Zie voor <hi type="italic">het Paaschfeest</hi> Exod. XII 6 volg.; voor de <hi type="italic">ongedeesemde brooden</hi> Exod. XIII 6 volg.</div>
<div id="n3738">Dit voorschrift is geheel nieuw.</div>
<div id="n3739">Dit <hi type="italic">brandoffer</hi> der zeven dagen van het Paaschfeest verschilt van Num. XXVIII 19. Het <hi type="italic">zondoffer</hi> is t.a.p. v. 22 hetzelfde.</div>
<div id="n3740">Een <hi type="italic">ephi</hi> of epha tarwebloem. Een <hi type="italic">hin</hi> is een zesde bat; zie IV 11. Vgl. voor het <hi type="italic">spijsoffer</hi> op de zeven dagen van het Paaschfeest Num. XXVIII 20 volg.</div>
<div id="n3741">Het Loofhuttenfeest; zie Lev. XXIII 34 volg. Vgl. voor de offers Num. XXIX 12-39.</div>
<div id="n3742">Aanmerkelijk wijkt het ritueel der in v. 18-25 vermelde feesten af van de voorschriften der Mosaïsche wet. Belangrijke feesten, als het Pinksterfeest, Nieuwejaar, de Verzoendag, worden niet genoemd en daarentegen worden nieuwe, tot dusver onbekende feestdagen vastgesteld (v. 18, 20). Niets echter van hetgeen met Moses' wet niet overeenkwam, is in den tweeden tempel na de ballingschap onderhouden; waaruit blijkt, dat de bepalingen van Ezechiël niet in letterlijken zin werden opgevat. Niet weinige schriftverklaarders meenen, dat de profeet ook hier in zinnebeelden, aan den eeredienst van Israël ontleend, wil uitdrukken, dat in den tempel van Ezechiël, in het herstelde Rijk Gods, de Mosaïsche ceremoniëele voorschriften niet meer van kracht zullen zijn, doch dat andere feestdagen met hunne eigen plechtigheden alsdan zullen gevierd worden.</div>
<div id="n3743">De oostpoort van het <hi type="italic">binnenste voorhof.</hi> Die van het buitenste voorhof werd nimmer geopend. Zie XLIV 2.</div>
<div id="n3744">De vorst mocht in de binnenste oostpoort het opdragen der offers bijwonen, zonder echter het binnenste voorhof te betreden. Hij trad in genoemde poort <hi type="italic">van buiten</hi>, d.i. uit het buitenste voorhof, <hi type="italic">door den weg van het portaal</hi>, dat naar buiten lag (zie Fig. 2 V), bleef staan <hi type="italic">op den drempel</hi>, Hebr.: ‘aan de posten’, der poort en aanbad, <hi type="italic">op den drempel</hi> staande, waarschijnlijk op den tweeden drempel (Fig. 2 T), waar hij zich tegenover het altaar bevond (zie Fig. 5 d).</div>
<div id="n3745">In het buitenste voorhof vóór den ingang der geopende oostpoort. Het poortgebouw werd niet betreden.</div>
<div id="n3746"><hi type="italic">Een epha</hi> tarwebloem <hi type="italic">bij den ram; bij de lammeren</hi> werd de hoeveelheid aan zijne godsvrucht overgelaten. Vgl. Num. XXVIII 9.</div>
<div id="n3747">Hebr.: ‘en eenen ram’. Vgl. Num, XXVIII 11-15.</div>
<div id="n3748">Vgl. Num. VI 21.</div>
<div id="n3749">Zonder het binnenste voorhof te betreden; zie v. 2. Vgl. XLIV 3.</div>
<div id="n3750">De vorst zal <hi type="italic">in het midden</hi> van zijn volk het buitenste voorhof in- en uitgaan. Onder dit opzicht had hij geen voorrecht.</div>
<div id="n3751">Naar den grondtekst zijn de drie hoogfeesten bedoeld; vgl. Exod. XXIII 14-17.</div>
<div id="n3752">Een algemeene regel, die XLV 24 en XLVI 5, 7 reeds is toegepast.</div>
<div id="n3753">Zie hieromtrent Lev. III 1 volg. en VII 11 volg.</div>
<div id="n3754">Dit is het verschil met v. 1 en 2, dat buiten den sabbat en den nieuwe-maan-dag de buitenste Oostpoort aanstonds na het offer gesloten werd.</div>
<div id="n3755"><hi type="italic">Men zal</hi>, niet de vorst; naar XLV 17 moest hij alleen de kosten der <hi type="italic">feest</hi>offers dragen. In den grondtekst is het woord gericht tot den profeet: ‘gij zult’; zie XLIII 19. Een lam <hi type="italic">van hetzelfde jaar</hi> is een ‘eenjarig’ lam, gelijk dezelfde uitdrukking van het Hebr. Lev. XII 6 vertaald is. Vgl. voor de dagelijksche offers Exod. XXIX 38-42 en Num. XXVIII 3 volg.</div>
<div id="n3756">Vgl. Lev. VI 18.</div>
<div id="n3757"><hi type="italic">Men zal...</hi> de Septuag. en de H. Hiëronymus vertalen: ‘gijlieden zult’; Hebr.: ‘zij zullen’, te weten de priesters en het volk. Dit bestendig en eeuwigdurend dagelijksch brand- en spijsoffer is een zinnebeeld van het onbloedige Offer des Nieuwen Verbonds, dat later door Mal. I 11 voorspeld werd.</div>
<div id="n3758">Septuag.: ‘Als de vorst aan een zijner kinderen een geschenk geeft uit zijn erfgoed’, te weten uit het hem XLV 7, 8 toegekende land.</div>
<div id="n3759">Hebr. en Septuag.: ‘een geschenk’.</div>
<div id="n3760">Het jubeljaar van Lev. XXV 10.</div>
<div id="n3761">De vorst kan derhalve zijn erfgoed niet voor altijd buiten zijne familie vervreemden.</div>
<div id="n3762">Vgl. XLV 8, waarachter deze bepalingen van v. 16-18 beter op hare plaats zouden zijn.</div>
<div id="n3763">De engel bracht den profeet <hi type="italic">door den ingang</hi> (zie Fig. 5 s) in het cellengebouw X. Zie XLII 1-14; hierbij behooren de thans volgende voorschriften aangaande de keukens.</div>
<div id="n3764">In den westelijken hoek x van het gebouw.</div>
<div id="n3765">Dit echter zou geschieden, bijgeval de priesters in de hierna genoemde kookplaatsen van het volk hunne offermaaltijden zouden bereiden. Zie voor het <hi type="italic">heiligen</hi> des volks XLIV 19.</div>
<div id="n3766">Zie Fig. 5 K in de vier hoeken.</div>
<div id="n3767">Zie voor de heilige maaltijden, uit <hi type="italic">de slachtoffers</hi> voor <hi type="italic">het volk</hi> aangericht, Lev. III noot 1.</div>
<div id="n3768">Uit het buitenste voorhof (zie XLVI 21) <hi type="italic">bracht</hi> de engel den profeet <hi type="italic">terug</hi> in het binnenste voorhof <hi type="italic">aan den ingang van het</hi> tempel<hi type="italic">huis;</hi> zie Fig. 5 e.</div>
<div id="n3769">Zie Fig. 5 de gestippelde lijn W.</div>
<div id="n3770">Dezen omweg door de noordpoort langs den buitenweg naar de buitenste oostpoort meest hij maken, omdat de binnenste oostpoort meestal, de buitenste altijd gesloten was; zie XLIV 1, 2 en XLVI 1, 12.</div>
<div id="n3771">Aan de zuidzijde der buitenste oostpoort.</div>
<div id="n3772">Zie XL 3.</div>
<div id="n3773">Zie Jos. XXII 10.</div>
<div id="n3774">Hebr.: ‘de Araba’; zie Jos. XI noot 13.</div>
<div id="n3775">In de oostwaarts (v. 3) gelegen <hi type="italic">zee</hi> (zie v. 18), d.i. de Doode Zee, waarin geen levend wezen tieren kan.</div>
<div id="n3776"><hi type="italic">Van Engaddi</hi> (zie I Reg. XXIV 1 ), ongeveer op het midden van den westelijken oever der Doode Zee, <hi type="italic">tot aan Engallim</hi>, volgens den H. Hiëronimus, aan de uitmonding van den Jordaan, <hi type="italic">zal het eene droogplaats</hi> enz. (zie XXVI 5, 14); naar het Hebr. is de zin: zal men de netten uitwerpen ter vischvangst.</div>
<div id="n3777">Der Middellandsche Zee.</div>
<div id="n3778">Waar het water van den levendmakenden stroom niet doordringt, blijft het water van de Doode Zee zijne ziltige natuur behouden.</div>
<div id="n3779">De oorzaak der leven en vruchtbaarheid schenkende wateren wordt nogmaals op den voorgrond gesteld om duidelijker te maken, dat alles hier beeldspraak is. Van den tempel, een beeld der Kerk, waarin de geest Gods woont (zie XXXVII 26 volg.; vgl. XLIII 1 volg.), gaat eene heiligende kracht uit, die de vloek der zonde (door de wateren der Doode Zee beteekend) wegneemt, die immer op wonderbare wijze aangroeit en zich verbreidt en het leven der genade schenkt, dat vruchtbaaar is aan goede werken. Vgl. Joël III 18 en Zach. XIII 1; XIV 8; Apoc. XXII 1 volg.</div>
<div id="n3780">De grenzen en de verdeeling van het land.</div>
<div id="n3781"><hi type="italic">Onder de twaalf stammen; want</hi>, hoewel Levi geen aandeel bezat, had <hi type="italic">Joseph een dubbel aandeel</hi> in zijne twee zonen, Manasses en Ephraïm. Zie Jos. XVII noot 11 en vgl. Gen. XLVIII 22.</div>
<div id="n3782">Hierin verschilt deze verdeeling van de vroegere: elke stam zou evenveel bezitten. Zie verder XX 5, 28.</div>
<div id="n3783">In v. 15-17 worden genoegzaam zeker dezelfde noordergrenzen aangewezen als Num. XXXIV 7-9; minstens twee plaatsnamen zijn dezelfde, te weten <hi type="italic">Sedada</hi> v. 15 en <hi type="italic">het voorhof</hi>, of ‘het dorp’ <hi type="italic">Enon</hi> in v. 17. Waarschijnlijk moet <hi type="italic">Emath</hi> (v. 16) vóór <hi type="italic">Sedada</hi> in v. 15 gelezen worden, of althans hangt dat van <hi type="italic">venientibus</hi> af, zoodat ook hier, gelijk in v. 20 en XLVIII 1, ‘de ingang naar Emath’ bedoeld is; zie Num. XXXIV noot 4. Verder noemt Ezechiël den <hi type="italic">weg van Hethalon</hi>, vermoedelijk het tegenwoordige ʽAdloen op den weg van Tyrus naar Sidon; voorts <hi type="italic">Berotha</hi>, dat onbekend is, doch doet denken aan het tegenwoordige ‘Barîsj’; daarna <hi type="italic">Sabarim</hi>, Hebr. ‘Sibrajim’, naar de Syr. vertaling: ‘Sefaroeim’, dit kan hetzelfde zijn als ‘Zephrona’ van Num. XXXIV 9, wellicht Senbarijeh, aan den Hasbani, vermoedelijk de grensrivier <hi type="italic">tusschen het gebied van Damascus en het gebied van Emath.</hi> Voor <hi type="italic">het huis Tichon</hi> heeft het Hebr. ‘Chatzeer hattikoon’, dat waarschijnlijk het middelste Chatzeer beteekent, aan <hi type="italic">de grens van Auran.</hi> In v. 17 wordt de geheele noordelijke grens nogmaals getrokken <hi type="italic">van de zee</hi>, de Middellandsche Zee, tot aan den noord-oostelijken hoek, <hi type="italic">het voorhof Enon</hi>, Hebr.: ‘Chatzeer ʽEnoon’ (XLVIII 1 en Num. XXXIV 9 ‘Enaan’), dat op <hi type="italic">de grens van Damascus</hi> lag, welk land zich <hi type="italic">noordwaarts</hi> uitstrekte, evenals het land van <hi type="italic">Emath.</hi></div>
<div id="n3784">In plaats van <hi type="italic">metiemini</hi>, <hi type="italic">gij zult meten</hi>, moet men, volgens de Syr. vertaling ‘Thamar’ lezen; want daar begonnen de zuidergrenzen volgens v. 19. Van het noordoostelijkste punt uit, dat naar v. 16 en 17 <hi type="italic">tusschen Auran</hi> en het gebied van <hi type="italic">Damascus</hi> lag, liepen de oostergrenzen <hi type="italic">tusschen Galaäd</hi> aan de ééne zijde en <hi type="italic">tusschen het land van Israël</hi> aan de andere zijde tot aan het meer van Genesareth, vanwaar <hi type="italic">de Jordaan</hi> de <hi type="italic">grensscheiding</hi> was tot aan de <hi type="italic">oostelijke</hi>, d.i. de Doode Zee, en wel bepaaldelijk tot aan Thamar. Vgl. de meer bepaalde oostergrenzen van Num. XXXIV 10-12.</div>
<div id="n3785">De zuidergrenzen begonnen van <hi type="italic">Thamar</hi>, dat waarschijnlijk aan het zuidwestelijke einde der Doode Zee zal gelegen hebben, en liepen verder <hi type="italic">tot dan het Water der tegenspraak te Cades</hi>, in de woestijn van Sin (zie Num. XX noot 6), en volgden de <hi type="italic">beek</hi>, d.i. de Beek van Egypte, tot aan de Middellandsche Zee. Zie Num. XXXIV 3-5.</div>
<div id="n3786">Zie voor den <hi type="italic">zeekant</hi> of de westergrens Num. XXXIV 6. <hi type="italic">Van de grens af</hi>, te weten waar de Beek van Egypte in de Middellandsche Zee valt, volgt de westergrens <hi type="italic">rechtuit</hi> de Middellandsche Zee (Hebr.) ‘tot tegenover waar men komt naar Emath’, d.i. tot de in v. 15 volg. getrokken noordergrens.</div>
<div id="n3787">In het nieuwe Rijk Gods zal de uitsluiting der vreemdelingen (volgens Deut. XXIII 2-8) niet meer van kracht zijn. Er ‘is geen onderscheid meer van Jood en Griek, want dezelfde is de Heer van allen’, Rom. X 12.</div>
<div id="n3788">De profeet verdeelt het land, dat naar zijne ideale voorstelling een langwerpig vierkant is, door evenwijdige lijnen in twaalf gelijke deelen, die de breedte van het land van den <hi type="italic">oostkant</hi> tot aan <hi type="italic">de zee</hi>, d.i. tot aan den westkant, m.a.w. van den Jordaan tot aan de Middellandsche Zee, innemen (zie Fig. 6). Ongeveer in het midden der twaalf aandeelen ligt het heilig hefoffer met het vorstenland. Zeven stammen hebben hun aandeel ten noorden daarvan, en vijf ten zuiden. - <hi type="italic">Dan één</hi>, te weten één aandeel van de twaalf, en wel aan de noordergrenzen (vgl. Judic. XVIII en XX 1 volg.), welke hier uit XLVII 15-17 beknopt herhaald worden.</div>
<div id="n3789">Het heilig hefoffer wordt hier en in de volgende verzen <hi type="italic">primitiae, eerstelingen</hi>, genoemd; zie XLV 1 volg. Onder deze benaming wordt in dit vers het aandeel der levieten, der priesters en der stad met het van weerszijden gelegen vorstenland samengevat. Zie Fig. 6.</div>
<div id="n3790">De <hi type="italic">breedte</hi> is van het zuiden naar het noorden gemeten, want de <hi type="italic">lengte</hi> is wederom de langere zijde van elk aandeel, te weten <hi type="italic">van den oostkant</hi>, den Jordaan, <hi type="italic">tot aan den zee</hi>- of west<hi type="italic">kant</hi>, de Middellandsche Zee.</div>
<div id="n3791">Lees naar de Septuag. (gelijk XLV 1) <hi type="italic">de breedte</hi> ‘twintig duizend’, omdat hier het hefoffer in strengen zin bedoeld is, te weten het aandeel der priesters (v. 10-12) en der levieten (v. 13). Zie Fig. 6 P en L.</div>
<div id="n3792">Zie XLIV 10, 15.</div>
<div id="n3793">Voor de priesters zal (Hebr.) ‘het hefoffer van het hefoffer des lands’ zijn, dat daarom <hi type="italic">het heilige der heiligen</hi>, d.i. het allerheiligste, genoemd wordt; want naar v. 10<hi type="italic">b</hi> lag in het midden daarvan de tempel. Daar deze echter naar v. 8 in het midden van het geheele hefoffer was geplaatst, volgt hieruit, dat het aandeel der priesters in het midden lag tusschen het nu volgende aandeel der levieten ten noorden en het stadsgebied ten zuiden.</div>
<div id="n3794">Septuag.: ‘twintig duizend’; want de geheele breedte van de twee aandeelen, van dat der priesters en van dat der levieten, is bedoeld. Voor beider aandeelen geldt ook het volgende voorschrift.</div>
<div id="n3795">Hier wordt het hefoffer inderdaad als de <hi type="italic">eerstelingen</hi>, d.i. het beste en voornaamste deel, <hi type="italic">des lands</hi> beschouwd. Vgl. Lev. XXV 32-34.</div>
<div id="n3796">De <hi type="italic">vijfduizend</hi>, <hi type="italic">die in de breedte</hi>, na aftrek van de tweemaal tien duizend (v. 10 en 13), van de vijf en twinfig duizend in de breedte (v. 8) <hi type="italic">overblijven.</hi> Zie de strook ten zuiden van het aandeel der priesters Fig. 6 s - s met de <hi type="italic">stad</hi> in het midden. Vgl. XLV 6.</div>
<div id="n3797">In v. 16 en 17 worden de <hi type="italic">afmetingen</hi> der stad aangegeven. Zij was een volmaakt vierkant, waarvan elke zijde <hi type="italic">vier duizend vijfhonderd</hi> (waarschijnlijk ellen) bedroeg. Aan elke van de vier zijden der stad was (v. 17) <hi type="italic">eene omstreek</hi> (vgl. XLV 2) of eene vrije ruimte, welke van den stadsmuur af gerekend <hi type="italic">tweehonderd vijftig</hi> breedte had. Derhalve was de stad met hare omstreek vijf duizend lang en breed; zij vulde de geheele breedte van de strook (v. 15). Van de tien duizend, welke aan weerszijden van dat vierkant in de lengte overbleven, is sprake in v. 18.</div>
<div id="n3798">Langs het heilig hefoffer; zie Fig. 6 P.</div>
<div id="n3799">d.i. Zullen zich naar het oosten, tot aan de Jordaan en naar het westen, tot aan de Middellandsche Zee, even ver uitstrekken als het heilig hefoffer.</div>
<div id="n3800">Zie XLV 6<hi type="italic">b.</hi> De inwoners der stad, uit al de stammen van Israël, zullen de landerijen van het stadsgebied bebouwen.</div>
<div id="n3801">Hebr.: ‘Het geheele hefoffer’, onder welke benaming hier het aandeel der levieten en dat der priesters <hi type="italic">(de heilige eerstelingen</hi> genoemd), alsook de stad met het stadsgebied gerekend wordt.</div>
<div id="n3802">Ten westen en ten oosten van het vierkant van v. 20 liggen de aandeelen van den vorst V - V tusschen het aandeel van <hi type="italic">Juda</hi> ten noorden en het aandeel van <hi type="italic">Benjamin</hi> ten zuiden.</div>
<div id="n3803">De profeet gaat voort de aandeelen der vijf nog overige stammen ten zuiden van het hefoffer aan te wijzen.</div>
<div id="n3804">Zie XLVII 19, waar voor <hi type="italic">het erfgoed</hi> vertaald is <hi type="italic">de beek.</hi> De stam <hi type="italic">Gad</hi> ontvangt zijn aandeel tegen de zuidergrenzen van het land, welke, evenals de noordergrenzen in v. 1, herhaald worden.</div>
<div id="n3805">Hebr.: ‘dat gij ten erfbezit door het lot zult verdeelen. Zie XLV noot 1.</div>
<div id="n3806">De buitenzijden der stad met hare poorten zijn bedoeld. De afmetingen zijn dezelfde als in v. 16.</div>
<div id="n3807">De twaalf poorten der stad dragen <hi type="italic">de namen der</hi> twaalf <hi type="italic">stammen van Israël</hi>, omdat de stad met hare bezittingen aan de twaalf stammen gezamenlijk toebehoort en een zinnebeeld is van de eenheid des volks en van deszelfs vereeniging met God, die in haar woont (v. 35). Vgl. Apoc. XXI 12 volg.</div>
<div id="n3808"><hi type="italic">De Heer is aldaar</hi> met zijne beschermende en heiligende tegenwoordigheid om de onvergankelijkheid en de heiligheid der stad te waarborgen. Vgl. XXXVII 26 volg.; Is. LX 14; Apoc. XXI 2, 3; XXII 3. Hetzelfde ligt opgesloten in de belofte des Zaligmakers: ‘Ik ben met u tot aan de voleinding der eeuwen’, Matth. XXVIII 20.</div>
<div id="n3809">Zie voor deze belegering en verovering (v. 2) van Jerusalem II Par. XXXVI noot 4. Nadat <hi type="italic">Nabuchodonosor</hi> (zie Jer. XXI noot 3) in 606 Nechao, den koning van Egypte (zie Jer. XLVI noot 3), bij Charcamis had verslagen (zie II Par. XXXV noot 19 en Jer. XXV noot 1), bemachtigde hij Syrië en Palestina en drong hij door (volgens Berosus, bij Flav. Jos. c. Ap. I 19 volg. en Antiq. X 11) tot aan de grenzen van Egypte, vanwaar hij, bij de tijding van den dood zijns vaders (in de lente van 605), naar Babylon terugkeerde, terwijl hij de <hi type="italic">Judeesche</hi>, Phenicische, Syrische enz. krijgsgevangenen achterliet in de handen zijner veldheeren. Niet onduidelijk doelt dit bericht van Berosus op dezen eersten veldtocht van Nabuchodonosor tegen Juda. - <hi type="italic">In het derde jaar:</hi> naar Jer. XLVI 2 werd de slag bij Charcamis, die aan de belegering, van Jerusalem voorafging, geleverd <hi type="italic">in het vierde jaar van Joakim.</hi> Waarschijnlijk volgde Daniël eene andere wijze van tellen voor de regeeringsjaren van Joakim en rekende hij, naar de Babylonische wijze der na-dateering, niet het jaar der troonsbestijging (609), maar het eerstvolgende volle jaar (608) als het eerste regeeringsjaar (vgl. Jer. LII 12 met 29). Anderen meenen, dat Daniël het jaar van Nabuchodonosor's aftocht uit Chaldea bedoelt.</div>
<div id="n3810">Naar de Septuagint en de Syrische vertaling leverde <hi type="italic">de Heer</hi> (wiens wil Nabuchodonosor ten uitvoer bracht) ook de stad in zijne hand. Eene tweede wegvoering der tempelvaten geschiedde onder Joachin (IV Reg. XXIV 13) en nog eene derde onder Sedecias (IV Reg. XXV 13 volg.; vgl. Jer. XXVII 19-22). <hi type="italic">Sennaär</hi> is de oude benaming van Babylonië; zie Gen. X 10. - Aan <hi type="italic">zijnen god</hi> wijdde Nabuchodonosor de tempelvaten als een zegeteeken, omdat, naar de toen heerschende opvatting, zijn god over Jehova had gezegevierd. De opschriften getuigen, dat deze koning zijne goden ijverig vereerde en zijnen krijgsroem en zijne macht vooral aan Merodach of Marduk, den beschermgod van Babylon (zie Is. XLVI noot 1), toeschreef.</div>
<div id="n3811">Eigenlijk ‘den overste der ontmanden’, waarschijnlijk den ‘rabsares’ van Jer. XXXIX 3, het hoofd der dienaren van den koninklijken harem. Doch reeds oudtijds (zie Gen. XXXVII noot 17) werden onder de benaming ‘ontmanden’ in het algemeen sommige hovelingen en staatsdienaren aangeduid. - Zie Is. XXXIX 7, welke profetie hier in vervulling ging.</div>
<div id="n3812">Door <hi type="italic">de zonen van Israël</hi> zijn niet die van het reeds lang vernietigde Tienstammenrijk, doch die van de overige stammen, van Juda, Benjamin en Simeon, aangeduid. Naar v. 6 waren er vier bepaaldelijk van Juda. Voor <hi type="italic">tyrannorum</hi> heeft het Hebr. ‘partemim’, waarschijnlijk verwant met het Perzisch woord der opschriften ‘fratema’, dat aanzienlijke of adellijke personen schijnt aan te duiden. Daniël, een van hen (v. 6), was derhalve, zoo niet <hi type="italic">van het koninklijk geslacht</hi>, althans van aanzienlijke afkomst.</div>
<div id="n3813">Hun leeftijd wordt niet bepaald. Bij de Perzen, die de Assyrisch-Babylonische zeden in vele opzichten volgden, begon de opleiding der toekomstige hovelingen of staatsdienaren op veertienjarigen leeftijd (Plato Alc. I 37) en duurde zij drie jaren (Cyrop. I 2; zie v. 5). Naar een opschrift van Sennacherib was het bij de Assyriërs niet ongewoon om aanzienlijke jongelingen uit andere volken tot hovelingen op te leiden. In de bibliotheek van Assurbanipal zijn leerboeken of handleidingen gevonden tot het aanleeren van talen, welke wellicht voor dergelijke jongelingen bestemd waren.</div>
<div id="n3814">Het Hebr. schijnt niet zoozeer het bezit dezer verstandelijke gaven als wel den aanleg hiertoe in deze jongelingen te vorderen.</div>
<div id="n3815">d.i. Die aan het hof des konings ambten konden bekleeden.</div>
<div id="n3816">Door de <hi type="italic">Chaldeën</hi>, Hebr. ‘de Kasdim’, zijn gewoonlijk de Babyloniërs aangeduid, hier echter eene bepaalde klasse van dezen. Hiertoe behoorden o.a. de priesters, de beoefenaars der wetenschap (inzonderheid der wichelarij en der sterrenkunst) en de staatsdienaren. De <hi type="italic">letteren</hi> of het schrift <hi type="italic">der Chaldeën</hi> beteekenen het zoogenaamde spijkerschrift, waarin het Babylonisch der opschriften is geschreven. Er is hier geen sprake van het in latere tijden zoogenaamde Chaldeeuwsch, eigenlijk het Arameesch, waarin een gedeelte van dit Boek (II 4<hi type="italic">b</hi> - VII 28) is geschreven. Deze laatste taal werd niet gesproken door de Babyloniërs, maar door de Arameesche stammen, die in het noorden tusschen den Chabor en den Euphraat en in het zuiden aan den Euphraat en den Tigris woonden; zij was bovendien de taal van het handelsverkeer met de volken van West-Azië; ook aan de aanzienlijke Judeërs was zij, naar IV Reg. XVIII 26, niet onbekend.</div>
<div id="n3817">Het Hebr.: ‘patbag’ is waarschijnlijk het Perzische ‘patibaga’. Dergelijke Perzische benamingen (zie noot 4) kunnen in de Assyrisch-Babylonische taal zijn opgenomen bij het onderling verkeer tusschen Perzië en Assyrië.</div>
<div id="n3818">Deze naamsverandering geschiedde ten teeken van hunne onderworpenheid aan den koning van Babylon (vgl. IV Reg. XXIII 34 en XXIV 17). Iets dergelijks deden de Assyriërs, blijkens hunne opschriften, wanneer vreemdelingen werden ingelijfd bij het volk. Zie voor den naam <hi type="italic">Daniël</hi> de inleiding; hij werd veranderd in <hi type="italic">Baltassar</hi>, Hebr. ‘Beeltesja'tztzar’, in het Babylonisch waarschijnlijk ‘Belit-sjar-ussur’, d.i. (de godin) Belit bescherme den koning, of wel ‘balatsu-ussur’, d.i. (Bel of Nebo) bescherme zijn leven. In de Vulgaat en in de Grieksche vertalingen draagt de koning Baltassar van V 1 denzelfden naam als hier Daniël, maar in den Arameeschen tekst van V 1 heet de koning ‘Beelsja'tztzar’. <hi type="italic">Ananias</hi> (d.i. Jahve is genadig) werd <hi type="italic">Sidrach</hi> geheeten, mogelijk het Babylonische ‘Sjâdiroe-Ak’ (d.i. dienaar van den Babylonischen god Akoe; vgl. II noot 16). <hi type="italic">Misaël</hi> (d.i. wie is als God?) noemden zij <hi type="italic">Misach</hi>, vermoedelijk naar het Babylonische ‘mi-sa-ak’ (d.i. wie is als Akoe?). <hi type="italic">Azarias</hi> (d.i. Jahve helpt) werd <hi type="italic">Abdenago</hi> of liever ‘Abed-nebo’, welke naam in de opschriften voorkomt en beteekent: dienaar van Nebo.</div>
<div id="n3819">Van <hi type="italic">de tafel des konings</hi> konden hun spijzen worden gegeven, welke naar hunne Wet verboden waren. Uit Os. IX 3 blijkt, hoezeer de vrome Israëlieten dergelijke verontreiniging in de ballingschap vreesden. Vgl. Ez. IV 14; Am. VII 17. Waarom zij zich ook van <hi type="italic">den wijn</hi> wilden onthouden, is niet duidelijk. Want de Wet verbood den wijn alleen aan de priesters tijdens hun heilig dienstwerk. Volgens sommigen deden zij dit uit versterving of krachtens eene gelofte; zie v. 12. Volgens anderen, omdat de heidenen den wijn vóór het gebruik of reeds in de perskuip aan de goden toewijdden; vgl. Rom. XIV 21.</div>
<div id="n3820">God gaf, dat Asphenez gunstig voor Daniël gestemd was, zoodat hij de weigering niet ten kwade duidde, als beleedigend voor den koninklijken gastheer. Hiermede wordt van het begin af alles teruggebracht tot <hi type="italic">God</hi>, wiens bijzondere voorzienigheid over Daniël en zijne gezellen waakte.</div>
<div id="n3821">Asphenez weigerde niet bepaald het verzoek van Daniël in te willigen, doch legde alleen de redenen bloot, die hem hiervan terughielden. Want hierdoor zou hij zijn <hi type="italic">hoofd schuldig maken</hi>, d.i. (naar de Septuag.) zijn eigen leven in gevaar stellen. Hij durfde de verantwoording niet op zich nemen, maar gaf daarbij te kennen, dat, indien het door hen gekozen voedsel hen <hi type="italic">niet vermagerde</hi>, de zaak voor den koning verborgen en ongestraft kon blijven. Daniël, die, door God voorgelicht, dit gevaar niet vreesde, wendde zich daarom tot hem, die meer onmiddellijk met de zorg voor hunne spijzen belast was.</div>
<div id="n3822">Voor <hi type="italic">Malasar</hi> heeft het Hebr.: ‘hammeltzar’, waarschijnlijk een ambtsnaam, den spijsmeester.</div>
<div id="n3823"><hi type="italic">Veldvruchten</hi> als granen, ooft, boonen, erwten enz.</div>
<div id="n3824">Aan al de vier jongelingen gaf God ter belooning eene meer dan gewone natuurlijke kennis <hi type="italic">in alle schrift</hi> (zie noot 8). Aan Daniël buitendien bovennatuurlijke wijsheid, krachtens welke hij de openbaringen Gods in <hi type="italic">alle gezichten en droomen</hi> verklaren kon. Vooral door deze gave schitterde Daniël en was zijn aanzien groot in dat land van tooverkunsten en wichelarij; vgl. Is. XLVII 9-15.</div>
<div id="n3825"><hi type="italic">Elk woord</hi> enz., d.i. in al datgene, waartoe meer dan gewone wijsheid wordt vereischt, overtroffen deze vier al de Chaldeeuwsche wijzen. Van dezen worden genoemd de <hi type="italic">waarzeggers</hi>, Hebr.: ‘de chartoemmim’ (vgl. Gen. XLI noot 5 voor de Egyptische), wier roeping in Babylonië waarschijnlijk was, door bezweringen, gebeden enz. de booze geesten te verdrijven en derzelver kwaden invloed te verhinderen, en de <hi type="italic">magiërs</hi>, Hebr.: ‘de asjsjafim’, die volgens de rabbijnen genees- en sterrenkundigen, volgens de assyriologen theosofen, d.i. ingewijden in de geheimen der godenleer, waren.</div>
<div id="n3826">Daniël <hi type="italic">was</hi> (zie v. 19<hi type="italic">b</hi>), te weten in den dienst des konings, en bleef aan het hof onder al de volgende Chaldeeuwsche koningen <hi type="italic">tot het eerste jaar van Cyrus</hi>, toen met den val van het Babylonische rijk de zeventig jaren der ballingschap zouden eindigen. Wat Daniël nadien nog deed, wordt hier niet vermeld. Naar X 1 profeteerde hij nog in het derde jaar van Cyrus.</div>
<div id="n3827">Daniël, in het jaar 605 te Babel gekomen (zie I noot 1), had <hi type="italic">in het tweede jaar der regeering van Nabuchodonosor</hi> zijne ‘drie jaren’ (I 5) van voorbereiding voleindigd. In v. 13 toch wordt hij onder ‘de wijzen’ gerekend, die in den dienst des konings waren. Deze ‘drie jaren’ konden in den loop van 603 zijn geëindigd, indien, volgens Bijbelsch gebruik, gedeelten van jaren voor volle jaren zijn gerekend. Dit jaar was dan <hi type="italic">het tweede jaar</hi> van Nabuchodonosor, omdat, naar Babylonisch gebruik (zie I noot 1), het jaar der troonsbestijging (605) niet werd medegeteld. Anderen veronderstellen hier eene schrijffout en lezen het <hi type="italic">twaalfde jaar</hi> in plaats van <hi type="italic">het tweede.</hi></div>
<div id="n3828">Het Hebr. meervoud ‘droomen’ (ook in de Vulgaat v. 2) wijst op den inhoud van den droom.</div>
<div id="n3829">Naar de Grieksche vertalingen: ‘en zijn slaap week van hem’; zoozeer was de koning ontsteld door zijnen droom.</div>
<div id="n3830">Voor de Assyriërs en de Babyloniërs waren de droomen iets gewichtigs; zij hielden ze voor een middel, waardoor de godheid zich openbaarde (Diod. Sic. II 29). Zoo nam b.v. Assurbanipal in belangrijke zaken beslissingen naar hetgeen hij in droomen meende verstaan te hebben. - De hier genoemde klassen van wijzen werden allen samengeroepen, omdat zij, naar men meende, tot de droomverklaring op eene of andere wijze konden bijdragen of althans booze invloeden daarbij afweren. Zie voor de <hi type="italic">waarzeggers</hi> en de <hi type="italic">magiërs</hi> I noot 17. De <hi type="italic">toovenaars</hi> beoefenden de zwarte kunst waarschijnlijk door geheimzinnige woorden te prevelen. Zie voor de <hi type="italic">Chaldeën</hi> I noot 8; hier zijn in meer beperkten zin vermoedelijk de sterrenwichelaars bedoeld.</div>
<div id="n3831">Hebr.: ‘en mijn geest is onrustig om den droom te kennen’.</div>
<div id="n3832">Of in het Arameesch. Eene tusschenbemerking, wellicht oorspronkelijk eene randteekening, aanduidende, dat hier de Arameesche tekst (tot VII 28) begint. Vgl. I Esdr. IV noot 6. De zin is dus niet, dat <hi type="italic">de Chaldeën</hi> (die hier namens al de wijzen het woord voerden) tot den Babylonischen koning in het Arameesch spraken; zie I noot 8.</div>
<div id="n3833">Eene zelfde begroeting vindt men in de Assyrische opschriften. Vgl. Bar. I 11.</div>
<div id="n3834"><hi type="italic">Het woord</hi>, d.i. de droom, <hi type="italic">is mij ontgaan.</hi> In overeenstemming met de Syr. vertaling: Het (hier volgende) woord, dat ik spreek, ‘staat vast’, vertaalt men den grondtekst ook: ‘Het woord (of de zaak) is bij mij besloten’.</div>
<div id="n3835">Aram.: ‘zult gij in stukken gehouwen, en zullen uwe huizen tot mesthoopen gemaakt worden’. Het eerste was eene in Babylon, naar de opschriften, gebruikelijke strafoefening vgl. I Reg. XV 33. Zie voor het tweede I Esdr. VI 11 en vgl. IV Reg. X 27.</div>
<div id="n3836">Ook hier schijnt de zin naar den grondtekst: <hi type="italic">daar gij weet</hi>, dat de zaak bij mij besloten is, te weten dat uw leven op het spel staat. Zie noot 8. In den grondtekst staat niet duidelijk, gelijk in de Vulgaat en in de Grieksche vertalingen (v. 1, 3, 5 en 8), dat de koning zijnen droom vergeten had. Dit volgt echter genoegzaam zeker uit den eisch, dien hij aan de wijzen stelde (v. 5, 6 en 9). Waarschijnlijk had wel de koning nog eene vage herinnering van hetgeen hij gedroomd had, zoodat men hem geenszins kon bedriegen.</div>
<div id="n3837">Konden zij door hunne wichelarij den droom zelven niet achterhalen, dan was dit den koning een bewijs, dat ook de uitlegging, die zij na lang talmen zouden geven, niet de vrucht was hunner kunst, maar een bloot verzinsel, waarmede zij den koning wilden bezighouden en tijd winnen, (Aram.) ‘totdat de tijd (en met den tijd ook de gedachte des konings) verandere’.</div>
<div id="n3838">En die derhalve door ons niet kunnen geraadpleegd worden. - Hiermede verheffen zij reeds te voren de grootheid van den waren God en van zijnen profeet, die den droom en zijne beteekenis zou openbaren.</div>
<div id="n3839">Die zich in de stad bevonden; zij alleen waren samengeroepen.</div>
<div id="n3840">De zin is blijkens v. 16 en 24: men stond op het punt met de uitvoering van het vonnis te beginnen, toen het volgende geschiedde.</div>
<div id="n3841">Zij waren, gelijk blijkt, met de overige wijzen niet ontboden. Wellicht meende de koning, dat de droom, door zijnen god hem ingegeven, alleen door deszelfs dienaren kon gekend en verklaard worden.</div>
<div id="n3842">Naar het Aram. trad Daniël met verstand en beleid op om <hi type="italic">Arioch</hi> (in het Babylonisch vermoedelijk ‘Eri-Akoe’; vgl. I noot 10 en Gen. XIV 1), <hi type="italic">den overste</hi> ‘der scherprechters’, te bewegen de uitvoering van het vonnis uit te stellen.</div>
<div id="n3843">Wellicht was ook aan de andere wijzen (zie v. 7) uitstel gegeven om hunne tooverkunsten te raadplegen. Des te eerder was de koning bereid dit aan Daniël toe te staan, daar hij diens wijsheid kende (I 20). Ongetwijfeld handelde Daniël in deze zaak van het begin af op goddelijke ingeving.</div>
<div id="n3844">Hetzij in een droomgezicht (H. Hiëronymus), hetzij door eene openbaring, terwijl hij den <hi type="italic">nacht</hi> met zijne gezellen wakende en biddende doorbracht. Dit laatste past beter bij hetgeen hier aanstonds volgt.</div>
<div id="n3845">De zich openbarende God.</div>
<div id="n3846">De <hi type="italic">wijsheid</hi>, welke zich toont in de kennis van het verborgene; de <hi type="italic">kracht</hi>, welke zou blijken uit hetgeen de droom des konings beteekende, te weten uit Gods oppermacht over tijden en koningen (v. 21).</div>
<div id="n3847">M.a.w. de opeenvolging en de wisseling der menschelijke dingen geschiedt volgens zijnen wil.</div>
<div id="n3848">Aram.: ‘Hij zet koningen af en stelt koningen aan’.</div>
<div id="n3849">Het <hi type="italic">licht</hi> der wijsheid.</div>
<div id="n3850">d.i. Gij hebt mij uwe wijsheid en uwe kracht doen kennen.</div>
<div id="n3851"><hi type="italic">Het woord</hi>, d.i. den droom, <hi type="italic">hebt Gij ons</hi>, te weten aan mij en door mij aan mijne gezellen, geopenbaard.</div>
<div id="n3852">Uit de wijze, waarop Arioch hier van Daniël spreekt, kan men opmaken, dat hij onbekend was met hetgeen de koning van Daniël's wijsheid had ondervonden (I 19, 20) en met Daniël's optreden voor den koning in II 16.</div>
<div id="n3853"><hi type="italic">Geen wijzen</hi>, te weten noch <hi type="italic">magiërs</hi> noch <hi type="italic">waarzeggers</hi> (zie I noot 17) noch <hi type="italic">wichelaars.</hi> Deze laatsten worden hier voor het eerst genoemd en zijn waarschijnlijk dezulken, die uit natuurlijke teekenen de toekomst voorspelden.</div>
<div id="n3854">Aram.: ‘aan het einde der dagen’, welke zegswijze veelal en ook hier, blijkens v. 44, het tijdperk van den Messias aanduidt. Vgl. Gen. XLIX noot 1; Is. II 2; Mich. IV 1 enz.</div>
<div id="n3855">Wat <hi type="italic">uw hoofd</hi>, te weten uwe verbeelding en uw verstand, <hi type="italic">gezien</hi> heeft.</div>
<div id="n3856">De toekomst van zijn rijk, dat destijds tot het toppunt van macht was gestegen, maakte hem bezorgd. De geschiedenis had hem geleerd, dat ook het machtige Oud-Babylonische rijk voor Assyrië had moeten onderdoen. Zou thans, nu Ninive was vernietigd, Babylon's macht bestendig zijn? Deze overpeinzingen, waarmede de koning insliep, waren de natuurlijke aanleiding tot den droom, die hem door God werd ingegeven.</div>
<div id="n3857"><hi type="italic">Niet door</hi> natuurlijke <hi type="italic">wijsheid</hi>, opdat <hi type="italic">ik</hi> daardoor zou verheerlijkt worden, <hi type="italic">maar</hi> door eene bovennatuurlijke verlichting, <hi type="italic">opdat</hi> enz.</div>
<div id="n3858"><hi type="italic">Als</hi> staat niet in den grondtekst noch in de oude vertalingen.</div>
<div id="n3859">Aram.: ‘welks glans heerlijk’ was, wegens de stof, waaruit het vervaardigd scheen.</div>
<div id="n3860">De onverwachte verschijning van dat ontzaglijke standbeeld vervulde u met schrik.</div>
<div id="n3861">Naar de verklaring in v. 41 en 43 waren de voeten van een slecht samenhangend mengsel van leem en ijzer. De metalen volgden op elkander in omgekeerde verhouding van hunne soortelijke zwaarte, waardoor het standbeeld alle hechtheid miste.</div>
<div id="n3862">d.i. Niet door menschelijke, maar door bovenmenschelijke kracht.</div>
<div id="n3863"><hi type="italic">Wij</hi> is volgens sommigen het <hi type="italic">plurale auctoritatis.</hi> Het kan ook te gelijk wijzen op de gezellen van Daniël; want hoewel Daniël alleen den droom verklaarde, had hij toch dat hoogere licht door hun gezamenlijk gebed verkregen.</div>
<div id="n3864">De titel der Babylonische koningen in de opschriften. Zie Ez. XXVI 7; vgl. Is. X 9; I Esdr. VII 12.</div>
<div id="n3865">Vgl. Jer. XXVII 5, 6, waar eveneens de heerschappij over <hi type="italic">dieren</hi> en <hi type="italic">vogelen</hi> de onbeperkte macht des konings nadrukkelijker beteekent. - De profeet herinnert dien trotschen koning, dat hij, hoe machtig ook, zijne macht van den <hi type="italic">God des hemels</hi> ontvangen heeft en van Hem afhankelijk is.</div>
<div id="n3866">Nabuchodonosor vertegenwoordigt als koning zijn rijk; zie v. 39: ‘na u zal een ander rijk’ enz. Want ook verder is er sprake van de opeenvolging, niet van koningen, maar van rijken. Het <hi type="italic">hoofd van goud</hi> beteekent derhalve het rijk van Nabuchodonosor. Het is <hi type="italic">het hoofd</hi> van het standbeeld, omdat het in de reeks der hier vermelde rijken het eerste is. Daar toch het standbeeld de toekomst verzinlijkt, waarover de koning nadacht (v. 29), komen de voorafgaande rijken, b.v. het Assyrische, niet in aanmerking. Het hoofd is <hi type="italic">van goud</hi> om den luister van het Babylonische rijk, dat door uiterlijken glans en door praalvertoon de andere rijken overtrof. Babylon toch was beroemd om zijne kostbare bouwwerken en achtte zich de erfgenaam van de macht en den rijkdom van het Oud-Babylonische rijk en van Assyrië. Vgl. Jer. LI 7, waar Babylon als een <hi type="italic">gouden</hi> beker is voorgesteld, en zie voor den glans van Babylon Is. XIII 19; XIV 12 volg.; XLVII 5.</div>
<div id="n3867"><hi type="italic">Na u</hi>, d.i. na uw rijk. Het tweede is het Medo-Perzische rijk of het rijk van Cyrus en van zijne opvolgers. In de hoofdstukken VII en VIII komen dit en het volgende rijk uitvoeriger ter sprake. In luister was het tweede <hi type="italic">geringer</hi> dan Babylon en daarom van <hi type="italic">zilver.</hi></div>
<div id="n3868">Het <hi type="italic">derde rijk</hi>, dat over <hi type="italic">de geheele aarde</hi> (hyperbolisch gezegd gelijk in v. 38) zal gebieden door wapengeweld, en daarom van <hi type="italic">koper</hi> heet te zijn, is het Grieksch-Macedonische rijk, het rijk van Alexander den Groote met de rijken zijner opvolgers, waarin het gesplitst werd. In de hoofdstukken VIII en XI wordt dit omstandiger beschreven.</div>
<div id="n3869">Het <hi type="italic">vierde rijk</hi> zal <hi type="italic">deze</hi> drie rijken <hi type="italic">vergruizen</hi> in dien zin, dat het de landen en de volken, welke eerst aan Babel, vervolgens aan Perzië en daarna aan het Grieksch-Macedonische rijk waren onderworpen geweest, met <hi type="italic">ijzeren</hi> geweld zal bedwingen. Dit rijk is, gelijk uit hoofdstuk VII blijken zal, het Romeinsche rijk. Hoewel het reeds vóór Alexander den Groote bestond, volgt het in het profetisch gezicht op het Grieksch-Macedonische, omdat het het vierde wereldrijk is, waarmede Israël in aanraking kwam. Daar het in zijne betrekking tot het rijk van den Messias het gewichtigste is, wordt zijne geschiedenis in v. 41-43 nader omschreven.</div>
<div id="n3870">De <hi type="italic">voeten</hi> en de <hi type="italic">toonen</hi> (zie v. 33) <hi type="italic">deels van pottenbakkersleem</hi> enz. wijzen op de inwendige verdeeldheid en de zwakheid van dit rijk in een later tijdperk. Oorspronkelijk was dit rijk hecht en sterk; daarom zijn (v. 33) de beenen van ijzer en heeft het <hi type="italic">zijnen oorsprong uit de ijzergroeve</hi> of, zooals het Aram. duidelijker vertaald wordt: ‘van de hechtheid des ijzers zal in hetzelve zijn’. Wat nog volgt <hi type="italic">(gelijk</hi>, Aram.: ‘dewijl’ enz.) ziet weder op zijne latere verdeeldheid en wordt in v. 42 volg. nader verklaard.</div>
<div id="n3871">Het zinnebeeld van het <hi type="italic">ijzer vermengd met leemaarde</hi> wijst duidelijk op de vele en verscheiden volken van verschillende geaardheid en zeden, welke het Romeinsche rijk in zijnen bloeitijd met moeite onder zijn ijzeren schepter bedwong. In een later tijdperk werd die verscheidenheid van volken in het rijk de oorzaak van zijnen ondergang. Want vergeefs trachtte men door verbintenissen en aanhuwelijking die verscheidenheid tot eenheid te brengen. Weldra spatte het rijk uiteen en verdeelde zich in een aantal volken en rijken. - In strijd met de eenstemmige overlevering van Joden en Christenen leerde de H. Ephrem met weinige anderen in de oudheid, dat de vier rijken van Daniël zijn: het Babylonische, het Medische, het Perzische en het Grieksch-Syrische rijk. Hetzelfde beweren heden met enkele Katholieken de meesten buiten de Kerk, vooral zij, die, de echtheid en de goddelijkheid der Profetie ontkennende, haar geschreven achten in het Machabeesche tijdvak en den gezichteinder van den schrijver tot dien tijd beperken. Uit V 28 blijkt duidelijk, dat de schrijver van dit boek geen zelfstandig Medisch rijk nà het Babylonische en vóór het Perzische kende.</div>
<div id="n3872">De profeet beschrijft ‘het rijk der hemelen’ (Matth. III 2), dat de God des hemels heeft opgericht door zijnen Messias <hi type="italic">in de dagen dier rijken</hi>, d.i. toen het Romeinsche rijk al de macht der vorige <hi type="italic">rijken</hi> in zich vereenigd had. Dit rijk, het Rijk van den Messias, zal eeuwig duren en derhalve niet, gelijk de heerschappij der vorige rijken, van het eene volk tot het andere overgaan. Het zal <hi type="italic">al die rijken te niet doen</hi>, daar het over het heidendom en de menschelijke hoovaardij, waarin het wezen dier rijken bestond, zal zegepralen. De <hi type="italic">steen</hi>, die zonder toedoen van menschenhanden werd losgescheurd en een <hi type="italic">groote berg</hi> werd (v. 35; vgl. Ez. XVII 22-24; Matth. XIII 31, 32), beteekent den nederigen aanvang en de wonderbare uitbreiding van dit in zijn oorsprong en wording goddelijk Rijk; hij wijst tevens op den Stichter van het Rijk, die in zijne vernedering was als de <hi type="italic">steen</hi>, <hi type="italic">die van den berg werd losgescheurd zonder handen.</hi> Hij toch werd, door de onmiddellijke werking van den H. Geest, uit de om hare heiligheid en waardigheid hoog verheven Maagd Maria geboren. Hij heeft het standbeeld der menschelijke hoovaardij vergruizeld, toen Hij op het kruis de helsche macht overwon. Deze zegepraal zal eerst in haren vollen luister schitteren bij de voltooiing van het Rijk Gods in de zegepralende Kerk.</div>
<div id="n3873">Nabuchodonosor wil door (Aram.) ‘spijsoffer’ <hi type="italic">en wierook</hi> aan Daniël goddelijke eer bewijzen. Vgl. Act. XIV 10-12. Uit hetgeen de koning verder (v. 47) zegt, volgt duidelijk, dat Daniël die afgodische vereering weigerde en den koning nogmaals verklaarde (zie v. 28, 30, 45), dat de God des hemels dit geopenbaard had.</div>
<div id="n3874">Hiermede erkent de koning, zonder nochtans zijne goden te verzaken, dat de God van Daniël de goden zijner wijzen in wetenschap overtreft.</div>
<div id="n3875">Daniël werd naar den grondtekst de opperbestuurder (Aram.) ‘van het geheele gewest’ Babylon en het hoofd van al deszelfs wijzen.</div>
<div id="n3876">Daniëls gezellen werden belast met <hi type="italic">de zaken</hi> van het bewind onder het opperbestuur van Daniël. Hij zelf bleef <hi type="italic">in de poort</hi>, d.i. aan het hof, om als het hoofd der wijzen den koning ter zijde te staan. Hiermede wordt tevens het volgende verhaal ingeleid, waarin de bestuurders der gewesten, en onder hen de gezellen van Daniël, worden opgeroepen, Daniël echter afwezig bleef.</div>
<div id="n3877">Naar de Septuagint en Theodotion had deze gebeurtenis plaats in het ‘achttiende jaar’ van Nabuchodonosor, volgens Jer. LII 29 het jaar der verovering van Jerusalem. - Door de oprichting van het standbeeld (Aram. ‘tselem’, gelijk II 31) wilde de koning waarschijnlijk zijne landgoden (Merodach, Nabo enz.; zie Is. XLVI noot 1) door de overwonnen volken als de overwinnaars hunner goden doen huldigen uit dankbaarheid voor de verheffing van Babel. Iets dergelijks deed, volgens de opschriften, o.a. de Assyrische koning Salmanasar III. - In het oude Assyrië zijn reusachtige beelden opgegraven, en Herodotus verhaalt (I 183), dat hij te Babel een standbeeld zag, geheel van goud, dat twaalf el hoog was. - Bij de hier aangegeven hoogte van <hi type="italic">zestig el</hi> is waarschijnlijk de kolom, waarop het standbeeld stond, medegerekend; want de verhouding van <hi type="italic">zestig</hi> op <hi type="italic">zes</hi> is voor een menschenbeeld onmogelijk en de breedte van zes el past eerder op het voetstuk dan op het beeld zelf. De zestallen geven aan het verhaal een Babylonische tint, daar in Assyrië en Babylonië het zestallig stelsel in gebruik was. - Mogelijk was het beeld van enkel <hi type="italic">goud</hi>, want de rijkdom van Babel was ongelooflijk; gewoonlijk waren de beelden van binnen leem of hout en met goud of ander metaal overtogen; zie XIV 6 en vgl. Bar. VI 50. - De <hi type="italic">vlakte</hi> of het dal <hi type="italic">Dura</hi>, ook in de opschriften vermeld, lag nabij en ten zuidoosten der stad; de naam is nog bewaard gebleven in Nahr-Dura, een stroom, en in Tolul-Dura, den naam van een reeks heuveltjes in het dal Dura.</div>
<div id="n3878">De eigenlijke beteekenis der meeste v. 2 en 3 in den grondtekst genoemde waardigheidsbekleders is onzeker; reeds de oudste overzettingen loopen in de vertaling uiteen. De eerste naam, met <hi type="italic">satrapen</hi> vertaald, schijnt van het Perzisch afgeleid. De tweede en derde, hier door <hi type="italic">overheden</hi> en <hi type="italic">rechters</hi> aangeduid, komen ook vereenigd voor in het Hebr. van Jer. LI 23 (zie noot 16 aldaar) en zijn Assyrisch-Babylonische namen. Verder worden in den grondtekst vermoedelijk bedoeld de opperrechters, de schatbewaarders, de rechtsgeleerden, de gewone rechters en <hi type="italic">al de</hi> overige <hi type="italic">hoofden der gewesten.</hi> Deze namen zijn deels van Semietischen, deels echter van Perzischen oorsprong. Zie I noot 9.</div>
<div id="n3879"><hi type="italic">Volken</hi> uit verschillende <hi type="italic">stammen</hi> gesproten en onderscheiden <hi type="italic">talen</hi> sprekend. Zoo roept <hi type="italic">de heraut</hi> om de grootheid van Nabuchodonosor's rijk te doen uitkomen.</div>
<div id="n3880">Het Arameesche ‘karna’, door <hi type="italic">tuba</hi>, <hi type="italic">bazuin</hi>, vertaald, is een hoornen (Hebr. ‘keren’) blaasinstrument, dat op de monumenten van Assurbanipal wordt afgebeeld, gelijk ook de dubbele <hi type="italic">fluit</hi>, eveneens een oorspronkelijk Aziatisch speeltuig. Het Arameesche ‘kateroos’ <hi type="italic">(citer)</hi>, een snarenspeeltuig, is volgens velen een woord van Griekschen oorsprong (‘kitharis’); doch het speeltuig zelf is volgens Strabo (X 3) van Aziatische herkomst; niet onwaarschijnlijk is derhalve ook de naam, in de randlezing zonder jod (ktrs), Semietisch en van den wortel <hi type="italic">krs</hi> (d.i. ombuigen, naar den vorm van het speeltuig) afgeleid. Voor <hi type="italic">sambuca</hi> heeft het Arameesch ‘sabbeka’, een Semietisch woord; het hierdoor aangeduide snarenspeeltuig houdt het midden tusschen harp en luit en is waarschijnlijk de sambukê der Grieken, welke volgens Athenaeus van Syrischen oorsprong is. De Arameesche naam van het <hi type="italic">psalter</hi>, ‘pesanteerin’, is volgens de meesten, evenals het speeltuig zelf (dat een soort van harp is), het Grieksche Psaltêrion; anderen echter meenen, dat de Oostersche ‘santoer’ bedoeld is. Of de naam <hi type="italic">symphonia</hi>, Arameesch ‘soemponja’ en in v. 10 ‘siphonja’, van Griekschen oorsprong is, blijft nog onbeslist; het Grieksche ‘sumphônia’ duidt echter geen bepaald speeltuig aan, doch beteekent de overeenstemming van meerdere speeltuigen. Wellicht is het woord afgeleid van ‘soeph’, dat ‘riet’ beteekent. Vermoedelijk was het speeltuig een soort van doedelzak, de Italiaansche sampogno. - Doch al zouden ‘kateroos’, ‘pesanteerin’ en ‘soemponja’ oorspronkelijk Grieksche woorden zijn, dan volgt hieruit geenszins, dat dit verhaal onder de Grieksche overheersching, na Alexander den Groote, geschreven is. Immers de betrekkingen van Assyrië en Babylonië met Grieksch sprekende volken zijn veel ouder. Op de Assyrische opschriften uit den tijd van Sargon, tegen het einde der achtste eeuw, komt reeds de naam voor van ‘Iavanoe’, d.i. Griekenland. Onder de vorsten, die aan Asarhaddon schatting betaalden, waren er van het eiland ‘Yatnan’, d.i. Cyprus. De Assyriërs kwamen in aanraking met de Pheniciërs, die handel dreven in Grieksche slaven. Nu waren in de oudheid de slaven de beoefenaars der schoone kunsten; het lag dus voor de hand, dat zij hunne speeltuigen met derzelver namen naar Assyrië en Babylonië medebrachten. Want de volken dezer landen waren, volgens hunne monumenten uit de zevende en zesde eeuw v.Chr., groote minnaars der muziek. Zoo vindt men o.a. een optocht met spelende muzikanten onder de afbeeldingen uit den tijd van Assurbanipal. Zeven van hen bespelen de harp, twee de dubbele fluit, één de santoer en één de trommel. Niet lang daarna regeerde Nabuchodonosor, die, naar het getuigenis der Ouden, met de schatten van Assyrië deszelfs zeden en voorliefde voor de muziek erfde. Het is derhalve niet te verwonderen, dat ten tijde van Daniël te Babylon Grieksche speeltuigen met hunne Grieksche namen konden bekend zijn.</div>
<div id="n3881">De vuurdood was een Babylonische straf. Minstens vier dergelijke strafoefeningen komen voor op de Assyrisch-Babylonische monumenten. Zoo liet b.v. Assurbanipal zijnen tegen hem weerspannigen broeder in eenen gloeienden oven werpen; vgl. ook Jer. XXIX 22. - De <hi type="italic">vuuroven</hi> had waarschijnlijk den vorm onzer kalkovens; de vuurhaard was omgeven met een muur, waarin beneden eene deur (zie v. 93) was om het vuur te ontsteken; de veroordeelde werd boven over den muur in de vlammen geworpen. - Men kan niet veronderstellen (gelijk sommigen doen, die Nabuchodonosor hier tot een type van den vervolger Antiochus Epiphanes willen maken), dat de straf alleen om wille der Judeërs en uit haat tegen Jehova bedreigd was. Nabuchodonosor eischte deze aanbidding als eene hulde der overwonnen volken aan de goden van Babylon, die over hunne goden hadden gezegevierd. Wie deze aanbidding weigerde, was in zijn oog een oproerling en weigerde zijne heerschappij te erkennen. Van godsdienstvervolging is geen sprake, want naar 's konings begrippen was de huldiging van Bel, Merodach en Nabo geen afval van de eigen landgoden. Waarschijnlijk wist de koning niet eens, dat de aanbidders van Jehova dit volgens hunnen godsdienst niet mochten doen, want Jehova was voor hem een landgod gelijk de andere goden. Derhalve ontbreekt elke grond voor de bewering, dat dit verhaal geschreven zou zijn om de Joden onder de godsdienstvervolging van Antiochus Epiphanes te bemoedigen.</div>
<div id="n3882"><hi type="italic">De Judeërs</hi> zijn Ananias, Azarias en Misaël; zie v. 12. Om hunne waardigheid werden zij, vooral door hunne benijders, terstond opgemerkt. In het Arameesch staat letterlijk: ‘en zij verslonden de stukken (vleesch) der Judeërs’, d.i. zij belasterden hen of zochten hunnen ondergang.</div>
<div id="n3883">Zie noot II 7.</div>
<div id="n3884">Daniël was niet tegenwoordig. Hij toch was aan het hof, en wel als <hi type="italic">het hoofd</hi> der bestuurders (zie II 48), terwijl naar III 2 de bestuurders, en wel uit de gewesten, waren samengeroepen.</div>
<div id="n3885">Naar de Aram. randlezing, de Septuag. en de Syrische vertaling in het enkelvoud: ‘uwen god’.</div>
<div id="n3886">De nieuweren vertalen het Aram.: ‘Is het met opzet’; alleen opzettelijke weigering werd met den vuurdood gestraft. Verder heeft de Aram. tekstlezing ‘mijnen god’ in het enkelvoud.</div>
<div id="n3887">M.a.w. Het is onnoodig en nutteloos met u te redetwisten over de vraag, <hi type="italic">wie de god is</hi>, die ons kan redden.</div>
<div id="n3888">Zijne gramschap toonde zich op zijn gelaat, dat zich te voren welwillend voor de Judeërs getoond had.</div>
<div id="n3889">d.i. Zoo fel mogelijk. Vgl. Lev. XXVI 18, 21, 24.</div>
<div id="n3890">De ware beteekenis der in den grondtekst genoemde kleedingstukken was, blijkens de vertaling der Septuagint, reeds vroeg verloren gegaan. Volgens Herodotus (I 195) droegen de Babyloniërs een linnen lijfrok, die tot de voeten reikte, en boven dezen een lijfrok van wol en als bovenkleed een kleinen witten mantel.</div>
<div id="n3891">Daarom werden zij tegen de gewoonte niet eerst ontkleed. Doch het wonder zou hierdoor des te duidelijker worden; zie v. 94.</div>
<div id="n3892">Bij Theodotion staat dit bericht omtrent den dood der beulsknechten niet hier, doch in v. 46-48, waar het ook beter op zijne plaats is. Het is wellicht in den Massoretischen tekst, die v. 24-90 weglaat, hier bijgevoegd. De Vulgaat, die dezen tekst en van v. 24 af Theodotion volgt, heeft nu dit bericht andermaal in v. 48.</div>
<div id="n3893">Met de <hi type="italic">Hebreeuwsche boekrollen</hi> bedoelt de H. Hiëronymus den toenmaligen grondtekst, waarin v. 24-90 ontbreekt en achter v. 23 onmiddellijk volgt, wat het Grieksch en de Vulgaat in v. 91 volg. hebben. Doch duidelijk geeft dit eene leemte in het verhaal. Want in v. 23 wordt verhaald, dat de <hi type="italic">drie</hi> mannen <hi type="italic">geboeid</hi> in den brandenden vuuroven vielen. Hierop volgt dan 's konings verbazing (zie Vulg. v. 91 volg.), omdat hij <hi type="italic">vier</hi> mannen in plaats van drie, en wel <hi type="italic">ongeboeid</hi> en ongedeerd in den oven ziet wandelen, zonder dat vooraf gezegd is, dat een engel bij hen in den vuuroven was neergedaald en dat zij aldaar ongedeerd bleven en God loofden. Dit alles nu wordt aangevuld door de Septuagint en door de Grieksche vertaling van Theodotion. Na v. 90 teekent de H. Hiëronymus aan, dat hij v. 24-90 uit deze laatste vertaling heeft overgezet. Zie verder voor de echtheid en het canoniek gezag van deze deutero-canonieke verzen de inleiding. - In de Septuagint (Cod. Vatic.) staat vóór v. 24 het opschrift: ‘Gebed van Azarias en lofzang der drie’ Judeërs.</div>
<div id="n3894">Hunne boeien waren reeds aanstonds door het vuur verteerd.</div>
<div id="n3895">Hoogstwaarschijnlijk bad Azarias in het Hebreeuwsch, zijne moedertaal, waarin hij had leeren bidden, in de heilige taal van den Pentateuch en van de Psalmen, aan welke boeken de gedachten en de uitdrukkingen ontleend zijn. Waarschijnlijk is dus het Hebreeuwsch de grondtekst van dit gebed en van den daarop volgenden lofzang. Ook zijn in v. 25, 49, 88 niet de Babylonische, maar de Hebreeuwsche namen der gezellen van Daniël genoemd. - De inhoud van het volgende gebed (v. 26-45) past goed op de omstandigheden, waarin de drie Judeërs zich bevonden. Zij hadden geweigerd hulde te brengen aan den god van Nabuchodonosor, die door de inwijding van het standbeeld de zegepraal van zijnen god over de goden der overwonnen volken wilde vieren. Naar v. 38 en den Griekschen tekst van v. 1 (zie noot 1) was Jerusalem gevallen en ook Jehova werd dus tot de overwonnen goden gerekend. De wonderbare redding nu der Judeërs bewees integendeel de almacht van Jehova, die Babylon oppermachtig gemaakt had om zijn volk te tuchtigen. Daarom prijst Azarias Gods rechtvaardigheid in de straffen, welke over zijn volk waren gekomen; hij bidt Hem, om wille van zijn verbond en om de eer van zijnen naam, zich over zijn volk te ontfermen en deszelfs trotsche overheerschers te vernederen. Overigens is dit gebed waarschijnlijk niet toen voor het eerst door Azarias opgesteld, doch werd deze nederige belijdenis van schuld en deze bede om ontferming door de vrome ballingen dikwerf herhaald. - Naar de Septuag. bad Azarias te zamen met zijne gezellen.</div>
<div id="n3896">Gods werken zijn <hi type="italic">waar</hi>, d.i. overeenkomstig de waarheid, of zóó gelijk zij moeten zijn om aan hun doel te beantwoorden; vgl. Deut XXXII 4. Dit geldt inzonderheid van Gods <hi type="italic">wegen</hi>, d.i. zijne handelwijze tegenover zijn volk, of zijne <hi type="italic">gerichten</hi>, die <hi type="italic">waar</hi>, d.i. rechtvaardig, zijn, zooals in v. 28 verklaard wordt. Vgl. Ps. CXVIII 137, 151; CXLIV 17.</div>
<div id="n3897">In het Grieksch staat de Hebr. uitdrukking: ‘gerichten der waarheid’, gelijk in het Hebr. van Ez. XVIII 8 en Zach. VII 9.</div>
<div id="n3898">Uit deze woorden, vgl. met v. 38, volgt, dat Jerusalem toen verwoest was.</div>
<div id="n3899">Vgl. Bar. II 5, 8, 10 12.</div>
<div id="n3900">Door het Grieksche ‘apostatôn’ (eigenlijk ‘afvalligen’) vertaalt de Septuag. meermalen (vgl. Num. XIV 9; Jos. XXII 19) het Hebr. ‘marad’, waarmede hier de ‘weerspannige’ heidenen zijn aangeduid.</div>
<div id="n3901">Ondanks de gunsten, welke de Judeërs, inzonderheid Azarias met de zijnen, van Nabuchodonosor ontvangen hadden, bleef deze koning in hun oog <hi type="italic">ongerechtig</hi> en <hi type="italic">boos</hi> boven allen, om het kwaad, dat hij, meer dan wie ook, over Juda en Jerusalem gebracht had.</div>
<div id="n3902">Om te klagen, deels uit vrees voor de vijanden (vgl. Ez. XXIV 21-23), deels uit schaamte over de zonden des volks; vgl. Ez. XVI 54.</div>
<div id="n3903">Omdat onze <hi type="italic">schande</hi>, d.i. onze schandelijke straf, terugvalt op <hi type="italic">uwe dienaren</hi>, onze volksgenooten, die om onzentwil door de heidenen beschimpt worden. Beter naar den Codex Alexandrinus, de Septuag. en de Itala: ‘smaad en schimp is ten deel gevallen aan uwe dienaren en aan hen, die U vereeren’. Vgl. Jer. XXIII 40; XXIV 9 enz.</div>
<div id="n3904"><hi type="italic">Om wille van uwen naam</hi>, zie Is. XLVIII noot 12. <hi type="italic">Het verbond vernietigen</hi> of ijdel maken is eene Hebreeuwsche uitdrukking, welke de Grieksche tekst in Gen. XVII 14 en Lev. XXVI 44 en Deut. XXXI 16 op dezelfde wijze als hier vertaald heeft.</div>
<div id="n3905">Zie voor <hi type="italic">Abraham</hi>, Gods <hi type="italic">welbeminde</hi>, II Par. XX 7 en Is. XLI 8. <hi type="italic">Israël</hi> is de eernaam van den aartsvader Jacob (zie Gen. XXXII 28), de <hi type="italic">heilige</hi> geheeten om zijne toewijding aan God en zijne beproefde getrouwheid. Zie voor de in v. 36 uitgesproken belofte Gen. XV 5 en XXII 17.</div>
<div id="n3906">De voorspelling van Os. III 4 was in vervulling gegaan. Zie verder Thren. II 9 en vgl. Ps. LXXIII 9. Daar de tempel verwoest was, konden de offers, waardoor Gods toorn werd bevredigd, niet op wettige en plechtige wiize worden opgedragen.</div>
<div id="n3907">In plaats van de bloedige offers, welke zij in de ballingschap aan God niet kunnen opdragen, bieden zij aan God het offer van een vermorzeld en vernederd hart (zie Ps. L 18, 19), met het vaste vertrouwen, dat de barmhartige God dit welgevallig zal aannemen.</div>
<div id="n3908">Door de ballingschap tot inkeer gekomen, zoeken wij door gehoorzaamheid <hi type="italic">uw aangezicht</hi>, d.i. uwe gunst te verwerven. Eene Hebreeuwsche zegswijze; zie III Reg. XIII 6; Ps. XII 1; XXVI 8, 9.</div>
<div id="n3909"><hi type="italic">Verlos ons</hi> uit de ballingschap <hi type="italic">door</hi>, Septuag.: ‘volgens’, <hi type="italic">uwe wonderwerken</hi>, welke Gij gewrocht hebt bij den uittocht uit Egypte. <hi type="italic">Geef eere</hi> enz. door de betooning uwer macht voor ons en tegen uwe vijanden (v. 44).</div>
<div id="n3910">Naar het Grieksch is de zin: onze vijanden mogen teleurgesteld worden in het vertrouwen, dat zij op hunne macht stellen.</div>
<div id="n3911">Zie v. 19 ‘zevenmaal’, hier echter zevenmaal zeven, d.w.z. uitermate hoog.</div>
<div id="n3912">O.a. die mannen, welke Azarias en zijne gezellen in den oven hadden geworpen; zie v. 22.</div>
<div id="n3913">De Hebreeuwsche uitdrukking beteekent een verfrisschenden wind.</div>
<div id="n3914">Het loflied, dat zij <hi type="italic">als uit éénen mond</hi> zongen (v. 52-90), was zonder twijfel een hun bekend Hebreeuwsch lied, dat zij (zie het einde, v. 88) op hunne omstandigheden toepasten. - Eerst leven zij God, die zijne heerlijkheid openbaart in zijn uitverkoren volk en in het bestuur der gansche wereld (v. 52-56).</div>
<div id="n3915">d.i. Uw heilige en heerlijke naam, m.a.w. de openbaring uwer heiligheid en heerlijkheid aan Israël. Weder eene Hebreeuwsche uitdrukking.</div>
<div id="n3916">Waarschijnlijk de tempel te Jerusalem, waar God als de Koning van zijn volk eertijds boven het verzoendeksel troonde; zie Bar. II 16. Volgens anderen de tempel Gods in den hemel en zijn troon (v. 54) aldaar; vgl. Ps. X 5.</div>
<div id="n3917">Als de alziende en alwetende God.</div>
<div id="n3918">Die geacht worden Gods troon in den hemel te dragen; zie Ps. XVII 11; LXXIX 2; Ez. I 5. Zoo waren zij ook voorgesteld op de ark des verbonds, waar Jehova boven de cherubijnen zetelde; zie Exod. XXV 22.</div>
<div id="n3919">Waar Gods heerlijkheid schittert in den glans der sterren en zijne oneindigheid in de onmeetbare ruimte.</div>
<div id="n3920"><hi type="italic">Alle werken</hi>, d.i. alle schepselen des Heeren, welke hier verder (v. 57-87) worden genoemd en uitgenoodigd om God te <hi type="italic">zegenen</hi>, d.i. te loven en te danken. Gelijk in Ps. CXXXV en CXLVIII-CL en in Eccli. XLIII daalt de zanger van de schepselen in den hooge (engelen, hemelwater, zon, maan en sterren, v. 58-63) af tot de natuurverschijnselen in den luchthemel (regen, dauw, winden enz., v. 64-73) en lager tot de aarde en hetgeen op de aarde is, de leven- en redelooze schepselen (v. 74-81), om te eindigen met den mensch en inzonderheid met het uitverkoren Israël, met de priesters en de dienaren des Heeren, de gerechtigen en de verdrukten (v. 82-87). De leven- en redelooze schepselen zegenen God in dien zin, dat hunne schoonheid en doelmatigheid de wijsheid en de goedheid van den Schepper prediken en den mensch opwekken om God te loven. Gelijk in Ps. CXXXV wordt het tweede halfvers <hi type="italic">looft en verheft</hi> enz. telkens als refrein (gelijk in onze litanieën) herhaald.</div>
<div id="n3921">De <hi type="italic">hemelen</hi>, in den uitgebreidsten zin, de woonplaats der engelen en zaligen, de sterren- en wolkenhemel; in den Griekschen tekst van Theodotion gaat v. 59 aan v. 58 vooraf.</div>
<div id="n3922">Naar de opvatting der Ouden waren er <hi type="italic">wateren boven</hi> den sterrenhemel. Volgens de nieuweren zijn de wateren in den luchthemel (de wolken) bedoeld, in tegenstelling met die der aarde (zeeën en rivieren). Vgl. Gen. I 6, 7; Ps. CXLVIII 4.</div>
<div id="n3923">De <hi type="italic">heerkrachten des Heeren</hi> kunnen de heerscharen der engelen beteekenen, die Gods troon omgeven (III Reg. XXII 19), doch ook (en dit past beter in de volgorde, zie 58 ‘engelen’) het heer der gesternten, d.i. al wat aan het uitspansel schittert en aan God gehoorzaamt (vgl. Is. XL 26; Bar. III 34, 35), zooals in v. 62 en 63 verklaard wordt.</div>
<div id="n3924">d.i. Winter en zomer. De Septuag. leest beter ‘vorst en koude’; dit laatste heeft de Vulgaat in v. 69, waar echter Theodotion ‘koude en warmte’ heeft. In de vertaling van Theodotion (Cod. Vat.), in de Syrische vertaling en in de Itala ontbreken v. 67 en v. 68, en volgen de verzen der Vulgaat in deze orde 66, 71, 72, 69, 70, 73, en wordt alzoo eene herhaling van dezelfde schepselen vermeden.</div>
<div id="n3925">Levieten en overige tempeldienaren.</div>
<div id="n3926">Gij, gerechten, zegent den Heer met geest en ziel, d.i. met uwe hoogere en lagere zielsvermogens of uit al uwe krachten. Vgl. Marc. XII 30; I Thess. V 23; Hebr. IV 12.</div>
<div id="n3927">Getrouwe dienaren Gods en allen, die gekweld en vervolgd worden om de gerechtigheid.</div>
<div id="n3928">Naar Theodotion en de Septuag. hoorde de koning de drie Judeesche mannen het loflied zingen. Van de verhevenheid zijns troons, waarop hij gezeten was, zag hij neder in den vuuroven en bemerkte tot zijne verbazing <hi type="italic">vier</hi> in plaats van <hi type="italic">drie</hi> mannen ongedeerd in het midden der vlammen. - Vanwaar de vierde kwam en wie hij was, is alleen verklaarbaar in de veronderstelling, dat het deutero-canonieke deel tot den oorspronkelijken tekst behoort; zie v. 49. - Hij waant hem een <hi type="italic">godenzoon</hi> of een bovenmenschelijk wezen.</div>
<div id="n3929">Hiermede erkende hij den God der drie Judeërs als machtiger dan de andere goden of (Septuag.) als ‘den allerhoogsten God der goden’.</div>
<div id="n3930">Het Arameesche ‘sarbalin’ is in v. 21 door ‘braccis’ vertaald. Zie noot 14 en voor de namen der waardigheidsbekleeders noot 2.</div>
<div id="n3931">Uit den mond der Judeërs zal Nabuchodonosor vernomen hebben, dat de vierde, dien hij voor ‘een godenzoon’ hield (v. 92), een <hi type="italic">engel</hi> of gezant van God was.</div>
<div id="n3932">Zie II 5.</div>
<div id="n3933">Naar het Arameesch liet de koning ‘het hun welgaan’, te weten in hunne vorige waardigheid; zie II 49. Aldus keerde Gods wijsheid het kwaad ten goede en werd de God van Israël hierdoor in Babel bekend en geëerd en zijne macht geopenbaard. - Wat nog volgt (v. 98-100) behoort bij hoofdst. IV. Het is de aanhef van den brief, dien Nabuchodonosor richtte tot de aan hem onderworpen volken, naar aanleiding van hetgeen hem was wedervaren overeenkomstig de droomverklaring van Daniël. Want deze is hier weder de hoofdpersoon. Van zijne drie gezellen vernemen wij verder niets meer. Hunne namen komen voor in het Roomsch martelaarsboek op 16 December.</div>
<div id="n3934">Nabuchodonosor beschouwt zich in zijnen trots als den koning der geheele toen bekende aarde.</div>
<div id="n3935">Deze <hi type="italic">wonderen</hi>, de <hi type="italic">teekenen</hi> van Gods almacht, worden in het volgende hoofdstuk verhaald. Zie verder noot 53.</div>
<div id="n3936">De koning verheft de macht van den God van Israël en den eeuwigen duur van zijn Rijk, zonder echter het een en ander aan zijne goden te ontzeggen; zie IV noot 31. In zijne opschriften prijst Nabuchodonosor op eene dergelijke wijze zijne goden Marduk en Nabo. - In de Septuagint ontbreken de verzen 98-100 en wijkt de tekst der drie volgende hoofdstukken zoozeer af, dat bijna geen enkel vers met de Vulgaat overeenstemt.</div>
<div id="n3937">De hier verhaalde gebeurtenis had waarschijnlijk plaats op het laatst (naar de Septuagint in het achttiende jaar) der regeering van Nabuchodonosor. Want de koning genoot vrede en voorspoed (v. 1) en had zijne groote bouwwerken in Babylon voleindigd (v. 26 volg.). Hiermede nu was hij, naar het getuigenis zijner opschriften, begonnen na het einde zijner krijgstochten. - Na den aanhef in III 98-100, waarin de koning het doel van zijn schrijven heeft uitgedrukt, volgt in v. 1-15 het verhaal van zijnen droom. <hi type="italic">Bloeiend</hi> of in voorspoed en welvaart, Aram. ‘groenend’, eene zinspeling op den boom van v. 8, 9. De rust en welvaart, welke de koning na al zijne overwinningen genoot, maakte hem hoogmoedig (v. 27); zijn hoogmoed was de oorzaak zijner diepe vernedering (v. 28-30), welke hem door God in eenen droom was aangekondigd.</div>
<div id="n3938">Zie II noot 29. De ongewone schrik en de ontsteltenis deden hem vermoeden, dat het geen gewone droom was, doch eene goddelijke openbaring.</div>
<div id="n3939">Zie II noot 4 en 27.</div>
<div id="n3940"><hi type="italic">Een ambtgenoot</hi> der ‘wijzen’. Naar de Arameesche tekstlezing: ‘totdat eindelijk’, naar de randlezing en eenige Grieksche handschriften: ‘totdat een ander’. In plaats van het Gr. ‘heteros’ las de H. Hiëronymus ‘hetairos’, dat <hi type="italic">collega</hi>, <hi type="italic">ambtgenoot</hi>, beteekent. - Hoewel de koning Daniël's wijsheid reeds ondervonden had, riep hij hem eerst nu en niet van het begin af met de overige ‘wijzen’; zie de waarschijnlijke reden II noot 15.</div>
<div id="n3941">Eerst wordt de profeet met zijn Hebreeuwschen naam <hi type="italic">Daniël</hi> genoemd, waarschijnlijk omdat de brief des konings o.a. tot de Hebreeuwsche onderdanen (zie III 98) gericht was. Zie voor den naam <hi type="italic">Baltassar</hi> I noot 10. De god of de godheid (het Arameesche ‘ela’ beteekent beide), waarnaar hij genaamd was, is waarschijnlijk de godin Belit. - Bij ondervinding wist de koning, dat Daniël door goddelijke ingeving droomen kon verklaren of, gelijk hij zich naar zijne heidensche begrippen uitdrukte, <hi type="italic">den geest der heilige goden</hi> (naar Theodotion, Theodoretus en den H. Chrysostomus: ‘den heiligen geest Gods’) <hi type="italic">in zich had.</hi></div>
<div id="n3942">Aram.: ‘der schriftgeleerden’ of wijzen; zie II 48.</div>
<div id="n3943"><hi type="italic">En</hi> met verklarenden zin, te weten <hi type="italic">hunne beteekenis;</hi> want de koning vraagt nu niet, gelijk II 5, 6, het droomgezicht zelf; zie v. 7-15.</div>
<div id="n3944">De boom (vgl. Ez. XVII 22-24; XIX 10; XXXI 3-18) en zijne plaats <hi type="italic">in het midden der aarde</hi>, zijne buitengewone <hi type="italic">hoogte</hi> en <hi type="italic">sterkte</hi> zijn zinnebeelden van den koning en van zijne macht, welke de gansche aarde (zie II 98) beheerschte.</div>
<div id="n3945">Aram.: ‘onder hem vonden schaduw de dieren des velds’, zinnebeelden der onder zijnen schepter in welvaart levende volken.</div>
<div id="n3946">d.i. Een heilige wachter of een engel, die voor Gods troon waakt ter volbrenging zijner bevelen en de wacht houdt over rijken en menschen; zie X 13. Nabuchodonosor had dezen naam (zie v. 14) uit den mond van den engel zelven vernomen.</div>
<div id="n3947">Opdat uit den worteltronk nog eene loot opschiete. Het beteekent, dat Nabuchodonosor in zijn rijk zal hersteld worden; zie v. 23. In hetgeen hier volgt gaat de beeldspraak tot de beteekende zaak over.</div>
<div id="n3948">Dit alles en wat verder nog volgt betreft rechtstreeks den koning zelven. Veelal meent men, dat Nabuchodonosor als een gevaarlijke krankzinnige metterdaad nu en dan geboeid werd, hoewel dit in v. 30 niet uitdrukkelijk vermeld wordt. Misschien moet het overdrachtelijk (vgl. Job. XXXVI 8; Ps. CXV 16; Sap. XVII 17) verstaan worden van zijnen waanzin, die hem als met een keten vastboeide en dwong om zich als een dier te voeden en te gedragen. <hi type="italic">Het kruid der aarde</hi>, d.i. kruiden en planten (zie Gen. I 29; III 18), zal zijn voedsel zijn.</div>
<div id="n3949">Beroofd van het gebruik der rede, zal hij zich als een dier gedragen en het voedsel der dieren zoeken. <hi type="italic">Zeven tijden</hi> is niet noodzakelijk hetzelfde als zeven jaren. <hi type="italic">Zeven</hi> beteekent meermalen eene onbepaalde, groote hoeveelheid (zie III noot 13); en de duur der <hi type="italic">tijden</hi> wordt niet bepaald. Waarschijnlijk wordt een lange tijd aangeduid, welks duur in Gods raad is vastgesteld. In v. 22 wordt te kennen gegeven, dat de duur der straf zal afhangen van de gezindheid des konings; vgl. v. 31.</div>
<div id="n3950">Ook deze woorden nog sprak de engel van v. 10 tot den koning in den droom. Zij beteekenen, dat <hi type="italic">het besluit</hi>, d.i. het vonnis des Heeren (v. 11-13), in den raad van Gods engelen is bekrachtigd en dat het <hi type="italic">woord</hi>, hetwelk zij in naam van God over den koning hebben uitgesproken, de verhooring is van hun <hi type="italic">gebed.</hi></div>
<div id="n3951">De straf zal duren, <hi type="italic">totdat de levenden erkennen</hi> enz. Naar het Grieksch is dit het door God beoogde doel: ‘opdat’ <hi type="italic">de levenden erkennen</hi> enz, m.a.w. opdat God als de opperste Koning door allen erkend worde. Dit nu geschiedde door dezen open brief des konings aan zijne onderdanen, waarin hij na zijne genezing Gods oppermacht verheerlijkte. Zie v. 22 en 31.</div>
<div id="n3952"><hi type="italic">Spoedig</hi> staat niet in den grondtekst noch in Theodotion's vertaling. Zie verder v. 4 en 5.</div>
<div id="n3953">Om de schrikkelijke straf, welke hij den koning moest aankondigen.</div>
<div id="n3954">Van hier af tot v. 30 spreekt Daniël van en tot den koning in den 3<hi type="super">en</hi> en 2<hi type="super">en</hi> persoon. Waarschijnlijk zijn het niet meer de woorden van 's konings brief, doch van Daniël zelven, die breedvoeriger en nauwkeuriger, dan de koning in zijnen brief deed, de beteekenis van den droom en de diepe vernedering des konings wilde verhalen. Zie v. 25 volg.</div>
<div id="n3955">De zin is: Wat de droom beteekent moge niet u, doch uwe vijanden treffen.</div>
<div id="n3956">Een hyperbolische uitdrukking; vgl. II 38; III 98. Zie verder v. 8 en 9, en voor de volg. verzen vgl. v. 11-13.</div>
<div id="n3957">Aram.: ‘groen’, d.i. groenvoeder; zie noot 12 aan het einde.</div>
<div id="n3958">Velen vertalen: ‘koop uwe zonden af door gerechtigheid’, d.i. door een rechtvaardig bestuur; hierbij voege de koning werken van barmhartigheid. Twee deugden, welke in een Oostersch despoot gemeenlijk ontbraken. Door hare beoefening kon de koning van Gods genade kwijtschelding der straf bekomen; naar het Aram. zal hij op die voorwaarde bestendig voorspoed en geluk genieten.</div>
<div id="n3959">Op de terrassen of platte daken van zijn koninklijk paleis.</div>
<div id="n3960">Van Nabuchodonosor's grootsche bouwwerken en prachtige tempels, waardoor hij de stad Babylon als vernieuwde, gewagen zoowel de oude geschiedschrijvers als de opschriften zijner regeering. In zijnen hoogmoed schreef hij zijne grootheid toe aan zijn eigen <hi type="italic">kracht;</hi> door zijne vele overwinningen had hij zich onmetelijke schatten verworven. Bij al dien luister zocht en beoogde hij zijn eigen verheerlijking; vgl. Is. X 13, 14. Maar de straf volgde onmiddellijk.</div>
<div id="n3961"><hi type="italic">De stem</hi> van den hemelschen wachter (v. 10) <hi type="italic">viel</hi> (vgl. Is. IX 8), d.i. kwam plotseling en onheilspellend neder.</div>
<div id="n3962">Zie noot 21, ook voor v. 30.</div>
<div id="n3963">God strafte Nabuchodonosor met de zoogenaamde <hi type="italic">insania zoanthropica</hi>, eene krankzinnigheid (zie v. 31 ‘mijn verstand’ enz.), waarbij de lijder zich in een of ander dier (hier in een rund v. 29) veranderd waant en zich als zoodanig gedraagt. Dergelijke krankzinnigheid komt nog heden nu en dan voor, inzonderheid bij dezulken, die door een aan dolheid lijdend dier zijn gebeten. Gedurende zijnen waanzin was de koning onbekwaam om te regeeren en was hij uit de samenleving gebannen. De waanzinnigheid gaf hem een verwilderd en dierlijk voorkomen, hetwelk zich vooral vertoonde in de lange haren <hi type="italic">op de wijze der arenden</hi>, d.i. als arendsvederen, naar Theodotion ‘als leeuwenmanen’, en in de lange <hi type="italic">nagels</hi>, welke, als zij ongemeen lang worden, zich ombuigen <hi type="italic">als vogelklauwen.</hi> Dergelijke krankzinnigen verslinden niet zelden ook dierlijk voedsel; zoo leefde ook Nabuchodonosor <hi type="italic">als een rund</hi> van groenvoeder, zie noot 12. - In de opschriften en bij oude geschiedschrijvers vinden wij omtrent de krankzinnigheid des konings geene rechtstreeksche berichten, wat wel verklaarbaar is. De opschriften plegen alleen zulke feiten te vermelden, welke tot verheerlijking der koningen strekten; bovendien bevatten de opschriften van Nabuchodonosor weinig over zijne levensgeschiedenis; zij spreken bijna uitsluitend, evenals de oude geschiedschrijvers, van zijne krijgstochten en bouwwerken. Opmerkelijk is echter het door Eusebius (praep. Evang. IX 41, 6) bewaarde bericht van Abydenus. Deze verhaalt, dat Nabuchodonosor, na het einde zijner krijgstochten op zijn paleis staande, met den geest der profetie werd vervuld en voorspelde, dat Babylon zou overwonnen worden door het muildier Perzië (vgl. V 21); hierbij voegde Nabuchodonosor den wensch, dat het muildier in de woestijn, verre van de menschen en in het midden der dieren, zou gejaagd worden om aldaar in rotskloven en ravijnen rond te zwerven. Daarna, zegt Abydenus, verdween Nabuchodonosor eensklaps uit de oogen der menschen. Niet onduidelijk wijst deze legende op hetgeen aan Nabuchodonosor zelven was overkomen. - Evenals, naar het verhaal van Berosus, bij den dood van Nabopalassar de Chaldeeuwsche wijzen het rijk bestuurden tot de aankomst van den toen afwezigen Nabuchodonosor, zoo zal ook gedurende den waanzin van dezen koning geschied zijn. Vermoedelijk is toen de vader van den lateren Chaldeeuwschen koning Neriglissor als de opperste der magiërs de plaatsvervanger des konings geweest. Althans in de opschriften noemt Neriglissor zijnen vader Belzikir-uskum <hi type="italic">koning</hi>, hoewel voor hem op de lijst der Chaldeeuwsche koningen geene plaats is. Vgl. Jer. XXXIX 3, 13, alwaar Nergal-sur-ussur, vermoedelijk dezelfde als Neriglissor, ‘rabmag’, d.i. (waarschijnlijk) overste der wijzen, wordt geheeten; wellicht was deze zijnen vader in die waardigheid opgevolgd, alvorens den troon te bestijgen.</div>
<div id="n3964">Van hier af tot v. 34 spreekt weder de koning tot zijne onderdanen. <hi type="italic">Na het einde der</hi> door God bepaalde <hi type="italic">dagen;</hi> zie v. 13. De zin kan zijn: ik sloeg (smeekend en mij vernederend) mijne oogen ten hemel, <hi type="italic">nadat</hi> mijn verstand mij was teruggegeven. Doch ook te voren kon hij zich in heldere oogenblikken zijnen toestand bewust zijn geweest en, over de oorzaak daarvan nadenkend, tot inkeer zijn gekomen.</div>
<div id="n3965">Zie III noot 60.</div>
<div id="n3966">Arameesch: ‘niemand, die Hem op de hand kan slaan’, d.i. Hem in zijne plannen kan verhinderen. - Met dergelijke lofprijzingen verheft Nabuchodonosor ook in zijne opschriften zijne goden Marduk en Nabo. Daar sommige uitdrukkingen van dezen brief aan de H. Geschriften van Israël schijnen ontleend (vgl. III 100 en IV 31 met Ps. CXLIV 13; vooral IV 32 met Is. XL 17 en XLIII 13), meenen sommigen, dat Daniël zelf hem heeft opgesteld. Doch andere uitdrukkingen, als IV 5, 6, veronderstellen eerder een heidenschen schrijver. Wellicht heeft deze den profeet Daniël geraadpleegd om in gepaste bewoordingen over Israël's God te kunnen spreken.</div>
<div id="n3967">Aram.: ‘en tot eer van mijn koninkrijk keerde mijne heerlijkheid en mijn luister tot mij terug’. Niet de uiterlijke <hi type="italic">gedaante</hi> van een mensch, maar den luister van zijne koninklijke waardigheid had hij verloren.</div>
<div id="n3968">Hiermede keert het koninklijk schrijven tot zijnen aanhef terug; zie III 98-100. Vgl. verder III 27.</div>
<div id="n3969"><hi type="italic">Koning Baltassar</hi>, Aram.: ‘Beelsja'tztzar’, was tot vóór eenige jaren alleen uit de Profetie van Daniël bekend. Bij de oude geschiedschrijvers komt onder de opvolgers van Nabuchodonosor geen koning onder dezen naam voor. Volgens hen regeerden over Chaldea na Nabuchodonosor (605-562) zijn zoon Evilmerodach; deze werd na twee jaren gedood en opgevolgd door Neriglissor, die met eene dochter van Nabuchodonosor gehuwd was. Op Neriglissor volgde na drie jaren zijn zoon Laborosoarchos, die, een onbedreven knaap, na negen maanden gedood werd door Nabonidus, een Babyloniër, den zoon van een ‘rabmag’; vgl. IV noot 27 aan het einde. Hij was de laatste Chaldeeuwsche koning van Babylon en regeerde van 556 tot 539. Waarschijnlijk was hij gehuwd met eene dochter van Nabuchodonosor (zie noot 4). Op zijnen te Mugheïr gevonden cylinder nu spreekt Nabonidus van zijnen eerstgeboren zoon Bel-sjar-ussur. Deze is genoegzaam zeker de hier door Daniël genoemde ‘Beelsja'tztzar’ of <hi type="italic">Baltassar. Koning</hi> was hij althans in dien zin, dat hij, blijkens den titel, dien Nabonidus in zijne opschriften hem geeft, een werkzaam aandeel had aan de regeering. Hij stond aan het hoofd van het leger, werd door het volk en het leger bemind en als kroonprins erkend. Dit kan men opmaken uit de ‘annalen van Nabonidus en Cyrus’. Terwijl deze laatste, na in 550 Astyages, den koning der Meden, te hebben overwonnen, het Babylonische rijk bedreigde, stond ‘de zoon des konings’ (in het Babylonisch ‘habalsarru’, waarschijnlijk de kroonprins) van het zevende jaar der regeering van Nabonidus aan het hoofd des legers in Akkad en was hij door de rijksgrooten omgeven. Nabonidus zelf bleef werkeloos binnen Tema (waarschijnlijk in de nabijheid van Babylon) en verzuimde zelfs de gebruikelijke plechtige omgangen met de goden Bel en Nabo, waardoor hij het volk en het leger meer en meer van zich vervreemdde. Hetzelfde lezen wij in de genoemde ‘annalen’ in het negende jaar van Nabonidus, in welk jaar (547/6) Cyrus met zijn leger over den Tigris trok om eerst Croesus van Lydië, den bondgenoot van Nabonidus, te verslaan. Ook toen en in het tiende en elfde jaar bleef Nabonidus te Tema en was Bel-sjar-ussur bij het Chaldeeuwsche leger. Voor de volgende jaren bevat het geschonden leemtafeltje geene berichten, doch des te meer voor het laatste, het zeventiende jaar van Nabonidus. Toen eerst schijnt Nabonidus door de van alle zijden dreigende gevaren uit zijne rust opgeschrikt te zijn. Hij hield de plechtige omgangen, bezocht de tempels van Babylon's goden enz. Want de volken aan de kusten der Middellandsche Zee kwamen in opstand, Cyrus leverde slag aan het leger van Akkad. De lieden van Akkad kwamen in opstand, het leger van Cyrus nam Sippara zonder slag of stoot in. Nabonidus ging op de vlucht, maar werd twee dagen later door Gubaru, die aan het hoofd stond van het leger van Cyrus (volgens Xenophon te Borsippa) gevangen genomen. In dit jaar was ‘de zoon des konings’ niet meer bij het leger in Akkad. Naar het verhaal van Dan. V 1 was Baltassar toen te Babylon. Waarschijnlijk had hij zich in den sterken stadsburg verschanst, toen Gubaru de stad Babylon zonder belegering (in Juli 539) was binnengetrokken. Aldaar vierde men in den laatsten nacht het feest, dat hier verder verhaald wordt. - Daniël kon derhalve met recht Baltassar <hi type="italic">koning</hi> noemen, op dezelfde wijze als Jer. XLVI 2 Nabuchodonosor tijdens het leven van zijn vader den titel van koning draagt. Mogelijk werd hij door het leger van Akkad, dat tegen Nabonidus in opstand was gekomen, werkelijk tot koning uitgeroepen of heeft hij zijnen vader als koning opgevolgd, toen deze door Gubaru was gevangen genomen.</div>
<div id="n3970">Naar Xenophon (Cyrop. VII 15) en Herodotus (I 191) vierde men in Babylon feest, toen de vesting of de stadsburg bij verrassing door het leger van Cyrus werd ingenomen. Vgl. Is. XXI 5. <hi type="italic">Duizend</hi>, een bepaald voor een onbepaald getal, geeft te kennen, dat eene overgroote menigte volks was genoodigd. Vgl. Esth. I 5. Naar Ctesias (bij Athen. Deipnos 4, 146) spijsde de koning van Perzië dagelijks vijftien duizend lieden van zijne tafel; naar Curtius noodigde Alexander tien duizend gasten aan zijn gastmaal.</div>
<div id="n3971">Aram.: ‘voor het aangezicht der duizenden dronk hij wijn’. Naar Oostersch gebruik was de koning op eene verhevenheid aan eene afzonderlijke tafel gezeten en zaten de gasten vóór hem.</div>
<div id="n3972">Volgens Xenophon (Cyrop. VII 5, 15 volg.) verspilde de koning van Babel, die bij de verovering der stad gedood werd, in losbandigheid en goddeloosheid zijne jeugd. Zóó was ook hier het gedrag van Baltassar. In plaats van <hi type="italic">reeds dronken zijnde</hi> heeft het Aram.: ‘bij den smaak van den wijn’. Zie voor de wegvoering der tempelvaten I 2. - <hi type="italic">Nachuchodonosor</hi> heet hier in oneigenlijken zin de <hi type="italic">vader</hi> van Baltassar. In de Semietische talen heeft het woord <hi type="italic">vader</hi> eene ruime beteekenis en duidt niet alleen voorzaten, doch ook voorgangers op den troon aan. Zoo heet b.v. koning Jehu van Israël in de annalen van Salmanasar ‘de zoon van Omri’ of ‘Amri’, hoewel hij niet tot het geslacht van Amri behoorde, doch alleen verre opvolger was. De Babylonische koning Merodach, naar Is. XXXIX 1 ‘de zoon van Baladan’, heet in de annalen van Sargon ‘de zoon van Jakin’, omdat hij op diens troon was gezeten. Om dezelfde reden kan Nabuchodonosor de <hi type="italic">vader</hi> van Baltassar heeten. Waarschijnlijk was bovendien de moeder van Baltassar eene dochter van Nabuchodonosor en had Nabonidus, die zelf een indringer was, haar gehuwd om zich, naar het gebruik dier tijden, het recht op den troon te verzekeren. Naar luid van het opschrift van Behistun kwam onder Darius Hystaspis Babylonië tweemaal in opstand, onder aanvoering telkens van een bedrieger, die naar den troon stond onder de leuze: ‘ik ben Nabuchodonosor, de zoon van Nabonidus’. Bijgevolg heeft deze laatste koning een zoon gehad met name Nabuchodonosor en mag men hieruit met waarschijnlijkheid besluiten, dat hij zich met dien beroemden koning had vermaagschapt. - Overeenkomstig de Babylonische zeden waren de <hi type="italic">gemalinnen en bijvrouwen</hi> met den koning en zijne rijksgrooten aan denzelfden feestdisch gezeten. Dit was in strijd met de Perzische, Grieksche en Romeinsche gebruiken (vgl. Esth. I 10, 11; Flav. Jos. Antiq. XI 6, 1; Corn. Nepos Prooem. § 6; Herod. V 18); niet echter met de gebruiken der Babyloniërs (Cyrop. V 2, 28; Herod. I 191; Curt. V 1, 38).</div>
<div id="n3973">Zij dronken wijn uit de tempelvaten des Heeren en loofden daarbij hunne goden, die, naar hunne opvatting, den God van Israël hadden overwonnen. Zie I noot 2.</div>
<div id="n3974">Naar den grondtekst schreven de vingeren der hand tegenover den luchter, waarschijnlijk den hoofdluchter van 's konings tafel, ‘op de kalk van den muur’, en dus op eene duidelijk zichtbare plaats. - Uit de opgravingen blijkt, dat de muren der binnenkamers in de Babylonische paleizen soms met kalk bestreken waren.</div>
<div id="n3975">Zie II noot 4 en 27.</div>
<div id="n3976">Een purperen kleed en een gouden keten waren de hoogste onderscheiding zoowel in het oude Egypte (Gen. XLI 42) als later bij de Perzen (Esth. VI 8).</div>
<div id="n3977">Aram.: ‘en als de derde zal hij in mijn rijk heerschen’. In Gen. XLI 40 (vgl. I Reg. XXIII 17; II Par. XXVIII 7; Esth. X 3) belooft Pharao ‘de tweede’ plaats in zijn rijk. Daar echter Baltassar zelf de tweede was, dewijl zijn vader Nabonidus nog leefde, kon hij niet meer beloven.</div>
<div id="n3978">Het wonderbare schrift was volgens sommigen met onbekende teekenen geschreven; althans konden zij daaruit geen verstaanbare woorden vormen en nog minder eenen zin aan die letters vastknoopen.</div>
<div id="n3979">Naar het Aram. kwam zij in de feestzaal ‘wegens de woorden des konings en der rijksgrooten’, welke het geheele hof in opschudding brachten.</div>
<div id="n3980">Zie IV 5, 6.</div>
<div id="n3981">Ofschoon Daniël onder koning Baltassar nog dezelfde waardigheid aan het hof bekleedde, welke hij van Nabuchodonosor had ontvangen (vgl. II 48 met VIII 1, 27), spreekt hier de koningin van hem als ware hij aan den koning onbekend. Waarschijnlijk wist deze niet, dat zijn dienaar Beeltesja'tztzar (I noot 10) dezelfde was als de Judeesche balling <hi type="italic">Daniël</hi> (zie v. 13), die onder Nabuchodonosor door zijne wijsheid vermaard was. Dit schijnt te volgen uit de nadrukkelijke verklaring der koningin <hi type="italic">te weten in Daniël</hi> enz.</div>
<div id="n3982"><hi type="italic">De wijzen</hi>, te weten <hi type="italic">de magiërs;</hi> onder dezen zijn de overige wijzen (v. 7) begrepen.</div>
<div id="n3983">Naar de Syrische vertaling: ‘behield hij in het leven’. Daniël verheft de grootheid van Nabuchodonosor om Baltassar te doen beseffen, dat zijne hoovaardij minder verschoonbaar is dan die van zijn grooten voorvader.</div>
<div id="n3984">Ondanks de waarschuwing, die God hem in den droom gegeven had; zie IV 22-24, 27.</div>
<div id="n3985">Allerschuwste dieren. Zie verder IV 22, 29, 30.</div>
<div id="n3986">De zin is: God heeft de dagen van uw rijk, welker getal vol is, <hi type="italic">geteld</hi> en aan uw rijk, het rijk der Chaldeën, een einde gemaakt. Gij zijt <hi type="italic">gewogen</hi> met uwe werken <hi type="italic">in de schaal</hi> van Gods rechtvaardig oordeel (vgl. Job. XXXI 6), en <hi type="italic">te licht bevonden. Verdeeld is uw rijk</hi>, d.i. van u afgenomen en aan een ander volk toegedeeld. Dit <hi type="italic">verdeelen</hi> van het Babylonische rijk is niet in dien zin te verstaan, dat de twee hierna genoemde volken, de <hi type="italic">Meden</hi> en de <hi type="italic">Perzen</hi>, elk een deel van dit rijk zouden bekomen. Dit toch is in strijd met IX 1, alwaar na de vervulling der profetie het vroegere Babylonische rijk als één en onverdeeld wordt voorgesteld. Evenwel wijst het <hi type="italic">verdeelen</hi> op de twee genoemde volken, waaruit het ééne Medo-Perzische rijk bestond. Wellicht is het woord <hi type="italic">phares</hi> (Aram.: ‘perees’) met opzet gekozen, als eene woordspeling bevattende met den naam der Perzen <hi type="italic">(</hi>‘<hi type="italic">paras</hi>’<hi type="italic">).</hi> De volgende woorden <hi type="italic">en het is gegeven aan de Meden en Perzen</hi> bepalen nauwkeurig den zin van het voorafgaande <hi type="italic">verdeeld</hi> en leeren tevens, dat in e Profetie van Daniël het Medo-Perzische rijk, en geenszins het Medische en daarna het Perzische, op het Babylonische wereldrijk volgt.</div>
<div id="n3987">In de feestzaal. - Daniël nam die eerbewijzen aan als eene hulde aan God, die door zijnen mond had gesproken.</div>
<div id="n3988">In dezen laatsten nacht werd het versterkte gedeelte der stad, waarin <hi type="italic">Baltassar</hi> zich verschanst had, bij verrassing ingenomen door de krijgslist, waarvan Herodotus gewaagt, te weten door het afleiden van het water, waardoor de stad werd beschut. Zoo drong het leger van Gubaru in den slecht bewaakten stadsburg binnen. Dit geschiedde waarschijnlijk tusschen Juli en October 539. Vgl. noot 1 aan het einde en noot 21.</div>
<div id="n3989">In het Aram. staat aan het begin van het volgende hoofdstuk: ‘En Darius de Meder <hi type="italic">ontving</hi> het koninkrijk’ enz. Van <hi type="italic">Darius den Meder</hi> als <hi type="italic">opvolger</hi> van den laatsten Chaldeeuwschen koning kan geen sprake zijn. Want de annalen van Nabonidus, de Cyrus-cylinder en de contracttafeltjes van dien tijd laten volstrekt geene ruimte voor eene tusschenregeering tusschen Nabonidus-Baltassar en Cyrus. In de contracten van dien tijd wordt naar Nabonidus gedateerd tot den 10<hi type="super">den</hi> der achtste maand van 539, hoewel Babylon toen omstreeks vier maanden in het bezit van het leger van Cyrus was. Op den 24<hi type="super">sten</hi> derzelfde maand, dus veertien dagen later, dateerde men te Babylon naar Cyrus ‘den koning der landen’, en Cyrus blijft dit in de contracten tot zijn laatste jaar, in 530. Tusschen Nabonidus en Cyrus is derhalve geen zelfstandig <hi type="italic">koning</hi> van Babylon denkbaar. Doch ook een ‘Darius de Meder’ als <hi type="italic">onderkoning</hi> van Cyrus te Babylon schijnt door de opschriften uitgesloten. Want volgens ‘de annalen van Nabonidus en Cyrus’ nam ‘Gubaru, stadhouder van het land Gutium, met het leger van Cyrus’ Babylon in op den 16<hi type="super">den</hi> Tammuz (half Juli) van het 17<hi type="super">e</hi> jaar van Nabonidus (in 539). Den 3<hi type="super">den</hi> der achtste maand (einde October) van hetzelfde jaar kwam Cyrus zelf te Babylon en stelde ‘Gubaru, zijnen stadhouder, aan als stadhouder in Babylon’. In het volgende jaar vindt men op de contracttafeltjes van Nisan (April) af ‘Cambyses, den zoon van Cyrus, koning van Babylon’, terwijl terzelfder tijd Cyrus ‘koning der landen’ blijft heeten. Cambyses voert er den titel ‘koning van Babylon’ minstens tot het einde van Tammuz van 538. Doch reeds van de volgende maand Ab vindt men geregeld dateeringen naar Cyrus, ‘koning van Babylon’, soms met, soms zonder den titel ‘koning der landen’, terwijl Cambyses niet meer genoemd wordt vóór den dood van Cyrus. Er kan dus in 539 en 538 van geen onderkoning te Babylon sprake zijn, tenzij van Gubaru of van Cambyses. Doch Gubaru was alleen stadhouder en bleef dit slechts eenige maanden. Cambyses kon toen den leeftijd van <hi type="italic">twee en zestig jaren</hi> niet bereikt hebben, want zijn vader Cyrus was toen ongeveer tot dien leeftijd gekomen; hij droeg slechts enkele maanden den titel ‘koning van Babylon’, waarschijnlijk omdat inmiddels Cyrus op nieuwe veroveringstochten uit was. En daarna zwijgen de opschriften volstrekt van een anderen koning van Babylon. - Wien men onder ‘Darius den Meder’ moet verstaan, blijft tot nu toe een onopgelost vraagstuk. Volgens sommigen is hij een koning van Medië, dien Cyrus na de overwinning en gevangenneming van Astyages (in 550) op den troon van Medië geplaatst heeft, misschien Astyages zelf (zie op XIII 65). Het is opmerkelijk, dat Cyrus zich op zijnen ‘cylinder’ wel ‘koning van Babylon, koning van Sumer en Accad, koning der vier landstreken, koning van Elam’ noemt, maar niet ‘koning van Medië’. Hoewel Medië door hem was veroverd, bestaat er voor de werkelijke regeering van Cyrus over Medië geen enkel bewijs. Doch tegen het vermoeden, dat ‘Darius’ een koning van Medië zou zijn, strijdt IX 1, alwaar sprake is van ‘Darius, die gebood over het rijk der Chaldeën’. Men kan echter veronderstellen, dat op de verschillende plaatsen van het boek Daniël, waar ‘Darius’ genoemd wordt (V 31; VI 1, 28; IX 1; XI 1), niet altijd van een en denzelfden koning sprake is. De Septuagint en Theodotion verwisselen in XI 1 ‘Darius den Meder’ met ‘Cyrus’. Zou deze laatste wellicht ook hier in V 31 bedoeld zijn? De leeftijd van <hi type="italic">twee en zestig jaren</hi> past op Cyrus, die volgens de oude geschiedschrijvers in 530 op zeventigjarigen leeftijd is gestorven.</div>
<div id="n3990">Waarschijnlijk had de hier verhaalde gebeurtenis niet plaats in <hi type="italic">Babylon;</hi> want op Babylon of op de Babyloniërs wordt in het verhaal zelfs niet gezinspeeld, terwijl toch elders overal, waar iets uit het Babylonische rijk verhaald wordt, de Chaldeën of Babyloniërs genoemd worden (vgl. IX 1; XIII 1; XIV 2 volg.). Telkens en uitsluitend is er sprake van de Meden en Perzen; zie v. 8, 12, 15. Flav. Josephus (Antiq. X 11, 4) bericht, dat de hier genoemde ‘Darius’ den profeet Daniël medenam naar <hi type="italic">Medië</hi> en hem groote eer bewees, dat de profeet zich te Ecbatana, de hoofdstad van Medië, een paleis bouwde, welk paleis ten tijde van Josephus nog ‘behouden gebleven’ en aan de bewaking ‘van een Joodschen priester’ toevertrouwd was. - Welke koning hier met Darius bedoeld wordt, is wederom geheel onzeker. Sommigen denken aan Darius Hystaspis, die van 522 koning was van het Medo-Perzische rijk en volgens Herodotus (III 89) zijn rijk in twintig provinciën (‘archai’) verdeelde, waarvan de hier genoemde <hi type="italic">honderd en twintig satrapieën</hi> onderdeelen kunnen zijn. Deze vorst past echter bezwaarlijk bij Daniël, die in 605 op jeugdigen leeftijd in Babylon was gekomen (zie I noot 5). Hetzelfde bezwaar geldt tegen den Magiër Bardia of Barzia, den valschen Smerdis, die zich in 523 van den troon van Perzië meester maakte, hoewel eenige overeenkomst tusschen de namen Bardia en Darjawesj (Darius) niet valt te loochenen en hij (bij Herodotus III 73) uitdrukkelijk een <hi type="italic">Meed</hi> genoemd wordt, die de Perzische rijksgrooten naar de oogen moest zien. Mogelijk is dezelfde Medische koning (Astyages?) bedoeld, die in V noot 21 verondersteld werd. In dit geval was Cyrus slechts in naam diens suzerein; want blijkens het verhaal (zie v. 1, 2, 4, 7-15 en 25-27) oefende ‘Darius’ de oppermacht uit in den volsten zin des woords.</div>
<div id="n3991">d.i. Geen nadeel zou lijden. Aan de satrapen was vooral het heffen der belastingen opgedragen.</div>
<div id="n3992">Aldus mocht Daniël van zich zelven spreken, want hij gaf alle eer aan God. Vgl. V 12.</div>
<div id="n3993">Naar de handschriften en vele oude uitgaven der Vulgaat: <hi type="italic">ex parte regni</hi>, d.i. van de zijde des bestuurs. M.a.w. de in de stad aanwezige rijksgrooten (want van hen alleen kan hier sprake zijn) bespiedden den profeet, of zij in zijn bestuur iets berispelijks konden vinden om hem aan te klagen.</div>
<div id="n3994">Konden zij Daniël voor de keuze stellen om hetzij aan zijne Wet hetzij aan den koning ontrouw te worden, dan hadden zij hun doel bereikt. Want zij wisten, dat hij de gehoorzaamheid aan God zou stellen boven elk voorschrift van menschen.</div>
<div id="n3995">De opsomming van de verschillende <hi type="italic">oversten</hi> des rijks (zie III 2) diende om indruk te maken op den koning.</div>
<div id="n3996">Om den ondergang van Daniël te bewerken was het voldoende, dat het koninklijk besluit werd afgekondigd in de stad, waar Daniël woonde. - Aan koningen werd meermalen goddelijke eer bewezen. Dit bevestigt o.a. Curtius (VIII 5, 11) van de Perzische koningen. - De <hi type="italic">leeuwenkuil</hi> was waarschijnlijk eene gemetselde groeve, die van boven met traliën was gesloten. Hierin werden misdadigers en krijgsgevangenen geworpen. Van eene dergelijke wreedheid is ook sprake in de annalen van Assurbanipal.</div>
<div id="n3997">Naar de grondwet der Meden en Perzen mocht een door den koning onderteekend en met het koninklijk zegel bekrachtigd besluit niet worden herroepen of veranderd. Vgl. Esth. I 19; VIII 8.</div>
<div id="n3998">De <hi type="italic">opperzaal</hi> was de gewone bidplaats (zie III Reg. XVII 19 volg.; Act. I 13; X 9). Zij had, naar het Aram., vensters, die naar Jerusalem ‘geopend’ waren. Ook na de verwoesting bleef Jerusalem en de tempelberg het heilige oord van Gods beloften (zie III Reg. VIII 33-48; IX 3). Zie voor de drie tijden des gebeds Ps. LIV 18 en vgl. Act. III 1 en X 9; het waren de uren van het morgen- en het avondoffer en het middaguur.</div>
<div id="n3999">Naar het Aram.: ‘hem overvielen’, zeker op een der drie bidstonden.</div>
<div id="n4000">Aram.: ‘Het woord (of de zaak) is vastgesteld’.</div>
<div id="n4001">Aram.: ‘overvielen’ of ‘bestormden’ den koning (zie v. 6, 11), d.i. drongen met velen te gelijk aan op de voltrekking van het vonnis.</div>
<div id="n4002">Naar Oostersch gebruik volgde de terechtstelling onmiddellijk op het vonnis.</div>
<div id="n4003">Aram.: ‘opdat er niets zou veranderd worden ten aanzien van Daniël’, noch van den kant der rijksgrooten te zijnen nadeele, noch van den kant des konings tot zijne bevrijding.</div>
<div id="n4004">Darius noemt God met den naam, dien hij uit den mond van Daniël meermalen vernomen had. Hij is de <hi type="italic">levende God</hi>, omdat Hij, het leven zelf, de bron is van alle leven en als zoodanig onderscheiden is van de doode afgoden.</div>
<div id="n4005">Overeenkomstig de Perzische gebruiken (Herodot. III 119; vgl. Esth. XVI 18) werden de schuldigen met hunne vrouwen en kinderen omgebracht. Niet al de satrapen (v. 1), doch zij, die Daniël hadden aangeklaagd, werden op die wijze gestraft.</div>
<div id="n4006">Hierdoor schitterde des te meer het wonder der redding van Daniël.</div>
<div id="n4007">Zie II noot 48 en III noot 60.</div>
<div id="n4008">Aram.: ‘Daniël was gelukkig onder de regeering van Darius en onder de regeering van Cyrus, den Pers’. Is hier een koning <hi type="italic">na</hi> Cyrus bedoeld (zie noot 1), dan is de zin: Daniël was gelukkig onder Darius gelijk hij het was onder Cyrus; zie I Reg. XII 15, alwaar eveneens <hi type="italic">en</hi> in de beteekenis van <hi type="italic">als</hi> of <hi type="italic">gelijk</hi> voorkomt (vgl. Job V 7; XII 11; XIV 19; Prov. XXV 25). - De Septuagint heeft dit vers niet; in plaats daarvan vermeldt zij den dood van ‘Darius’ en de troonopvolging van ‘Cyrus’ met dezelfde woorden als de Vulgaat heeft in XIII 65; alléén noemt de Vulgaat aldaar niet ‘Darius’, maar ‘Astyages’.</div>
<div id="n4009">Met dit hoofdstuk begint het profetische deel van het boek (VII-XII). De inhoud van dezen <hi type="italic">droom</hi> heeft veel overeenkomst met dien van Nabuchodonosor (II); dezelfde vier rijken met het Rijk des hemels worden hier onder andere zinnebeelden voorgesteld. Zie voor <hi type="italic">koning Baltassar</hi> V noot 1. Zijn <hi type="italic">eerste jaar</hi> is volgens eene gissing het twaalfde regeeringsjaar van Nabonidus, te weten 544 v.Chr.</div>
<div id="n4010">Zie II noot 29.</div>
<div id="n4011">Nadere bijzonderheden van minder gewicht, b.v. betreffende de gestalte der dieren, laat de profeet achterwege.</div>
<div id="n4012">De grondtekst en de Syr. vertaling zetten voorop: ‘Daniël sprak en zeide’. Volgens sommigen is dit het eigenlijke opschrift en is v. 1 er later bijgevoegd.</div>
<div id="n4013">De <hi type="italic">groote zee</hi> of de oceaan is een beeld der heidensche volken wereld; zie v. 17, waar zij met ‘de aarde’ wordt vereenzelvigd, en vgl. Is. XVII 12, vooral Apoc. XVII 1, 15. De <hi type="italic">vier winden</hi>, die op de zee (Aram.) ‘losbraken’, als ten krijg aanstormende legers, en haar in beroering brachten, met dit gevolg, dat er <hi type="italic">vier groote dieren</hi>, zinnebeelden van koninkrijken (v. 17), uit opstegen, duiden de omwentelingen en de beroeringen aan, welke den ondergang en de opkomst der rijken gewoonlijk vergezellen. Anderen zien in de winden <hi type="italic">des hemels</hi> een zinnebeeld van de hemelsche macht of van Gods voorzienigheid, die koninkrijken uit de volkenwereld doet opkomen en vergaan. De <hi type="italic">vier groote</hi>, verscheurende <hi type="italic">dieren</hi> verzinlijken vier wereldrijken, die, hoezeer ook van elkander <hi type="italic">verschillend</hi>, zich alle door veroveringszucht kenmerkten. Zij staan als aardsche en God weerstrevende rijken in tegenstelling met het geestelijke en hemelsche Rijk van den Zoon des menschen (v. 13). Naar v. 5-7 kwamen zij niet te gelijk, doch het een na het ander uit de zee op.</div>
<div id="n4014">Het eerste rijk is het Babylonische, dat in den droom van Nabuchodonosor (II 32, 37 volg.) is voorgesteld door het gouden hoofd van het standbeeld, hier echter (Aram.) ‘als een leeuw’ met <hi type="italic">adelaarsvleugelen.</hi> Gevleugelde leeuwenbeelden, de zoogenaamde ‘nergalê’ stonden in Babylon als wachters voor de paleizen; zij waren dus passende zinnebeelden van Babylon's macht (vgl. Jer. IV 7 en V 6, vooral XLIX 19 en L 17, 44) en van de snelheid zijner krijgs- en veroveringstochten (vgl. Jer. XLVIII 40 en XLIX 22, alsook Ez. XVII 3. 12).</div>
<div id="n4015">Allengs zag de profeet den gevleugelden leeuw veranderd worden in een mensch. Het dier verloor met zijne <hi type="italic">vleugelen</hi> de snelheid van den arend; het werd <hi type="italic">van de aarde</hi>, werwaarts het als een dier gebogen was, <hi type="italic">opgericht</hi>, en stond (Aram.) ‘op twee voeten’ <hi type="italic">als een mensch</hi> met <hi type="italic">een menschenhart.</hi> Duidelijk beteekent dit eene geheele omwenteling in den aard van dit rijk. Van eene veroverende en krijgszuchtige wereldmacht, gelijk het onder Nabuchodonosor was, werd het onder zijne opvolgers een behoudend en vreedzaam rijk.</div>
<div id="n4016">Het tweede <hi type="italic">dier</hi>, de vraatzuchtige <hi type="italic">beer</hi>, beteekent niet het Medische rijk, dat noch in de werkelijkheid noch in de opvatting des schrijvers (zie op V 28 en VIII 20) op het Babylonische gevolgd is, maar het rijk der Meden en Perzen, dat II 32, 39 door de borst en de armen van zilver is voorgesteld. Het dier stond <hi type="italic">ter zijde</hi>, d.i. in volgorde naast het vorige; doch beter naar het Arameesch: het richtte ééne zijde op, of, naar eene andere lezing, het was naar ééne zijde opgericht. De twee zijden beteekenen de twee volken van dit rijk, de Meden en de Perzen, waarvan het eene volk (de Perzen), dat te voren aan de Meden ondergeschikt was, zien oprichtte en de overhand verkreeg; vgl. VIII 3. De <hi type="italic">drie ribben in zijnen muil</hi>, ten teeken van zijne vraatzucht, wijzen (zie VIII 4) op het westen en het noorden en het zuiden, of wel op Babylonië, Lydië en Egypte, door de Medo-Perzen overwonnen. Daar het op nog meer veroveringen belust was, hoort de profeet de uitnoodiging tot het dier richten: <hi type="italic">Maak u op</hi> enz.</div>
<div id="n4017"><hi type="italic">Een ander</hi>, dat ik <hi type="italic">daarna</hi>, d.i. na het tweede, zag, was de bloeddorstige <hi type="italic">panter</hi>, die als vliegend zijne prooi bespringt (vgl. Jer. V 6; Os. XIII 7; Hab. I 8; Apoc. XIII 2), maar hier tot vermeerdering zijner snelheid als een vogel <hi type="italic">vleugelen</hi>, en wel <hi type="italic">vier</hi>, op zijnen rug had. Het beteekent het derde wereldrijk, dat in den droom van Nabuchodonosor door den buik en de dijen van koper was voorgesteld (II 32) en naar II 39 over de geheele aarde zou gebieden. Dit is het rijk van Alexander den Groote (zie VIII 21), die met verbazende snelheid zijne heerschappij uitbreidde en weldra over de geheele toen bekende aarde <hi type="italic">macht</hi> van God ontving. Met dezelfde snelheid komt in VIII 5 <hi type="italic">de bok</hi> uit het westen over de gansche aarde en doortrekt zonder den grond te raken (als vliegend) de landen. De <hi type="italic">vier koppen</hi> van den panter zijn in VIII 8 de vier hoornen van den bok, die naar VIII 22 vier gelijktijdige rijken beteekenen, uit het rijk van Alexander voortgekomen, te weten het Seleucidische rijk, dat Syrië, Babylonië en Mesopotamië omvatte; vervolgens het rijk der Lagiden, te weten Egypte en Libyë; verder het Macedonische rijk onder Cassander, waartoe Griekenland en Thessalië behoorden; eindelijk het rijk van Lysimachus, dat zich over Klein-Azië, Cappadocië en Thracië uitstrekte.</div>
<div id="n4018">Het ongenoemde monsterdier moet hetzelfde rijk beteekenen, dat door de ijzeren beenen en voeten van het standbeeld in II 33 werd voorgesteld, het rijk van ijzer, dat naar II 40 alles vermorzelt en vertreedt, gelijk dit ondier doet met zijne <hi type="italic">groote ijzeren tanden</hi> en ‘klauwen’ (v. 19). Zie op v. 23, alwaar de engel het nader omschrijft. Het monsterdier had <hi type="italic">tien hoornen</hi>, die het alle te gelijk op zijn kop droeg.</div>
<div id="n4019">Zie voor de beteekenis van den <hi type="italic">kleinen hoorn</hi> op v. 24<hi type="italic">b.</hi> Door de <hi type="italic">oogen</hi> en den <hi type="italic">mond</hi> wordt hij als een mensch voorgesteld. Want de begrippen <hi type="italic">rijk</hi> en <hi type="italic">koning</hi> worden in dit visioen met elkander verwisseld en wat in het rijk geschiedt, wordt in den koning verpersoonlijkt; vgl. II 37-39. De oogen van den hoorn als <hi type="italic">menschenoogen</hi> beteekenen de sluwheid van hem, die door den kleinen hoorn wordt aangeduid; zie verder op v. 25.</div>
<div id="n4020">In v. 9-14 beschrijft de profeet het plechtige gericht, waarin eensdeels de God weerstrevende wereldmacht veroordeeld en vernietigd wordt, anderdeels de macht en de heerschappij wordt gegeven aan hem, wien ze toekomt. Het is niet het algemeen wereldgericht, dat geschilderd wordt, want de door de dieren beteekende rijken, niet de menschen, komen ten oordeel. Wat echter hier zinnebeeldig wordt voorgesteld, zal in het algemeene oordeel bekrachtigd worden. - Het driewerf <hi type="italic">ik zag</hi> (v. 9, 11 en 13) verdeelt dit tooneel in drie handelingen. De eerste (v. 9 en 10) is de voorbereiding tot het gericht.</div>
<div id="n4021"><hi type="italic">Troonzetels</hi> voor de rechters, God en zijne heiligen. De opperste rechter is de <hi type="italic">oude van dagen</hi>, d.i. de vóór alle dagen en tijden levende en eeuwige God. Zijn <hi type="italic">wit kleed</hi> is een zinnebeeld zijner vlekkelooze reinheid en heiligheid (vgl. Is. I 18; Apoc. I 14); zijne als <hi type="italic">zuivere wol</hi> grijze haren passen aan den eerbiedwaardigen grijsaard, wiens hooge leeftijd een waarborg is voor de gerechtigheid en de waarheid bij het oordeel.</div>
<div id="n4022"><hi type="italic">Vuur</hi> is het zinnebeeld van Gods gestrenge gerechtigheid, die de zondaars straft en de gerechten loutert; vgl. Deut. IV 24 en Ps. XCVI 2, 3.</div>
<div id="n4023">Aram.: ‘tienduizendmaal tienduizenden’. Dit verbazend groote getal dienaren wijst op Gods grootheid en macht; vgl. Deut. XXXIII 2; Judae v. 14, 15. Zij <hi type="italic">stonden vóór Hem</hi> als zijne dienaren en zijn hier mederechters en getuigen van Gods gericht, omdat het Gods rijk gold, welks beschermers zij zijn. Vgl. X 13, 20; XI 1.</div>
<div id="n4024"><hi type="italic">De boeken</hi>, waarin de daden van vele eeuwen staan opgeteekend, volgens welke gericht zal worden. Zij beteekenen zinnebeeldig de volmaakte kennis van den goddelijken Rechter. Vgl. Apoc. XX 12.</div>
<div id="n4025">De tweede handeling is de veroordeeling en de vernietiging van <hi type="italic">het</hi> vierde <hi type="italic">dier</hi>, in zooverre deszelfs God weerstrevende macht nog voortleefde in het rijk, dat door den kleinen hoorn is verzinlijkt. Want <hi type="italic">het geluid der groote woorden</hi> van dezen hoorn, d.i. (zie v. 25, 26) zijn hoovaardig lasteren van den Allerhoogste, is de reden, waarom het dier in den vuurpoel geworpen wordt ter verbranding.</div>
<div id="n4026">In het Arameesch hangt dit niet af van <hi type="italic">ik zag</hi> in v. 11, maar het staat op zich zelf. Er is sprake van de drie vorige dieren of rijken, aan welke de heerschappij ontnomen was, toen de hun door God vastgestelde tijd was gekomen. Hun ondergang staat duidelijk in tegenstelling met de <hi type="italic">gewelddadige</hi> vernietiging van het vierde dier in het vorige vers.</div>
<div id="n4027"><hi type="italic">Ik zag dan</hi> enz. (v. 13), een nieuwe aanhef voor de derde handeling van het gericht. De vertegenwoordiger van het vijfde rijk, het Rijk van den God des hemels (zie II 44), verschijnt, niet gelijk de vier wereldrijken in de gedaante van een dier, maar, om de voortreffelijkheid en het wezen van het rijk, geheel verschillend van de wereldrijken, aan te duiden, <hi type="italic">als een menschenzoon</hi>, die <hi type="italic">kwam met de wolken des hemels.</hi> In de zinnebeeldige gedaante van een mensch (vgl. Apoc. I 13) verscheen Hij, die werkelijk later als de menschgeworden God onder ons zou komen. Hij kwam <hi type="italic">met</hi> of op <hi type="italic">de wolken des hemels</hi>, en hierdoor wordt te kennen gegeven, dat Hij, die door den menschenzoon is voorgesteld, niet alleen mensch, doch ook waarachtig God is. Want het komen op de wolken des hemels wordt in de beeldspraak der H. Schrift uitsluitend aan God toegekend (zie Exod. XVI 10; XIX 9; XL 33; III Reg. VIII 10 volg. enz.). Deze menschenzoon beteekent den Messias, den in de volheid der tijden menschgeworden God. Dit getuigt de Joodsche en de Christelijke overlevering met het Nieuwe Testament. De Zaligmaker pleegt zich op grond dezer voorspelling van Daniël den Zoon des menschen te noemen en terugziende op deze plaats spreekt Hij van zijne wederkomst ten gerichte (Matth. XXIV 30; XXVI 64). De profeet ziet den menschenzoon voor den troon van den eeuwigen God, zijnen hemelschen Vader, gebracht; en Deze gaf Hem de <hi type="italic">eeuwige macht</hi> en de <hi type="italic">onvergankelijke heerschappij</hi> over het Rijk, waarin Hem <hi type="italic">alle volken</hi>, <hi type="italic">stammen en talen zullen dienen.</hi> Deze macht ontving de Christus rechtens bij zijne Menschwording en metterdaad, als de belooning zijner gehoorzaamheid, bij zijne verheerlijking, toen Hem ‘alle macht gegeven is in den hemel en op de aarde’ (Matth. XXVIII 18). Gezeten aan de rechterhand des Vaders, oefent Hij deze macht en heerschappij uit over zijn Rijk en is Hem alles onderworpen, totdat God al de vijanden tot zijne voetschabel zal maken (Ps. CIX 1 en Hebr. X 12, 13; vgl. I Cor. XV 24-28 en Apoc. XIX 13-16). Inzonderheid zal deze macht geopenbaard worden, wanneer Hij ‘met den adem zijner lippen den goddelooze zal dooden’ (Is. XI 4 en II Thess. II 8) en ten slotte, na over den laatsten vijand, den Dood, door de opwekking der dooden te hebben gezegevierd, komen zal op de wolken des hemels als de Rechter van levenden en dooden.</div>
<div id="n4028">In het droomgezicht, dat nog voortduurt, vroeg Daniël de verklaring <hi type="italic">der woorden</hi> of der dingen, die hij gezien had, aan eenen der engelen van v. 10.</div>
<div id="n4029">In tegenstelling met het Rijk Gods zullen de <hi type="italic">vier</hi> (Aram.) ‘koningen’ of <hi type="italic">koninkrijken</hi> (zie v. 23) <hi type="italic">opkomen uit de aarde</hi> en dus aardsche rijken zijn. De toekomende tijd betreft drie van de vier rijken (het Chaldeeuwsche uitgezonderd), die nog toekomstig waren.</div>
<div id="n4030"><hi type="italic">De heiligen des Allerhoogsten</hi> zijn degenen, die, door den Messias geheiligd en als ledematen met hun hoofd vereenigd, in de eeuwige macht en de onvergankelijke heerschappij van den verheerlijkten Menschenzoon (v. 13 volg.) zullen deelen. Vgl. Rom. VIII 29 en II Thess. I 10.</div>
<div id="n4031">Bedoeld is hiermede de ‘kleine hoorn’ van v. 8, die, aanvankelijk kleiner, de tien andere weldra in grootte overtrof.</div>
<div id="n4032">De profeet vat in v. 21, 22 samen wat hij in v. 11-14 gezien had en vraagt vooral hieromtrent eene nadere verklaring. De door dien kleinen hoorn beteekende macht had gedurende eenigen tijd <hi type="italic">de overhand op</hi> de <hi type="italic">heiligen</hi>, d.i. op de getrouwe dienaren Gods (vgl. Apoc. XI 7 en XIII 7), <hi type="italic">totdat</hi> enz.; zie v. 13, 14, 18; vgl. Apoc. XII 7-12 en XIX 17-21.</div>
<div id="n4033">Aram.: ‘dat verschillend zal zijn van’ enz.</div>
<div id="n4034">Aram.: ‘Voorts de tien hoornen (beteekenen): uit (of na) het (vierde) rijk zullen er tien koningen (of koninkrijken) zijn, en een andere (hoorn) zal na hen opkomen, en hij zal van de vorige verschillend zijn, en drie koningen zal hij vernederen’. - Het rijk, dat door het <hi type="italic">vierde</hi> dier wordt beteekend, is niet het Macedonisch-Grieksche rijk. Dit volgt uit de noten 8 en 9. Nog duidelijker blijkt dit uit hetgeen de profetie hier zegt van de <hi type="italic">tien hoornen</hi>, waarmede het vierde dier optrad. Zij stonden alle te gelijk op den kop van het dier en volgden niet de eene op den anderen. De beteekenis hiervan zoekt men vergeefs in het Macedonisch-Grieksche rijk. Want de veldheeren, die zich onmiddellijk na den dood van Alexander te gelijk als koningen opwierpen, zijn niet tien, doch naar de oude geschiedschrijvers (b.v. Justinus hist. XIII 4) niet minder dan dertig in getal. En eenige jaren later ontstonden uit de beroeringen en oorlogen niet tien, maar vier rijken. Tien <hi type="italic">op elkander volgende</hi> koningen in een van deze laatste vier rijken kunnen evenmin bedoeld zijn, want de tien hoornen stonden <hi type="italic">gelijktijdig</hi> op den kop van het dier. Is bijgevolg het Grieksch-Macedonische rijk hier niet beteekend, dan kan ook de <hi type="italic">andere</hi> hoorn, die <hi type="italic">na hen</hi>, d.i. na de tien, opkomt en toch met hen gelijktijdig is, daar hij drie dezer hoornen verbreekt, niet het zinnebeeld zijn van Antiochus Epiphanes. Want de kleine hoorn behoort aan het <hi type="italic">vierde</hi> dier, de laatstgenoemde koning echter is uit het Seleucidische rijk, een der vier, waarin het rijk van Alexander, het <hi type="italic">derde</hi> der vier wereldrijken, gesplitst werd (zie noot 9). In het volgende hoofdstuk (VIII 9 volg.) wordt Antiochus Epiphanes eveneens door den ‘kleinen hoorn’ beteekend, doch deze ‘kleine hoorn’ is geheel verschillend van den kleinen hoorn, waarvan in dit hoofdstuk VII sprake is; zie VIII noot 28. - Volgens de overlevering beteekent <hi type="italic">het vierde dier het Romeinsche rijk</hi>, dat om zijne gewichtige plaats in de wereldgeschiedenis, vooral om zijne verhouding tot het Rijk Gods, zoowel in II 40-43 als in dit gezicht, uitvoeriger beschreven en hier (v. 23) door den engel afzonderlijk verklaard wordt. Op beide plaatsen wordt vooral de nadruk gelegd (zie II noot 43 en hierboven noot 10) op de wereldveroverende en alles overwinnende kracht, welke inderdaad het Romeinsche rijk kenmerkte. Hierna gaat de profetie, zonder acht te geven op de historische opvolging der tijden, welke in een profetisch gezicht gewoonlijk niet in aanmerking komt, in v. 24 onmiddellijk over tot de tien gelijktijdige koningen of koninkrijken, die uit of na het vierde rijk zullen zijn, en tot den kleinen hoorn, die na hen zal opkomen en te gelijk met hen zal heerschen. Deze hoorn, de <hi type="italic">kleine hoorn</hi> van v. 8, die uit het midden der tien hoornen opkomt en, naar v. 24, met deze gelijktijdig is, beteekent <hi type="italic">het rijk van den Antichrist.</hi> Dit blijkt duidelijk uit v. 25; zie noot 27. Daarom behooren ook de tien koningen of rijken, die met den kleinen hoorn gelijktijdig zijn, tot de laatste tijden. Beide komen op <hi type="italic">uit</hi> of <hi type="italic">na</hi> het vierde rijk, om het logisch verband waarin zij tot dit rijk staan, als openbaringen van een en denzelfden anti-christelijken geest. Het vierde rijk is voor den profeet het type van alle God weerstrevende macht. Metterdaad heeft de anti-christelijke macht zich in geen ander rijk in zulk eene mate geopenbaard. Herinneren wij ons slechts de geschiedenis der vervolgingen, welke de Kerk gedurende bijna drie eeuwen van het Romeinsche rijk te lijden had. Daarom vertegenwoordigt dit wereldrijk de anti-christelijke macht van alle volgende eeuwen. Deze zal zich aan het einde der tijden openbaren in de tien rijken, welke naar Apoc. XVII 12-14 ‘zullen strijden met het Lam’, en zij zal haar toppunt bereiken in den door den kleinen hoorn verzinlijkten Antichrist. Welke nu de tien bedoelde koningen of rijken zullen zijn, in welken zin het tiental moet genomen worden, en op wat wijze de Antichrist drie van hen zal ten onder brengen, dit alles behoort tot het duistere gebied der toekomst en blijft voor ons nog verborgen.</div>
<div id="n4035">Zie v. 8, 11 en 21. In II Thess. II 3-10 wordt zakelijk hetzelfde van den Antichrist aangekondigd en op een zelfde wijze zijn grenzenlooze hoogmoed en zijn uiteinde beschreven. Vgl. ook Apoc. XIII 3-8; XIX 20 en XX 9. <hi type="italic">Tijden</hi>, Aram.: ‘zimnin’, beteekenen de heilige feesttijden; <hi type="italic">wetten</hi> zijn die betreffende den heiligen eeredienst. <hi type="italic">Zij,</hi> d.i. de heiligen, zullen <hi type="italic">in zijne hand</hi>, d.i. in zijne macht, <hi type="italic">gegeven worden</hi> door Gods toelating, tot den tijd, die in geheimzinnige woorden wordt aangekondigd: <hi type="italic">voor een tijd en tijden</hi> (d.i. naar de meesten, twee tijden) <hi type="italic">en een halven tijd.</hi> Volgens den H. Ephrem, den H. Hiëronymus en de gewone verklaring, beteekent <hi type="italic">tijd</hi> (Aram.: ‘iddaan’) een jaar, zoodat de verdrukking van den Antichrist drie en een half jaar zal duren, overeenkomstig de ‘twee en veertig maanden’ van Apoc. XIII 5; vgl. Apoc. XI 2 en XII 6. Doch zoowel in het boek der Openbaring, eveneens een profetisch gezicht, als hier kunnen de getallen eene zinnebeeldige waarde hebben en eenen in Gods raad bepaalden tijd van niet langen duur aanduiden. Vgl. Dan. IV 13 en VII 12.</div>
<div id="n4036">Zie v. 10 en 11.</div>
<div id="n4037">Aram.: ‘der koninkrijken’. Zie verder v. 14, 18 en 22.</div>
<div id="n4038">d.i. Het einde van het profetisch gezicht. Zie verder V 9.</div>
<div id="n4039">Van hier af tot hoofdstuk XII is de grondtekst weder Hebreeuwsch; zie de inleiding. Dit <hi type="italic">gezicht</hi> geeft eene nadere verklaring van hetgeen in VII 5, 6 van het tweede en het derde rijk voorspeld was. Zie voor <hi type="italic">Baltassar</hi> V noot 1.</div>
<div id="n4040">d.i. Na het vroegere gezicht.</div>
<div id="n4041"><hi type="italic">Susa</hi>, eene zeer oude stad, was de hoofdstad van <hi type="italic">het gewest AElam</hi>, dat later onder de Perzische heerschappij Susiana werd geheeten. Of de profeet daar in den geest of wel lichamelijk tegenwoordig was, is onzeker; de tekst laat beide opvattingen toe. Dit gewest was toen wellicht in de macht der Chaldeën; mogelijk echter was de profeet daarheen gezonden als gezant van den Babylonischen vorst. Het hier door <hi type="italic">poort,</hi> in v. 3 door <hi type="italic">moeras</hi> vertaalde Hebr. woord ‘oebal’ beteekent ‘rivier’. De rivier of ‘nâr’ <hi type="italic">Ulai</hi> wordt ook in de opschriften vermeld.</div>
<div id="n4042">Naar het Hebr. stond de ram <hi type="italic">vóór de rivier</hi>, d.i. westelijk van de ten westen der stad loopende rivier; hij had <hi type="italic">twee</hi> hoornen, waarvan de eene aanvankelijk kleiner was, doch <hi type="italic">daarna</hi> hooger opgroeide <hi type="italic">(postea</hi>, <hi type="italic">daarna</hi>, voegt men beter bij het voorafgaande). Naar v. 20 beteekent <hi type="italic">de ram</hi> den koning of het rijk der Meden en Perzen, het uit twee volken (daarom twee hoornen) bestaande ééne rijk; de later hooger opgroeiende hoorn duidt aan, dat de Perzen onder Cyrus de overhand kregen op de Meden. Vgl. VII noot 8.</div>
<div id="n4043">Het rijk der Meden en Perzen viel de rijken aan (vgl. Ps. XLIII 6), welke naar deze drie zijden gelegen waren (vgl. VII 5 de drie ribben tusschen de tanden van den beer). Het overwon Mesopotamië, Syrië en Lydië ten westen, de Pontische volken ten noorden (o.a. de Scythen en de Armeniërs), verder Egypte, Ethiopië en Libyë ten zuiden.</div>
<div id="n4044">Naar v. 21 beteekent de <hi type="italic">geitebok</hi> het Grieksch-Macedonische rijk, <hi type="italic">de aanzienlijke hoorn</hi> deszelfs eersten koning, Alexander den Groote. Hij kwam van het <hi type="italic">westen,</hi> d.i. van het westelijk van Perzië gelegen Macedonië, <hi type="italic">over het aanschijn der geheele aarde</hi>, hyperbolisch gesproken; m.a.w. zegevierend doortrok hij de vele tusschen Macedonië en Perzië gelegen landen en <hi type="italic">raakte den grond niet</hi>, als vloog hij over het aardrijk. Dit wijst (evenals VII 6 de vleugelen van het derde dier) op de ongelooflijke snelheid zijner veroveringen.</div>
<div id="n4045">Voor <hi type="italic">gehoornden</hi> heeft het Hebr. ‘tweehoornigen’ en in plaats van <hi type="italic">poort</hi> ‘rivier’; zie v. 2 en 3.</div>
<div id="n4046"><hi type="italic">Toen hij opgegroeid,</hi> Hebr. ‘in zijne kracht’, <hi type="italic">was.</hi> Op het toppunt zijner macht gekomen, werd Alexander, nog in den bloei zijner jaren, in 324 door den dood weggerukt. <hi type="italic">En er kwamen vier</hi> ‘aanzienlijke’ (Hebr.) <hi type="italic">hoornen in zijne plaats</hi>, d.i. uit het ééne rijk ontstonden in 301, na den slag bij Ipsus, vier machtige rijken (zie v. 22), <hi type="italic">naar de vier winden</hi> of windstreken <hi type="italic">des hemels.</hi> Zie op VII 6, waar deze vier rijken door de vier koppen van het derde dier zijn aangeduid. - Wat in den tusschentijd van 324 tot 301 geschiedde, de oorlogen tusschen Alexander's veldheeren onderling, komt als minder belangrijk niet in aanmerking. Zoo gaat ook v. 9 onmiddellijk over tot den tijd van den vervolger Antiochus.</div>
<div id="n4047"><hi type="italic">Uit éénen</hi> van de vier hoornen, d.i. uit een van de vier rijken, te weten uit dat der Seleuciden (van de andere drie hoornen of rijken gewaagt deze profetie niet; zie echter XI 4 volg.), kwam <hi type="italic">een hoorn</hi> op. Hiermede is Antiochus Epiphanes aangeduid (vgl. I Mach. I 11), die aanvankelijk een <hi type="italic">kleine</hi> hoorn was of (Hebr.:) ‘uit geringheid’ opkwam, Antiochus toch had geen recht op den troon, daar bij den dood van zijn broeder Seleucus Philopator diens zoon en wettige erfgenaam in leven was. Vgl. XI 21. Na met list en geweld den troon te hebben bemachtigd, verhief hij zich <hi type="italic">tegen het zuiden</hi>, d.i. tegen Egypte (zie XI 5, 22; vgl. I Mach. I 17-20), en <hi type="italic">tegen het oosten</hi>, d.i. tegen Perzië en Elymais (I Mach. III 31, 37; VI 1-4), en <hi type="italic">tegen de sterkte</hi>, d.i. tegen het door Jehova's bescherming sterke volk Gods, Hebr. ‘tegen het sieraad’, d.i. tegen het heerlijke land van Gods volk (zie XI 16, 41 en vgl. Jer. III noot 22). Vgl. I Mach. I 21-67.</div>
<div id="n4048">Daniël zag den kleinen hoorn zich verheffen <hi type="italic">tot aan het heer des hemels</hi>, te weten tot aan <hi type="italic">de sterren</hi>, van welke hij er nederwierp. Zij beteekenen naar v. 24 ‘het volk der heiligen’ of het door Antiochus vernederde Israël.</div>
<div id="n4049">De kleine hoorn verhief zich zelfs <hi type="italic">tot aan den vorst van het heer</hi>, naar v. 25 ‘den vorst der vorsten’, den God van Israël. Want hij nam van Hem weg <hi type="italic">het altoosdurende offer</hi>, Hebr.: ‘den tamîd’, wat eigenlijk het voor immer vastgestelde beteekent, hier echter den voor altoos vastgestelden eeredienst aanduidt, die o.a. het morgen- en avondoffer voorschreef. Gods <hi type="italic">heiligdom</hi>, den tempel, misbruikte hij tot eene plaats van afgoderij; zie I Mach. I 22 volg.; III 51 en IV 38.</div>
<div id="n4050"><hi type="italic">Macht</hi> tot die vervolging <hi type="italic">werd</hi> aan Antiochus door God <hi type="italic">verleend om wille der zonden</hi> van zijn volk; zie II Mach. IV 13-17. Het Hebr. beteekent volgens sommige nieuweren: ‘En een heer (zie v. 10 en 13) wordt prijsgegeven met den tamîd (zie noot 11) aan de goddeloosheid’ (aan de macht van den goddeloozen Antiochus).</div>
<div id="n4051">d.i. De ware godsdienst met de uitoefening van den eeredienst zal smadelijk en gewelddadig worden verhinderd; zie I Mach. I 43-52, 60.</div>
<div id="n4052">De profeet hoorde <hi type="italic">eenen der heilige</hi> engelen <hi type="italic">spreken;</hi> hij zeide wat in v. 14 volgt, te weten het antwoord op de vraag van <hi type="italic">een anderen,</hi> aan den profeet eveneens onbekenden engel, die vroeg: <hi type="italic">Tot hoelang</hi> zal <hi type="italic">het gezicht,</hi> d.i. het in het gezicht geopenbaarde, duren <hi type="italic">en</hi> (met verklarenden zin: betreffende) <hi type="italic">het altoosdurende offer</hi> of de opheffing van den tamîd (zie noot 11) <hi type="italic">en de zonde</hi> of de gruwel <hi type="italic">der verwoesting,</hi> welke naar v. 11 en 12 <hi type="italic">is aangericht</hi> (het profetisch verleden ziet op het in visioen aanschouwde), en tot hoelang zal het <hi type="italic">heiligdom</hi> (zie noot 15) en het <hi type="italic">heer</hi> (zie noot 10), d.i. al wat heilig is en het volk Gods, vertreden worden?</div>
<div id="n4053">Het Hebreeuwsch heeft in v. 13 en hier niet ‘mikdaasj’, d.i. <hi type="italic">het heiligdom</hi> (gelijk in v. 11; zie IX 17 en XI 31), maar ‘kodesj’, dat het heilige in het algemeen beteekent en als het antwoord op de vraag in v. 13 bepaaldelijk den heiligen eeredienst aanduidt, die dan ‘weder hersteld zal worden’. Bijgevolg wordt het tijdperk aangekondigd, na hetwelk niet de tempel gereinigd (zie I Mach. IV 52-54), maar de eeredienst hersteld zal worden. Dit zal geschieden na <hi type="italic">twee duizend driehonderd dagen.</hi> Metterdaad had de in de vraag bedoelde vervolging, welke op het einde van het jaar 143 der Seleucidische tijdrekening (170 v.Chr.) was begonnen (zie I Mach. I 21-29 en II Mach. V 11-16), niet geheel opgehouden bij de reiniging van den tempel (in het jaar der Grieken 148; zie I Mach. IV 52-54), doch eerst in den zomer van het jaar 150, toen Lysias aan de Joden de vrije uitoefening van hunnen godsdienst toestond (I Mach. VI 59). Het woord <hi type="italic">dagen</hi>, dat in den tegenwoordigen Hebr. tekst ontbreekt, is te recht door de Vulgaat in navolging van de Septuagint en van Theodoretus behouden. Door de uitdrukking <hi type="italic">avond en morgen,</hi> Hebr.: ‘ereb boker’, wordt waarschijnlijk beteekend, dat er gewone dagen bedoeld zijn. Maar deze zegswijze komt aldus in de H. Schrift nergens in die beteekenis voor en kan ook moeilijk in dien zin verklaard worden, daar een volle dag niet alleen uit ‘avond en morgen’ bestaat. Misschien stonden in den oorspronkelijken tekst de medeklinkers van ‘boker’, welke als getalletters - <hi type="italic">b</hi> is twee duizend, <hi type="italic">k</hi> is honderd en <hi type="italic">r</hi> is tweehonderd - twee duizend driehonderd beteekenen, en heeft een afschrijver, die daarvoor ‘boker’, d.i. morgen, las, er ‘ereb’, d.i. avond, bijgevoegd en dit in de plaats van ‘jamim’, d.i. dagen, gezet</div>
<div id="n4054">Een engel in menschelijke gedaante, te weten Gabriël (v. 16).</div>
<div id="n4055">De profeet hoorde <hi type="italic">de stem</hi> van een hoogeren engel, die aan <hi type="italic">Gabriël</hi> kon gebieden. Hij zweefde <hi type="italic">tusschen</hi> de oevers van <hi type="italic">den Ulaï</hi> boven de wateren; zie XII 6. - De naam Gabriël beteekent <hi type="italic">man</hi> of <hi type="italic">held Gods.</hi></div>
<div id="n4056">Hebr.: ‘want tot den tijd van het einde (behoort) het gezicht’. Dit beteekent waarschijnlijk, dat hetgeen in het gezicht geopenbaard was, in vervulling zal gaan aan het einde van het derde wereldrijk; want van dezen tijd of dit tijdvak is van v. 5 af sprake; zie v. 19 en 26. Vgl. voor de benaming <hi type="italic">menschenzoon</hi> Ez. II noot 2.</div>
<div id="n4057">Hebr.: ‘wat geschieden zal in den laatsten tijd des toorns’, d.i. aan het einde van genoemd tijdvak, wanneer God zijne gramschap zal toonen; ‘want tot den vastgestelden tijd van het einde’ behoort het gezicht. Vgl. I Mach. I 67 en II 49, waar de vervolging van Antiochus ‘de groote toorn’ (Gods) genoemd wordt, en zie v. 12 volg.</div>
<div id="n4058">Hebr.: ‘zijn de koningen’ of het wereldrijk <hi type="italic">der Meden en Perzen,</hi> dat hier als <hi type="italic">één rijk</hi> door één zinnebeeld is voorgesteld, evenals II 39 en VII 6. Het wordt dus door de Profetie geenszins in twee rijken gescheiden.</div>
<div id="n4059"><hi type="italic">De geitebok</hi>, Hebr.: ‘de harige bok’, is <hi type="italic">de koning</hi>, d.i. het rijk, <hi type="italic">der Grieken</hi>, Hebr.: ‘van Javan’, te weten het Grieksch-Macedonische wereldrijk, welks <hi type="italic">eerste koning</hi> (Alexander de Groote) door den <hi type="italic">grooten hoorn</hi> wordt aangeduid.</div>
<div id="n4060">De <hi type="italic">vier</hi> hoornen, die <hi type="italic">in zijne plaats opkwamen,</hi> beteekenen de <hi type="italic">vier koningen</hi> of rijken, waarin dit wereldrijk na den dood van Alexander gesplitst werd (zie op v. 8 en VII 6). Deze vier rijken behooren nog tot het wereldrijk, dat door den geitebok wordt aangeduid, want de vier hoornen zijn de hoornen van dit dier en de vier koningen zullen <hi type="italic">uit zijn volk</hi>, Hebr. ‘uit het volk’, d.i. uit een en hetzelfde volk, opstaan. Dit nu beteekent, dat dit wereldrijk in deze vier rijken nog voortduurt. In II 44 toch zegt de profeet, om den eeuwigen duur van het Messias-rijk aan te duiden, dat dit rijk <hi type="italic">niet aan een ander volk</hi> zal overgaan. Derhalve zijn deze vier rijken niet het vierde wereldrijk van II 40 en VII 7, 23.</div>
<div id="n4061">Hebr.: ‘En aan het einde hunner heerschappij’, te weten der koningen van deze laatste vier rijken, <hi type="italic">wanneer</hi> de <hi type="italic">ongerechtigheden</hi>, d.i. de ongerechten, Hebr.: ‘de afvalligen’, de maat hunner goddeloosheid hebben vol gemaakt, dan zal de in v. 17 vermelde ‘tijd van het einde’ aanvangen. De ‘afvalligen’ zijn volgens velen de afvallige Israëlieten, om wier zonden God de vervolging toeliet (vgl. I Mach. I 12 volg. en II Mach. V 17 volg).; volgens anderen de van God afvalligeheidenen, uit wier midden <hi type="italic">een koning zal opstaan</hi>, <hi type="italic">onbeschaamd van aangezicht</hi>, d.i. zich voor niets schamend en God noch menschen vreezend. Deze koning werd aangeduid door den kleinen hoorn in v. 9; zie het aldaar aangeteekende.</div>
<div id="n4062">Maar door Gods toelating, die om zijn volk te straffen aan Antiochus macht zal verleenen; zie v. 12.</div>
<div id="n4063"><hi type="italic">Machtige</hi> koningen en het <hi type="italic">volk der heiligen</hi>, d.i. het aan God toegewijde Israël; zie v. 9.</div>
<div id="n4064">Het Hebr. vertaalt men: ‘En wegens zijne sluwheid zal het bedrog’ enz.</div>
<div id="n4065">Het Hebr. beteekent waarschijnlijk: en onverwachts; vgl. I Mach. I 32. Zie verder noot 11.</div>
<div id="n4066"><hi type="italic">Verbroken worden</hi> ziet terug op den hoorn van v. 9. Antiochus zal niet door menschenhanden omkomen, doch onmiddellijk door God geslagen worden met eene ongeneeslijke ziekte. Vgl. I Mach. VI 10-13 en II Mach. IX 5. - Daar Antiochus Epiphanes om zijne hoovaardij en goddeloosheid, om zijnen haat tegen Gods volk een profetisch beeld is van den Antichrist, gelijk de tijd der verdrukking, welke het einde van het Oude Verbond voorafging, overeenkomst heeft met de in de H. Schrift voorspelde vervolging der Kerk aan het einde der dagen, zijn beiden, Antiochus en de Antichrist, voorgesteld onder het ééne zinnebeeld van den <hi type="italic">kleinen hoorn</hi> en is er tusschen beider optreden niet weinig gelijkenis. Maar tevens maakt de profeet tusschen beiden een wezenlijk onderscheid. De kleine hoorn van VIII 9 komt op <hi type="italic">uit</hi> eenen der <hi type="italic">vier</hi> hoornen, te weten uit het Seleucidische rijk, een der vier, waarin het Grieksch-Macedonische rijk (het <hi type="italic">derde</hi> dier van VII 6) gesplitst is. Maar de kleine hoorn van VII 8 komt op uit het midden, d.i. <hi type="italic">tusschen</hi>, de <hi type="italic">tien</hi> hoornen van het <hi type="italic">vierde</hi> dier als de elfde zelfstandige hoorn; deze rukt drie van de tien hoornen uit enz., wat van den kleinen hoorn in hoofdst VIII niet vermeld wordt. Verder is ook beider uiteinde geheel verschillend; vgl. VIII 25 met net plechtige gericht in VII 9-11.</div>
<div id="n4067">Zie noot 15. Ook hier moet men volgens sommigen lezen: ‘En het gezicht van de twee duizend driehonderd dagen’. Dit gezicht, te weten de openbaring aangaande de vervolging van Antiochus en derzelver duur, is het eigenlijke onderwerp dezer profetie; wat van het Medo-Perzische rijk en het Grieksche gezegd is, was als de inleiding hiertoe.</div>
<div id="n4068"><hi type="italic">Verzegel</hi>, Hebr.: ‘sluit het gezicht op’; m.a.w. bewaar het zorgvuldig, opdat het bij de vervulling <hi type="italic">na vele dagen</hi> (na meer dan drie eeuwen) tot bevestiging van Gods waarachtigheid en tot bemoediging van Gods dienaren strekke.</div>
<div id="n4069">Daniël deed <hi type="italic">de werken des konings</hi>, d.i. datgene wat zijne bediening hem oplegde; zie II 49. <hi type="italic">Niemand</hi> zijner vertrouwden, aan wie hij het gezicht mededeelde, kon hem de uitlegging des engels nader verklaren. Anderen vertalen het Hebr.: ‘en niemand bemerkte het’, dat ik ontsteld over het profetisch gezicht nadacht.</div>
<div id="n4070"><hi type="italic">In de boeken</hi>, d.i. in de verzameling der heilige geschriften, waartoe de profetie van Jeremias destijds reeds gerekend werd, las Daniël de voorspelling, dat <hi type="italic">er voor de verwoesting van Jerusalem</hi> enz. Zie Jer. XXV 11. Waren de <hi type="italic">zeventig jaren</hi> vervuld, dan zou God (naar Jer. XXV 12) aan den koning van Babylon zijne ongerechtigheid bezoeken en zou daarmede (naar Jer. XXIX 10) het tijdperk aanbreken, waarop God zijn ‘goed woord’ betreffende de herstelling van zijn volk zal gestand doen. <hi type="italic">In het eerste jaar van Darius</hi> zou dit tijdperk weldra in vervulling gaan. Want dewijl een koning <hi type="italic">uit het geslacht der Meden gebood</hi>, Hebr. ‘koning was gemaakt’, <hi type="italic">over het rijk der Chaldeën</hi>, was derhalve Gods straffende bezoeking over Babylon reeds begonnen. - Wie hier bedoeld is door <hi type="italic">Darius</hi>, <hi type="italic">den zoon van Assuerus</hi>, Hebr.: ‘van Achasjverôsj’, kan men nauwelijks gissen. Mogelijk is door de afschrijvers ‘Darius’ gesteld in de plaats van ‘Cyrus’ en ‘Achasjverôsj’, in de plaats van ‘Achaemenes’, van wien Cyrus afstamde; dat deze van <hi type="italic">Medischen</hi> bloede was, kan noch bevestigd noch ontkend worden. Sommigen gissen, dat de Meed Bardia (523) bedoeld is (zie VI noot 1). Volgens Zach. I 12 werd zeventig jaren na de verwoesting van Jerusalem (in 587) door de Chaldeën eene meer volledige herstelling van het Rijk Gods verwacht.</div>
<div id="n4071">Hoewel de profeet niet twijfelde aan Gods getrouwheid, bad hij toch om ontferming en deed hij boete als vertegenwoordiger van zijn schuldig volk. Zie Jer. XXIX 12-14, waar God dit van zijn volk verwacht en als voorwaarde stelt voor de herstelling. Vgl. Jer. XVIII 7-8 en Ez. XXXIII 14 volg.</div>
<div id="n4072">Het gebed begint (v. 4-14) met eene belijdenis der zonden van het volk en herhaalt de gedachten, uitgedrukt in Bar. I 15 - II 10. Zie Bar. I noot 20.</div>
<div id="n4073">Vgl. voor den aanhef Deut. VII 9, 21 en III Reg. VIII 23. <hi type="italic">Het verbond en de goedertierenheid</hi> beteekent de krachtens het verbond beloofde genade.</div>
<div id="n4074">De reden, waarom zij Gods barmhartigheid behoeven.</div>
<div id="n4075">Hebr.: ‘en op ons stortte zich uit de vloek en de eed’, d.i. de onder eed bezworen vloek.</div>
<div id="n4076">Hadden zij acht gegeven op Gods <hi type="italic">trouw</hi> in het vervullen der aangekondigde straffen, dan zouden zij zich bekeerd hebben.</div>
<div id="n4077">Vgl. Jer. I 12; XXXI 28; XLIV 27.</div>
<div id="n4078">Hier begint het gebed om ontferming. Zie Bar. II 11 volg.</div>
<div id="n4079">Zie voor de woordvoeging in het Hebr. Bar. II noot 12.</div>
<div id="n4080">Zie Bar. II 14 volg.</div>
<div id="n4081">Zie Bar. II noot 14.</div>
<div id="n4082"><hi type="italic">De man Gabriël</hi> (zie VIII noot 16 en 17), dien ik <hi type="italic">bij den aanvang</hi>, Hebr.: ‘te voren’, te weten <hi type="italic">in het gezicht</hi> van VIII 16 volg., gezien had. Dezelfde engel, die bij het geheim der Menschwording optreedt (Luc. I 26 volg.), wordt hier gezonden om den tijd daarvan en de zegeningen, in dit geheim besloten, aan te kondigen. Voor <hi type="italic">raakte mij aan</hi> hebben de Septuag. en de Syrische vertaling: ‘naderde tot mij’ <hi type="italic">ten tijde van het avondoffer</hi>, dat tusschen de twee avonden moest worden opgedragen. Zie Exod. XII noot 7.</div>
<div id="n4083"><hi type="italic">Een woord,</hi> te weten het raadsbesluit van v. 24 volg., <hi type="italic">is uitgegaan</hi> of geopenbaard aan Gabriël met den last om het aan Daniël bekend te maken.</div>
<div id="n4084">Die vurig verlangt naar de herstelling van stad en tempel (v. 16, 17). Het Hebr. kan ook beteekenen: een man (door God) verlangd, d.i. Hem dierbaar en daarom verhoord en met deze openbaring begunstigd.</div>
<div id="n4085"><hi type="italic">Op het woord</hi> (zie noot 14) en <hi type="italic">op het gezicht,</hi> d.i. op hetgeen de aan u verschijnende engel gaat zeggen.</div>
<div id="n4086">In v. 24 vat de engel den inhoud der godspraak samen. <hi type="italic">Zeventig weken,</hi> niet van dagen, want de hierna genoemde zegeningen en beloften konden niet binnen dit korte tijdsbestek in vervulling gaan, maar <hi type="italic">weken van jaren</hi>, die bij de Israëlieten bekend waren (Lev. XXV 8) en telkens sloten met het ‘zevende jaar’ of het sabbatjaar (Lev. XXV 4). De zeventig weken van jaren beantwoorden aan de zeventig jaren, waarover Daniël nadacht (v. 2). Zij zijn het antwoord op zijn gebed voor de herstelling van den tempel (v. 17) en van de stad (v. 18), doch beloven onvergelijkbaar hoogere en betere zegeningen. De zeventig jaarweken, een tijdperk van <hi type="italic">tien</hi> jubileeën, wellicht om de volheid der toekomstige verlossing aan te duiden, <hi type="italic">zijn afgekort</hi>, Hebr.: ‘uitgesneden’, d.i. afgebakend en vastgesteld, <hi type="italic">over uw volk en over uwe heilige</hi>, d.i. aan God toegewijde (zie v. 19), <hi type="italic">stad,</hi> en wel de <hi type="italic">uwe</hi>, om uwe liefde en uwe bezorgdheid voor beider herstelling.</div>
<div id="n4087">God heeft dit tijdperk van zeventig jaarweken vastgesteld, <hi type="italic">opdat</hi> de door de profeten aangekondigde zegeningen van den Messias in vervulling zouden gaan. Te weten opdat <hi type="italic">de overtreding</hi>, Hebr.: ‘de afval’, nl. van God en het Verbond, <hi type="italic">voltooid</hi>, d.i. vernietigd of geheel en al weggenomen, <hi type="italic">worde</hi> en <hi type="italic">de zonde een einde neme</hi> en <hi type="italic">de ongerechtigheid</hi> of de schuld der bedreven zonden <hi type="italic">worde uitgedelgd</hi>, Hebr. ‘verzoend’, nl. door den zoendood van den Messias. Zie o.a. Is. LIII 4-12 en Jer. XXXI 34, waar dit als het werk van den Messias wordt aangekondigd, en vgl. Matth. I 21 en Luc. I 68-79. Verder opdat <hi type="italic">de eeuwige gerechtigheid</hi> of het eeuwigdurende leven der genade en der glorie, hetwelk door de zonde van Adam van de aarde was verbannen, door den Messias (volgens Ps. LXXI; Is. LIII 11; Jer. XXIII 5, 6) worde <hi type="italic">aangebracht</hi>, en opdat door zijne komst <hi type="italic">gezicht en profetie vervuld worde</hi> of, Hebr.: ‘gezicht en profeet (een verzamelwoord voor het profetendom) verzegeld’, d.i. besloten en geëindigd worde; want door het Nieuwe Verbond is het tijdperk der voorafbeelding en voorspelling besloten (vgl. Luc. XVI 16; Hebr. I 1). Eindelijk opdat <hi type="italic">de Heilige der heiligen</hi>, d.i. de allerheiligste Messias zelf, de verdienende oorzaak der genoemde zegeningen, <hi type="italic">gezalfd</hi>, d.i. vervuld, <hi type="italic">worde</hi> met de volheid der gaven van den H. Geest (zie Act. X 38) om voor zijn volk koning, priester en profeet te zijn (vgl. Ps. II 2, 6; XLIV 8; Is. LXI 1). Vertaalt men met de nieuweren: ‘opdat het Heilige der heiligen gezalfd worde’, dan is er sprake van het heiligdom, waarin God (volgens Is. IV 5, 6; Jer. III 17; Ez. XXXVII 26, 27) te midden van zijn volk woont, van de woontent Gods met de menschen (Apoc. XXI 3), van het Huis van God (I Tim. III 15), nl. van de Kerk van Christus, die <hi type="italic">gezalfd</hi> is door de nederdaling van den H. Geest op den Pinksterdag (Act. II 1 volg.) en als het mystisch lichaam van Christus met haar Hoofd ten innigste is vereenigd. Evenwel steunt de opvatting der Vulgaat op het gezag van den Hiëronymus, van den H. Hippolytus in zijn commentaar op den <hi type="italic">Griekschen</hi> tekst en van den H. Ephrem in zijne verklaring van de <hi type="italic">Syrische</hi> vertaling.</div>
<div id="n4088">Het uitgangspunt der zeventig jaarweken is een <hi type="italic">woord</hi>, d.i. zeer waarschijnlijk een koninklijk bevel, <hi type="italic">om Jerusalem wederom op te bouwen. Tot aan den Gezalfde, den vorst:</hi> overeenkomstig het Hebreeuwsche taaleigen, vooral in dichterlijke en profetische plaatsen, ontbreekt in den grondtekst het lidwoord vóór de beide namen, hoewel uit het zinverband allerduidelijkst blijkt, wie de bedoelde persoon is. Het is de <hi type="italic">Heilige der heiligen</hi> van v. 24, die <hi type="italic">gezalfd</hi> zou worden vóór het einde der zeventig jaarweken, ten einde de (v. 24) beloofde zegeningen aan zijn volk te brengen. Hij toch, de Messias, wordt in Ps. II 2 (vgl. Ps. XLIV 8) <hi type="italic">de Gezatfde</hi> geheeten; hij is <hi type="italic">de Vorst</hi> uit het geslacht van David, die den troón van David in eeuwigheid zal bevestigen (volgens Is. IX 6, 7; Jer. XXIII 5; XXXIII 15; Ez. XXXIV 23), de eenige vorst, die na den val van Sedecias, volgens Ez. XXI 25-27 (Hebr.), recht had op den troon van David. Tot aan den Gezalfde zullen er <hi type="italic">zeven weken</hi> en <hi type="italic">twee en zestig weken</hi> zijn. De profetie verdeelt het tijdvak van negen en zestig weken in twee tijdperken, omdat aan elk dezer een belangrijk feit zal zijn verbonden: binnen de eerste zeven jaarweken zal Jerusalem zijn opgebouwd en <hi type="italic">na de</hi> daarop volgende <hi type="italic">twee en zestig weken zal de Gezalfde gedood worden</hi> (v. 26). <hi type="italic">Straat</hi> is een verzamelwoord, dat de pleinen en straten beteekent; door <hi type="italic">muren</hi> zijn in het algemeen de vestingwerken aangeduid. Deze stoffelijke herstelling zal geschieden <hi type="italic">in den druk der tijden</hi>, d.i. onder vervolging en tegenkanting der vijanden.</div>
<div id="n4089"><hi type="italic">Na de twee en zestig weken.</hi> Dit <hi type="italic">na</hi> kan òf in eigenlijke beteekenis genomen worden, zoodat de dood van den Gezalfde na het einde dezer twee en zestig jaarweken, en dus in de zeventigste jaarweek wordt gesteld; òf het kan in minder strengen zin beteekenen: in de laatste dezer twee en zestig weken; zie Jos. III noot 1 en vgl. b.v. Matth. XXVII 63 met 64. <hi type="italic">De Gezalfde</hi>, in het Hebr. wederom zonder lidwoord, hoewel duidelijk dezelfde Gezalfde als in v. 25 bedoeld is. Hij zal <hi type="italic">gedood,</hi> naar de kracht van het Hebr. woord, gewelddadig omgebracht worden; vgl. Is. LIII</div>
<div id="n4090">De Vulgaat geeft door deze omschrijvende vertaling een waarschijnlijken zin aan de duistere elliptische Hebr. woorden: ‘en niet voor hem’. Het volk nl., dat hem toebehoort, zal hem als den Messias verloochenen en daarom ophouden zijn volk te zijn. Want met dit laatste wordt de verloochening in onmiddellijk verband gebracht door de volgende woorden.</div>
<div id="n4091">Hebr.: ‘het volk van eenen vorst’, <hi type="italic">die komt.</hi> Dit <hi type="italic">komen</hi> is ook XI 13, 16, 21 in den zin van een vijandelijk optreden gebezigd. Het gevolg dezer komst is de verwoesting van <hi type="italic">de stad en het heiligdom.</hi></div>
<div id="n4092"><hi type="italic">En het einde daarvan</hi>, van het heiligdom met de stad, (Hebr.) ‘zal zijn door de overstrooming’, d.i. door den stroom der ontelbare vijandelijke legerscharen (vgl. XI 10, 40). Verder naar het Hebr.: ‘en tot aan het einde (d.i. tot aan derzelver eindverdelging) de krijg, de (door God) vastgestelde (en daarom onafwendbare) verwoestingen’.</div>
<div id="n4093"><hi type="italic">Eéne week</hi> is het onderwerp. Omdat de godspraak hoofdzakelijk ten doel heeft den tijd der herstelling te bepalen, wordt aan de <hi type="italic">ééne week</hi> toegeschreven, wat in deze jaarweek geschieden zal. Zij zal <hi type="italic">het verbond,</hi> te weten het door Jer. XXXI 31 voorspelde Nieuwe Verbond, <hi type="italic">bevestigen</hi> voor <hi type="italic">de velen</hi>, d.i. voor de groote menigte dergenen, die tot het Verbond toetreden.</div>
<div id="n4094"><hi type="italic">In de helft der week</hi>, naar het Hebr. nogmaals het onderwerp: ‘en de helft der week’, d.i. datgene, wat in de helft der week geschiedt, <hi type="italic">zal slachtoffer en spijsoffer</hi>, bloedige en onbloedige of alle offers van den Mosaïschen eeredienst, m.a.w. den geheelen eeredienst, doen <hi type="italic">ophouden.</hi></div>
<div id="n4095"><hi type="italic">Gruwel</hi> beteekent niet zelden de afgoderij of de afgoden (vgl. IV Reg. XXIII 13; Jer. IV 1; VII 30 enz.). Van <hi type="italic">den gruwel der verwoesting</hi>, die hier ‘door Daniël voorspeld is en op de heilige plaats zal staan’, spreekt Christus (Matth. XXIV 15) als van een feit, dat toen weldra in vervulling zou gaan. Uit de vergelijking dezer plaats met Luc. XXI 20 schijnt te volgen, dat ‘de gruwel der verwoesting’ beduidt de afgodisch vereerde standaarden van het vijandelijke leger, hetwelk Jerusalem weldra zou omsingelen. Hetzelfde kan door het Hebr. ‘vleugel’ zijn beteekend. Als op vleugelen, op de gevleugelde arenden der Romeinsche standaarden, kwam ‘de verwoesting’, d.i. de verwoester zelf, als aangevlogen. Ditmaal echter (anders dan Jer. IV 27; V 10, 18; XXX 11) zal de verwoesting, naar het goddelijk raadsbesluit, de eind<hi type="italic">verdelging</hi> zijn van het volk, de stad en haren tempel. Dit wordt met nadruk beteekend door de laatste woorden van het vers, welke de Vulgaat eenigszins vrij, doch overeenkomstig den zin goed teruggeeft. Het Hebr. kan men vertalen: ‘en (het zal zijn) tot aan de eindverdelging, (tot aan) de vastgestelde vernietiging, welke zich (als een watervloed) zal uitstorten over het verwoeste’, dat daarom voor immer verzwolgen en vernietigd zal blijven. De vervulling dezer laatste woorden is voor een ieder duidelijk. Werkelijk hebben de Romeinen onder Vespasianus de stad en den tempel verwoest en verdelgd na eenen oorlog van drie en een half jaar en de Joodsche natie deels uitgemoord deels in krijgsgevangenschap verstrooid, zoodat van dien tijd af het volk als zoodanig heeft opgehouden te bestaan. Dit klaarblijkelijke feit der geschiedenis toont aan, dat de profetie tot haar laatste woord toe in vervulling is gegaan. Bijgevolg is de Christus, die te voren was opgetreden en door zijne prediking, zijne wonderwerken en zijnen kruisdood de profetieën van het Oude Verbond vervuld, de zonden uitgeboet en de eeuwige gerechtigheid aangebracht had, de door Daniël voorspelde Gezalfde, de Vorst, die in zijn Rijk, zijne Kerk, heerscht in alle eeuwigheid. <br/>Ofschoon derhalve de vervulling der geheele profetie niet twijfelachtig is, blijft het evenwel moeilijk de overeenstemming der zeventig jaarweken met de geschiedenis aan te toonen, vooral omdat het uitgangspunt van v. 25 niet geheel vaststaat. Velen zien in het <hi type="italic">woord om Jerusalem wederom op te bouwen</hi> het bevelschrift van I Esdr. VII 12-26, uitgevaardigd in het zevende jaar van Artaxerxes. Volgens hen is deze koning Artaxerxes I Longimanus, wiens zevende jaar viel in 458 of 457 v.Chr. De negen en zestigste jaarweek eindigde dan in het jaar 26 of 27 der Christelijke tijdrekening, omstreeks welken tijd Christus zijn openbaar leven was begonnen. Maar tegen deze opvatting pleit, dat in het bevelschrift van I Esdr. VII van Jerusalem's opbouwing met geen enkel woord gerept wordt. Daarbij hebben de jongste onderzoekingen het minstens waarschijnlijk gemaakt, dat aldaar sprake is van Artaxerxes II of Mnemon, wiens zevende jaar viel in 398 v.Chr. - Beter stelt men als het uitgangspunt van v. 25 het twintigste jaar van Artaxerxes I, waarin volgens II Esdr. II 1-8 Nehemias vergunning verkreeg om de muren, torens enz. van Jerusalem te herbouwen (vgl. Eccli. XLIX 15). Het twintigste jaar van Artaxerxes I begon in 445 of 444 v.Chr. De toen loopende jaarweek (zie noot 17) was toen bijna aan haar einde. Want naar de beste berekening begon in 443 v.Chr. een sabbatjaar, het laatste jaar eener jaarweek (zie II Esdr. VIII noot 15). De eerste der zeventig jaarweken was dus begonnen in 449 en geëindigd in 442. In deze jaarweek, waarschijnlijk in 444 v.Chr., trok Nehemias met den lastbrief van Artaxerxes I naar Jerusalem. Naar het verhaal van II Esdr. III-IV en VI 15 herbouwde hij <hi type="italic">in den druk der tijden</hi> (v. 25) den muur van Jerusalem, en wel in twee en vijftig dagen. Doch de volkomen herstelling der geheele stad vorderde ongetwijfeld eene veel langere tijdruimte; vgl. II Esdr. VI 15 en VII 4. Hoelang deze tijdruimte geduurd heeft, is in de geschiedenis niet opgeteekend. Volgens de profetie (v. 25) ‘zullen er zeven weken.... zijn en weder zullen opgebouwd worden straat en muren’. Wanneer nu de eerste jaarweek was begonnen in 449, dan begon de zevende in 407 en eindigde in 400. Kort daarna, in 398, althans volgens de nieuwere meening, kwam Esdras te Jerusalem. En opmerkelijk wordt noch in het bevelschrift van I Esdr. VII 12 volg. noch in het verhaal van hetgeen Esdras te Jerusalem verrichtte (zie I Esdr. VIII-X) met een enkel woord gerept van de stoffelijke herstelling van Jerusalem; zij wordt integendeel als geëindigd verondersteld (zie b.v. I Esdr. IX 9). De eerste van de daarop volgende ‘twee en zestig’ jaarweken begon in 400 v.Chr.; derhalve begon de negen en zestigste jaarweek in het jaar 28 en eindigde in het jaar 35 n.Chr. Volgens deze berekening is Christus den kruisdood gestorven <hi type="italic">in</hi> de negen en zestigste week, wat v. 26 niet verbiedt (zie noot 20). De zeventigste week loopt dan van het jaar 35 tot het jaar 42 n.Chr., in welken tijd het Evangelie voornamelijk aan de Joden werd verkondigd, terwijl omstreeks het einde daarvan de H. Petrus zijnen zetel te Rome vestigde en de H. Paulus zijne eerste Apostolische reis begon, om het Evangelie, dat de Joden verwierpen, aan de heidenen te prediken (Act. XIII 46 volg.). Het schijnt, dat van deze laatste jaarweek in de profetie niet uitdrukkelijk wordt gesproken, wat na v. 24, waarin <hi type="italic">zeventig weken</hi> als de tijd van genade voor het Joodsche volk worden aangekondigd, ook niet noodig was. Volgens Joodsche overlevering werd er omstreeks het jaar 42 n.Chr. een jubeljaar gevierd; en zoo zou het tijdperk van tien jubileeën (zie noot 17) zeer passend met een jubeljaar sluiten. - In de tweede helft van v. 26 gaat de engel over tot de verwoesting van Jerusalem en den tempel, welke het gevolg zoude zijn van de verwerping van den Messias. Daar deze verwoesting plaats had in het jaar 70 n.Chr., valt zij niet binnen de ‘zeventig’ jaarweken van v. 24. Daarom is het geenszins onwaarschijnlijk, dat de ‘<hi type="italic">ééne week</hi>’, waarvan in v. 27 sprake is, niet de laatste der zeventig jaarweken beteekent, maar eene nieuwe week aanduidt, nl. de noodlottige jaarweek, waarin de Joodsche natie ten gronde ging, toen de Romeinen onder Vespasianus, na eenen krijg van drie en een half jaar (<hi type="italic">de helft</hi> eener jaarweek), in het sabbatjaar 70 n.Chr., den tempel voor immer verwoestten en den Israëlietischen offerdienst voorgoed onmogelijk maakten. Door deze gebeurtenis werd het Nieuwe Verbond op schitterende wijze <hi type="italic">bevestigd;</hi> het bleek nu duidelijk, dat de Mosaïsche wet door God afgeschaft, het Oude Verbond te niet gedaan was, dat dus de Messias gekomen was en dat deze Messias niemand anders kon zijn dan Jesus Christus, die den ondergang van Jerusalem en den tempel in de duidelijkste woorden, als het gevolg van zijne verwerping door de Joden, had voorspeld. - Men kan echter ook aannemen, dat de ‘ééne week’ van v. 27 terugziet op de negen en zestigste week, waarvan in v. 26 volgens deze berekening sprake is, zoodat de in v. 27 bedoelde bevestiging van het Nieuwe Verbond geschied is door het Bloed van den Godmensch (vgl. Matth. XXVI 28); de kruisdood van Christus in ‘de helft der week’ heeft rechtens ‘slachtoffer en spijsoffer’ doen ophouden. En hiermede wordt dan, gelijk in v. 26, de immerdurende eindverwoesting van den tempel, de plaats van den Mosaïschen eeredienst, logisch verbonden. - Anderen geven eenigszins andere verklaringen om de vervulling der zeventig jaarweken in de geschiedenis aan te toonen. Doch hoewel er verschil van meening is over de berekening der jaarweken, allen, zoowel de oudste Kerkvaders als de latere katholieke schriftverklaarders, komen bijna zonder uitzondering hierin overeen, dat de beroemde profetie van Daniël den Messias betreft en den tijd zijner komst bepaalt.</div>
<div id="n4096"><hi type="italic">In het derde jaar</hi> der regeering <hi type="italic">van Cyrus</hi> te Babylon, in 536, twee jaren na zijn bevelschrift, waarin hij aan de Judeërs vergunning had verleend om naar het vaderland terug te keeren (vgl. I Esdr. I 1 volg.). Dezen hadden in het tweede jaar hunner komst te Jerusalem een begin gemaakt met den tempelbouw en weldra de grondslagen van het huis Gods gelegd (I Esdr. III 8 volg.). Doch reeds spoedig moest het werk worden gestaakt om de vijandelijkheden der Samaritanen (I Esdr. IV 1-5). Het bericht daarvan was waarschijnlijk de oorzaak, waarom Daniël in rouw en vasten (v. 2, 3) een vurig gebed tot God opzond voor het heil van zijn volk (v. 12). God zond hem zijnen engel, die hem de toekomst van zijn volk openbaarde in de profetie van X-XII. Zij bevat nadere bijzonderheden over het derde wereldrijk, vooral in deszelfs betrekking tot Israël. - Daniël behoorde niet tot degenen, die door Gods geest waren opgewekt om naar Jerusalem terug te keeren (zie v. 4). Hij was overeenkomstig den wil van God achtergebleven om door zijnen invloed aan het hof de belangen van zijn volk te behartigen. - Zie voor <hi type="italic">Baltassar</hi>, den Chaldeeuwschen naam van Daniël, I noot 10.</div>
<div id="n4097"><hi type="italic">Het woord</hi>, d.i. de openbaring, <hi type="italic">is waarheid</hi>, geene ijdele godspraak, gelijk de valsche profeten zelfs in de ballingschap gaven (vgl. Jer. XXIX 8 volg., 15; Ez. XIII); het is <hi type="italic">groote kracht</hi>, Hebr.: ‘tsaba’, d.i. krijgsdienst (vgl. Is. XL noot 2), d.w.z. het handelt over legers en oorlogen. <hi type="italic">En hij gaf acht op het woord</hi> (verder naar het Hebr.) ‘en hij gaf acht op het gezicht’, d.i. op hetgeen de hem verschijnende engel ging zeggen.</div>
<div id="n4098">Hebr. ook in v. 3: ‘drie weken van dagen’, niet van jaren gelijk IX 24 volg. Doch het kan ook beteekenen: drie volle weken; vgl. Num. XI 20.</div>
<div id="n4099"><hi type="italic">Begeerlijk brood</hi>, d.i. kostelijke spijzen of feestspijzen, b.v. <hi type="italic">vleesch</hi> en <hi type="italic">wijn;</hi> vgl. Gen. XXVII 25; Is. XXII 13. Het <hi type="italic">zalven</hi> was een teeken van feestvreugde; vgl. Ps. CIII 15; Prov. XXXI 6; Eccles. IX 7, 8; Is. V 12.</div>
<div id="n4100"><hi type="italic">Een man</hi>, d.i. een engel in menschelijke gedaante, verscheen hem, gekleed in <hi type="italic">linnen</hi>, d.i. in het priesterlijk gewaad, als middelaar tusschen God en den mensch; het blanke linnen is tevens een zinnebeeld zijner reinheid en heiligheid. De gordel van <hi type="italic">goud</hi> (Hebr.) ‘uit Oephaz’ (zie Jer. X noot 8) was het teeken zijner hooge waardigheid.</div>
<div id="n4101">Voor <hi type="italic">chrysolieth</hi> heeft het Hebr. ‘Tharsis’, d.i. zeegroen (vgl. Ez. I 16), een zinnebeeld der nimmer verwelkende levenskracht. De glans van zijn gelaat was schitterend als de <hi type="italic">bliksem;</hi> vgl. Matth. XXVIII 3. Zie verder Ez. I 7 en 24. Waarschijnlijk verscheen hier dezelfde engel als VIII 16<hi type="italic">a</hi>, eveneens boven de wateren (zie XII 6); hij was dan onderscheiden van Gabriël (zie VIII 16<hi type="italic">b</hi>) en van Michaël, (zie v. 13).</div>
<div id="n4102">Zonder de verschijning te zien of te hooren; want ‘het geluid’ van v. 6 werd eerst later gehoord; zie v. 9. Vgl. Act. IX 7; XXII 9.</div>
<div id="n4103">De engel in menschelijke gedaante (v. 5) deed hem allengs, eerst op zijne knieën en handen, oprijzen en sprak toen tot hem hetgeen in v. 11-14 volgt.</div>
<div id="n4104">Zie IX noot 15.</div>
<div id="n4105"><hi type="italic">Om acht te geven</hi> op hetgeen God over uw volk beschikt heeft <hi type="italic">en u te kastijden</hi> met vasten; zie v. 3 en vgl. I Esdr. VIII 21.</div>
<div id="n4106">Eerst nu, nadat de profeet drie weken lang (v. 2) gevast en gebeden had, kwam de engel tot hem, hoewel <hi type="italic">de woorden</hi>, d.i. het gebed van den profeet, <hi type="italic">van den eersten dag af</hi> (v. 12) verhoord waren geworden. De reden hiervan was, omdat <hi type="italic">de vorst</hi>, d.i. de schutsengel (zie v. 21 ‘Michaël, uw vorst’), <hi type="italic">van het rijk der Perzen</hi> aan den engel van Daniël <hi type="italic">weerstaan</hi> had. Dit beteekent, dat de schutsengel van Perzië voor den troon van God de belangen van het hem toevertrouwde rijk had bevorderd en dat deze belangen niet strookten met de verlangens, welke de engel van Daniël voor God had uitgedrukt. Want de engelen kennen Gods raadsbesluiten aangaande de toekomst slechts in zooverre als God ze hun openbaart. Zoolang zij ze echter niet kennen, vragen zij van God wat hun voor hunne beschermelingen nuttig en heilzaam toeschijnt. Had b.v. de engel van Daniël geijverd voor de volledige herstelling van Israël, dan kon de engel van Perzië God hebben gebeden om tot heil van dit rijk den terugkeer der nog overige ballingen te vertragen. - <hi type="italic">Michaël</hi>, de schutsengel van Gods volk (v. 21), was <hi type="italic">een van de eerste vorsten</hi> als aartsengel. Hij had het gebed van den engel van Daniël ondersteund. <hi type="italic">En ik bleef daar</hi>, d.i. ik kon niet eerder tot u komen, opgehouden door dien wedstrijd van gebeden. Naar de Septuag.: ‘en ik liet hem (Michaël) daar achter bij den vorst, den koning der Perzen’. Michaël moest nu alleen den wedstrijd met den engel der Perzen voeren. - Uit dit vers volgt dat rijken en gewesten, zoowel als de menschen, hunne eigen schutsengelen hebben. Hetzelfde ligt opgesloten in Gen. XIX; XXI 17; XXIV 7, 40. Vgl. Deut. XXXII 8 (naar de Septuag.); Jos. V 14; IV Reg. XIX 35. Deze leer aangaande de schutsengelen was ook aan de oude Chaldeën, blijkens hunne opschriften, niet onbekend.</div>
<div id="n4107"><hi type="italic">In de laatste</hi>, Hebr.: ‘aan het einde der’ <hi type="italic">dagen</hi>, d.i. in het laatste tijdperk der geschiedenis van Israël tot aan den Messias, diens tijdvak medegerekend; zie II noot 28. <hi type="italic">Want het gezicht betreft nog die</hi> verafgelegen <hi type="italic">dagen.</hi></div>
<div id="n4108"><hi type="italic">De gelijkenis van een menschenzoon</hi> was de als een mensch verschijnende engel (v. 5), die <hi type="italic">de lippen</hi> van den profeet <hi type="italic">aanraakte</hi>, ten teeken dat God hem de spraak en de vrijmoedigheid tot spreken schonk (vgl. Is. VI 6, 7; Ps. L 17). Voor <hi type="italic">werden mijne geledingen ontbonden</hi> heeft het Hebr.: ‘zijn mijne smarten op mij gekomen’.</div>
<div id="n4109">Indien reeds de verschijning van den engel den profeet dermate ontstelde, hoe zou hij dan tot hem durven <hi type="italic">spreken?</hi> Uit eerbied noemt hij den engel zijnen <hi type="italic">heer</hi> en zich vernederend noemt hij zich zelven den <hi type="italic">dienstknecht</hi> van den engel.</div>
<div id="n4110">Eerst na ten derden male (zie v. 10 en 16) te zijn versterkt, was Daniël voorbereid om de gewichtige openbaring te aanhooren, welke nu volgt.</div>
<div id="n4111"><hi type="italic">Weet gij</hi> enz., het antwoord op deze vraag volgt in v. 21<hi type="italic">a. En nu</hi>, zoodra ik deze zending ten aanzien van u heb volbracht, <hi type="italic">zal ik terugkeeren</hi> tot de plaats, vanwaar ik gekomen ben (v. 13, 14), <hi type="italic">om</hi> wederom <hi type="italic">te</hi> gaan <hi type="italic">strijden</hi> tegen den schutsengel der Perzen (zie noot 11). <hi type="italic">Toen ik uitging</hi> enz.; hiermede geeft de engel te kennen, dat hij de belangen van den profeet en van zijn volk zal behartigen ook tegenover den schutsengel der Grieken. Zijne openbaring (v. 21) betreft dan ook de lotgevallen van het rijk der Grieken met betrekking tot Israël (zie XI 3 volg.).</div>
<div id="n4112"><hi type="italic">Nochtans</hi> alvorens terug te keeren (v. 20). <hi type="italic">Het schrift der waarheid</hi> beteekent het boek, waarin Gods raadsbesluiten naar waarheid staan opgeteekend; vgl. VII 10; Deut. XXXII 34; Ps. CXXXVIII 16. De aankondiging dier raadsbesluiten volgt na den tusschenzin van 21<hi type="italic">b</hi> en XI 1.</div>
<div id="n4113"><hi type="italic">Niemand</hi> stond den engel van Daniël bij in zijnen strijd voor het heil van Israël, <hi type="italic">tenzij Michaël</hi>, de aartsengel, <hi type="italic">uw vorst</hi>, d.i. de schutsengel van ulieden of van het Israëlietische volk.</div>
<div id="n4114">Dit vers behoort nog bij het slot van het vorige hoofdstuk. De engel van Daniël, die hier spreekt, stond den aartsengel Michaël bij van het eerste jaar van <hi type="italic">Darius den Meder</hi>, Septuag. en Theodotion: ‘van Cyrus’ (zie V noot 21). Toen was Babylon gevallen en volgens Jer. XXIX 10 de tijd aangebroken, waarop God zijn volk zou herstellen. Daarom ondersteunden de twee engelen elkanders gebeden om Israël's verlossing te bespoedigen.</div>
<div id="n4115">De bedoelde <hi type="italic">drie koningen</hi>, die na Cyrus (v. 1) in Perzië <hi type="italic">zullen opstaan</hi>, zijn waarschijnlijk de drie opvolgers van Cyrus, te weten Cambyses, Darius Hystaspis en Xerxes. Anderen noemen in plaats van Xerxes den valschen Smerdis, die zich reeds bij het leven van Cambyses meester maakte van den troon, doch na diens dood slechts kort regeerde. <hi type="italic">De vierde</hi> (Cyrus medegeteld) is waarschijnlijk Xerxes, van wiens <hi type="italic">rijkdommen</hi> de oude geschiedschrijvers met ophef gewagen. Zijne oorlogen met <hi type="italic">Griekenland</hi> waren het begin van het verval des rijks en later, naar het getuigenis der Ouden (Arrian. de exped. Alex. 2. 14), voor Alexander den Groote het voorwendsel om zich op Perzië te wreken. Het is wellicht om deze reden, dat de profetie, die alleen de hoofdfeiten der toekomst aanduidt, van de overige Perzische koningen zwijgt; in v. 3 gaat zij over tot het Grieksche rijk.</div>
<div id="n4116">Alexander de Groote.</div>
<div id="n4117">Pas had Alexander zijne heerschappij gevestigd, toen hij in den bloei zijner jaren stierf. Bij zijnen dood werd zijne heerschappij <hi type="italic">verbroken</hi>, eene zinspeling op den hoorn van VIII 8. Zijne <hi type="italic">nazaten</hi> werden door zijne veldheeren verdrongen. Dezen verdeelden het rijk in meer dan dertig deelen, totdat na vele oorlogen ten slotte <hi type="italic">vier</hi> rijken ontstonden; zie VII noot 9. Twee dezer rijken komen hier verder in aanmerking, het rijk <hi type="italic">van het zuiden</hi> of Egypte, waarover de Lagiden of de Ptolomeën heerschten, en het rijk <hi type="italic">van het noorden</hi> of Syrië, waarvan de Seleuciden koningen waren. Alleen deze twee rijken stonden in betrekking tot Israël en kampten om het bezit van Palestina, dat tusschen beide gelegen was. Tot beter begrip van dit hoofdstuk volgt hier de reeks der koningen in de beide rijken. <hi type="italic">Egypte.</hi>Ptolomaeus Lagi324 v.Chr.Ptolomaeus Philadelphus285 v.Chr.Ptolomaeus Evergetes I247 v.Chr.Ptolomaeus Philopator222 v.Chr.Ptolomaeus Epiphanes205 v.Chr.Ptolomaeus Philometor181 v.Chr.Ptolomaeus Physcon170 v.Chr.<hi type="italic">Syrië.</hi>Seleucus Nicator312 v.Chr.Antiochus Soter281 v.Chr.Antiochus Theos261 v.Chr.Seleucus Callinicus245 v.Chr.Seleucus Ceraunos227 v.Chr.Antiochus de Groote224 v.Chr.Seleucus Philopator187 v.Chr.Antiochus Epiphanes175-164 v.Chr.</div>
<div id="n4118">Ptolomaeus Lagi, een der veldheeren van Alexander, de grondlegger van het huis der Ptolomeën.</div>
<div id="n4119">Seleucus Nicator was <hi type="italic">een van zijne vorsten</hi>, waarschijnlijk eer veldheer van Ptolomaeus Lagi; hij werd de grondlegger van het Seleucidische koningshuis in het Nieuw-Syrische rijk, het machtigste der Diadochenrijken.</div>
<div id="n4120">De Syrische koning Antiochus Theos werd door Ptolomaeus Philadelphus gedwongen om, met verstooting zijner wettige vrouw Laodice, te huwen met Berenice, de dochter van Ptolomaeus Philadelphus, en om den zoon, die uit dit huwelijk zou geboren worden, tot zijnen troonopvolger te maken. Op die wijze zoude Egypte in het bezit komen van den troon van Syrië. Doch twee jaren later, na den dood van Ptolomaeus Philadelphus, nam Antiochus Theos zijne wettige vrouw terug, die vervolgens haren man en hare mededingster Berenice om het leven bracht. Hierop wijst het tweede halfvers.</div>
<div id="n4121">De kracht van den arm, die Berenice moest steunen, ontviel haar door den dood haars vaders.</div>
<div id="n4122"><hi type="italic">Zijn zaad</hi>, d.i. Berenice, de dochter van Philadelphus, <hi type="italic">zal niet standhouden</hi>, doch op hare beurt door hare mededingster verdrongen worden.</div>
<div id="n4123"><hi type="italic">Zij zal worden prijsgegeven</hi> in de handen harer mededingster. Deze bracht haar om het leven met hare hovelingen, die haar uit Egypte hadden <hi type="italic">aangebracht</hi>, en met hare handlangers, die haar <hi type="italic">in de tijden</hi>, d.i. in die omstandigheden, bijstonden.</div>
<div id="n4124">In v. 7-9 is er sprake van Ptol. Evergetes I en Seleucus Callinicus. - Uit het huis, waaruit Berenice was, <hi type="italic">zal een spruit</hi>, haar broeder Evergetes, opstaan. Deze bemachtigde bijna geheel het Syrische rijk.</div>
<div id="n4125">Onder andere kostbaarheden bracht hij de godenbeelden, welke eertijds door Cambyses geroofd waren, terug en verkreeg daarom den eerenaam van Evergetes, d.i. weldoener.</div>
<div id="n4126">Naar het Hebr. en de Grieksche vertaling van Theodotion: ‘En hij (Seleucus Callinicus, de koning van Syrië) zal naar het rijk des konings van het zuiden komen (d.i. eenen krijgstocht ondernemen tegen Egypte), en hij zal (onverrichterzake) terugkeeren naar zijn land’.</div>
<div id="n4127">Seleucus Ceraunos en Antiochus de Groote tegen Philopator (v. 10-12).</div>
<div id="n4128"><hi type="italic">Hij</hi>, Antiochus; want Seleucus was, voordat dat leger naar Egypte heentrok, in een veldslag tegen Attalus omgekomen. Als een watervloed overdekte het leger van Antiochus het Egyptische gebied en behaalde vele overwinningen (omstreeks 219 v.Chr.).</div>
<div id="n4129">Hebr.: ‘en strijden tot aan diens vesting’. Antiochus sloot een wapenstilstand met Egypte; doch bemerkende, dat Egypte dien tijd benuttigde om zich te versterken, keerde hij (in 't voorjaar van 217) terug, nam Phenicië en Palestina in en sloeg zijn kwartier op in de sterke ‘vesting’ Gaza.</div>
<div id="n4130">d.i. Onder het bevel van Ptol. Philopator zelven gesteld worden; tegen zijne gewoonte zal deze koning ditmaal zelf zijn leger aanvoeren.</div>
<div id="n4131">Onder zijn bevel nemen.</div>
<div id="n4132">Hij zal vol moed zijn.</div>
<div id="n4133">Werkelijk leed Antiochus bij Raphia, ten zuidwesten van Gaza, eene geweldige nederlaag. Ptolomaeus echter, in plaats van Antiochus te vervolgen en diens rijk te veroveren, wat hem volgens Justinus (30. 1) niet moeilijk zou geweest zijn, gaf zich aan zijn vroeger wellustig leven over.</div>
<div id="n4134">Dertien jaren later, na den dood van Ptol. Philopator, toen diens zoon Ptol. Epiphanes, nog een kind van vier jaren, hem was opgevolgd, kwam Antiochus de geleden nederlaag wreken.</div>
<div id="n4135">Behalve Antiochus, die met Philippus van Macedonië een verbond had gesloten om Egypte te verdeelen, kwamen ook de Egyptische onderdanen in opstand tegen den gehaten dwingeland Agathocles, den voogd van den minderjarigen koning.</div>
<div id="n4136"><hi type="italic">De zonen der trouweloozen</hi> zijn de trouwelooze Israëlieten, die van Egypte en zijn weldadig bestuur afvallig werden en de partij kozen van Antiochus. Deze daad van ontrouw leidde er toe om <hi type="italic">het gezicht</hi>, d.i. de profetie van VIII 9 volg. betreffende den ‘kleinen hoorn’, in vervulling te doen gaan, want zij bracht Juda onder de heerschappij van Syrië en baande alzoo den weg tot de vervolgingen van Antiochus Epiphanes. De Israëlieten kwamen <hi type="italic">ten val</hi> door Scopas, den veldheer van Egypte, die hen geducht kastijdde.</div>
<div id="n4137">Hebr. en Septuag. in het enkelvoud: ‘de stad der versterkingen’, waarschijnlijk het sterke Sidon, dat door Antiochus den Groote belegerd werd; doch ook vele sterke steden van Syrië, Cilicië en Lycië werden door hem ingenomen.</div>
<div id="n4138"><hi type="italic">De armen</hi>, d.i. de legers, van Egypte konden ook in Sidon niet standhouden, hoewel de beste veldheeren van Egypte met hunne <hi type="italic">uitgelezen</hi> troepen tot ontzet der stad kwamen aangerukt.</div>
<div id="n4139">Antiochus de Groote, die zegevierend Egypte binnentrok.</div>
<div id="n4140"><hi type="italic">Het heerlijke land</hi> is Palestina; zie VIII noot 9. Verder naar het Hebr.: ‘en vernieling zal in zijne hand zijn’; dit betreft waarschijnlijk het in v. 17 bedoelde Egypte.</div>
<div id="n4141">Naar de Septuag. zal hij eene overeenkomst sluiten met den koning van Egypte, gelijk verder verklaard wordt.</div>
<div id="n4142">Antiochus verloofde in 198 aan den jeugdigen Ptol. Epiphanes zijne dochter Cleopatra. Zij was toen nog een kind en heet daarom wellicht <hi type="italic">eene dochter der vrouwen</hi>, die voor hare opvoeding zorgden. Het huwelijk kwam in 193 tot stand. Antiochus beoogde hiermede om Egypte onder den schepter van Syrië te brengen. Doch Cleopatra koos de partij van haren man en deed het plan van haren vader mislukken.</div>
<div id="n4143">De eilanden en kustlanden van Klein-Azië, o.a. Samos, Rhodus, Kolophon.</div>
<div id="n4144"><hi type="italic">Den vorst</hi> (wellicht het enkelvoud voor het meervoud: vorsten) behandelde hij smadelijk en zette hij af. Eindelijk kwamen de Romeinen, onder wier hoede die vorsten stonden, en dwongen hem tot een smadelijken vrede; dit geschiedde na den slag bij Magnesia onder Lucius Scipio in het jaar 190.</div>
<div id="n4145">Hebr.: ‘tot de versterkingen’.</div>
<div id="n4146">Antiochus werd gedood, toen hij den tempel van Bel in Elymaïs wilde plunderen.</div>
<div id="n4147">Seleucus Philopator was de opvolger van Antiochus den Groote. Hebr.: ‘En in zijne plaats zal er een opstaan, die eenen schatheffer door het sieraad des rijks (zie noot 27) zal doen gaan’. Seleucus zond namelijk Heliodorus naar Palestina om den tempel te plunderen; vgl. II Mach. III 7 volg. <hi type="italic">Weinige dagen</hi> later bracht dezelfde Heliodorus den koning Seleucus om het leven, niet in krijgs<hi type="italic">woede,</hi> maar heimelijk.</div>
<div id="n4148">Antiochus Epiphanes, d.i. de luisterrijke, is de <hi type="italic">verachtelijke</hi> vorst, de vijand van God en zijn volk. Over hem wordt nu verder gesproken, tot nadere verklaring van hetgeen VIII 9-14, 23-25 van ‘den kleinen hoorn’ gezegd was. Vgl. I Mach. I 11 en Dan. VIII noot 9.</div>
<div id="n4149">Aan Antiochus Epiphanes den broeder van koning Seleucus Philopator, kwam <hi type="italic">de koninklijke eer</hi> niet toe, want Seleucus had eenen zoon, Demetrius, die zijn wettige opvolger moest zijn. Toen Seleucus door Heliodorus gedood was, kwam Antiochus, die op zijne terugreis uit Rome, waar hij gijzelaar geweest was, te Athene vertoefde, <hi type="italic">heimelijk</hi>, Hebr.: ‘onverwachts’, naar Syrië en maakte zich meester van den troon.</div>
<div id="n4150">Van v. 22 tot 45 worden de oorlogen voorspeld, welke Antiochus tegen Egypte voeren zou. Hij maakte aanspraak op de voogdijschap over den jeugdigen Ptol. Philometor, den zoon zijner zuster Cleopatra, ten einde op die wijze Egypte onder zijne macht te krijgen. De inmiddels aangestelde voogden eischten van Antiochus de door zijn vader aan deszelfs dochter vermaakte, doch nimmer uitgekeerde huwelijksgift, o.a. Phenicië en Palestina. Antiochus Epiphanes weigerde. <hi type="italic">De armen des strijders</hi>, Hebr.: ‘der overstrooming’ (vgl. Is. VIII 8 en XXVIII 15), beteekenen de hem aanvallende Egyptische heerlegers, die door hem verslagen werden. <hi type="italic">De vorst des</hi> heiligen <hi type="italic">verbonds</hi> tusschen God en zijn volk (zie IX 4, 27 en XI 28, 30), te weten de hoogepriester Onias III, werd door hem (in 175) van zijne waardigheid ontzet. Vgl. II Mach. IV 7 volg.</div>
<div id="n4151">Antiochus huichelde vriendschap tegenover Ptol. Philometor, verwierf zich aan diens hof handlangers en kwam met geringe strijdkrachten in het bezit van bijna geheel Egypte.</div>
<div id="n4152">Van het vruchtbare Beneden-Egypte.</div>
<div id="n4153">Terwijl de voormalige koningen van Syrië gewoonlijk in geldnood verkeerden, was Antiochus rijk en verkwistend en deelde hij den buit, dien hij in Egypte behaald had, met kwistige hand uit. Vgl. I Mach. III 30.</div>
<div id="n4154">Om Egypte in zijne hand te houden, trachtte hij <hi type="italic">de sterkste</hi> vestingen te veroveren. <hi type="italic">Voor een tijd</hi> handhaafde hij er zich. Wat hem tot den aftocht dwong, is onbekend.</div>
<div id="n4155">De tweede krijgstocht van Antiochus tegen Egypte (in 170). Vgl. I Mach. I 18 volg. De <hi type="italic">koning van het zuiden</hi> is hier waarschijnlijk de broeder van Philometor, te weten Ptolomaeus Physcon, die zich in Alexandrië met zijne zuster Cleopatra had staande gehouden en na den aftocht van Antiochus Egypte had heroverd. Tegen hem trok Antiochus met <hi type="italic">een groot leger</hi> ten strijde, onder voorwendsel, dat hij de rechten van Philometor tegen Physcon ging verdedigen. De talrijke <hi type="italic">hulptroepen</hi> van Physcon konden <hi type="italic">niet standhouden</hi> om de <hi type="italic">aanslagen</hi>, die op aanstoken van Antiochus tegen hem <hi type="italic">beraamd</hi> werden.</div>
<div id="n4156">Zijne vertrouwde vrienden.</div>
<div id="n4157">Hoewel Ptolomaeus Philometor en Antiochus elkanders verderf beoogden, huichelden zij van weerszijden vriendschap. - <hi type="italic">Zij zullen</hi> in hunne listen tegen elkander <hi type="italic">niet slagen</hi>, want <hi type="italic">het einde</hi> van beide rijken <hi type="italic">wacht</hi> in Gods raad <hi type="italic">op een anderen tijd.</hi></div>
<div id="n4158">In v. 28 en 30-35 worden de verdrukkingen voorspeld, welke Gods volk van Antiochus te lijden zou hebben. Op zijnen terugkeer uit Egypte naar zijn land kwam hij te Jerusalem en richtte hij zich tegen <hi type="italic">het heilig verbond</hi>, d.i. tegen het aan God toegewijde volk. Zie voor zijne aanslagen op den godsdienst en den tempel I Mach. I 21 volg. en II Mach. V 11-17.</div>
<div id="n4159"><hi type="italic">Op den</hi> door God <hi type="italic">bepaalden tijd</hi>, omstreeks twee jaren later (in 168), trok Antiochus voor de derde maal ten strijde tegen Egypte (zie I Mach. I 30); hij kwam zegevierend tot nabij Alexandrië. Hier echter keerde het krijgsgeluk zich tegen hem, zoodat <hi type="italic">het uiteinde</hi> van dezen krijgstocht niet gelijk was aan <hi type="italic">den aanvang.</hi> De reden hiervan was de komst der Romeinen (v. 30).</div>
<div id="n4160">Hebr.: ‘En er zullen tegen hem schepen van Kitthim komen’, d.i. van het westen; zie Num. XXIV noot 19. De <hi type="italic">Romeinen</hi> zijn werkelijk bedoeld. Door de twee broeders Ptolomaeus Philometor en Physcon te hulp geroepen, kwamen zij met eene vloot voor Alexandrië en <hi type="italic">sloegen</hi> Antiochus met schrik, zoodat hij vandaar terugkeerde om zijne woede te gaan koelen aan Israël.</div>
<div id="n4161">Op wat gruwelijke wijze hij het <hi type="italic">deed</hi>, verhaalt I Mach. I 30-42. Vgl. II Mach. V 24 volg.</div>
<div id="n4162"><hi type="italic">Hij zal terugkeeren</hi> naar Syrië en zijne aandacht vestigen <hi type="italic">op hen</hi>, niet ‘tegen hen’, want de bedoelde afvalligen waren zijne helpers tegen de aan God getrouwen; zie I Mach. I 12, 45, 55; II Mach. IV 10 volg., 15 enz.</div>
<div id="n4163"><hi type="italic">Armen</hi> zijn legerbenden (zie v. 15 en 22); m.a.w. er zal eene bezetting van Syrische soldaten in Jerusalem gelegd worden.</div>
<div id="n4164">De tempel was Jerusalem's <hi type="italic">sterkte</hi>, omdat God, de rots van Israël (vgl. Deut. XXXII 15 en II Reg. XXIII 3), daar woonde te midden van zijn volk. Zie verder VIII noot 11 en 14. Vgl. voor de vervulling I Mach. I 49-64; II Mach. VI 2-9.</div>
<div id="n4165">Zij zullen ijver voor de Wet huichelen en hun volk en vaderland verraden. Naar het Hebr. zal Antiochus de afvalligen door vleierijen tot onheiligen of heidenen maken; vgl. I Mach. II 17, 18.</div>
<div id="n4166"><hi type="italic">Het volk</hi>, dat door daden toont <hi type="italic">God te kennen</hi> en lief te hebben (vgl. I Mach. I 65, 66; II 1 volg.), zal (Hebr.) ‘sterk zijn’ tegen bedreigingen en beloften en Gods wil <hi type="italic">doen.</hi> Dezulken heeten in v. 33 ‘de verstandigen’.</div>
<div id="n4167">Zie I Mach. I 60; II 38; II Mach. VI 10, 11.</div>
<div id="n4168">De overblijvenden zullen door <hi type="italic">eene geringe hulp</hi>, d.i. door de betrekkelijk geringe troepen der Machabeën, bemoedigd en verdedigd worden.</div>
<div id="n4169">Uit vrees voor de gestrenge maatregelen, die de zegevierende Machabeën tegen de afvalligen namen, kwamen velen zich bij hen huichelend aansluiten, die hen later verrieden. Zie I Mach. VI 21 volg.; IX 23.</div>
<div id="n4170">Niettegenstaande de overwinningen der Machabeën zal de vervolging niet ophouden; naar Gods bedoeling zal zij strekken tot loutering zijner dienaren en voortduren tot den in Gods raad bepaalden tijd. Dan echter zal er een <hi type="italic">andere</hi>, d.i. betere, <hi type="italic">tijd</hi> aanbreken.</div>
<div id="n4171"><hi type="italic">De koning</hi>, van wien hier verder gesproken wordt, is nog dezelfde Antiochus Epiphanes. Hij wordt echter, om zijne goddeloosheid en zijnen haat tegen God en diens volk, hier voorgesteld als een profetisch beeld van den Antichrist; zie VIII noot 28. Niet weinige toch der hier volgende uitdrukkingen wijzen op dien laatsten vijand van God en zijn Rijk en worden door sommigen zelfs in den letterlijken zin, door de meesten echter in den typischen zin van den Antichrist verklaard. Vgl. II Thes. II 4.</div>
<div id="n4172">Zie VIII 11, 24, 25. God zal zich van den goddeloozen Antiochus bedienen als van een werktuig om zijn volk te straffen. Tot dit einde zal Hij hem geluk schenken, totdat zijn <hi type="italic">toorn</hi> tegen Israël <hi type="italic">voleindigd</hi> is. Want wat God heeft besloten, <hi type="italic">is</hi> als het ware reeds <hi type="italic">voltrokken.</hi> Zoo zeker zal het geschieden!</div>
<div id="n4173">Met verzaking van de goden zijner vaderen voerde hij den eeredienst in van den Romeinschen Jupiter. Vgl. I Mach. I 43.</div>
<div id="n4174">Naar de Vulgaat is er sprake van de in de geschiedenis bekende wulpschheid van Antiochus. Het Hebr. beteekent naar de ouderen de wreedheid van dien koning, die zelfs vrouwen niet spaarde; naar de nieuweren echter is er sprake van zijne verachting voor de godin, die ‘de lust’ of ‘het sieraad der vrouwen’ heet, wellicht Astarte; vgl. I Mach. VI 1-4; II Mach. IX 2.</div>
<div id="n4175"><hi type="italic">Maar</hi> voor éénen god maakte hij eene uitzondering, voor <hi type="italic">den god der Maozim</hi>, d.i. der versterkingen, waarschijnlijk Jupiter Capitolinus, die te Rome op het sterke kapitool zijn vermaarden tempel had. Naar Rome zond hij kostbare geschenken, waarschijnlijk ook om Jupiter <hi type="italic">op diens plaats</hi>, d.i. op het kapitool, te vereeren.</div>
<div id="n4176">Om de versterkingen van zijn land onder de beschutting van Jupiter te stellen, dien hij te Rome had leeren kennen.</div>
<div id="n4177">Hebr.: ‘en aan degenen, die hij erkent (als getrouw aan hem en aan zijnen Jupiter), zal hij veel eer bewijzen en hun macht geven over velen (zoo stelde hij b.v. zijne handlangers Jason en Menelaüs aan tot hoogepriesters, II Mach. IV 10, 24) en onder hen tot belooning het land uitdeelen’. Zie I Mach. III 36.</div>
<div id="n4178">Hebr.: ‘op den tijd van het einde’, d.i. aan het einde van het tijdperk, waarover hier gehandeld is; zie VIII noot 18. De profeet vat (v. 40-45) in het kort samen wat in v. 22-39 gezegd is van Antiochus' optreden tegen Egypte en Israël. Sommigen zien hier een <hi type="italic">vierden</hi> krijgstocht tegen Egypte voorspeld. Doch hiervan zwijgen de Boeken der Machabeën en de ongewijde geschiedenis; zulk een krijgstocht is ook niet waarschijnlijk, omdat de Romeinen hem voorgoed uit Egypte verjaagd hadden.</div>
<div id="n4179"><hi type="italic">In de landen</hi>, welke het leger op zijnen tocht van Syrië naar Egypte doortrok.</div>
<div id="n4180">In Palestina; zie VIII noot 9.</div>
<div id="n4181">De H. Hiëronymus vertaalde niet <hi type="italic">multae</hi>, doch <hi type="italic">multi</hi>, te weten vele bewoners.</div>
<div id="n4182">De oude vijanden van Israël blijven gespaard, waarschijnlijk omdat zij Antiochus' zaak dienden.</div>
<div id="n4183">Hebr.: ‘En Loebim en Koesjim zijn op zijne schreden’, d.i. volgen zijn leger als hulptroepen. Deze twee volksstammen (zie Jer. XLVI noot 11( dienden gewoonlijk in het Egyptische leger (zie II Par. XII 3; XVI 8), aan welks hoofd Antiochus zich wellicht gesteld had onder voorwendsel van de belangen van den jeugdigen Ptol. Philometor te behartigen. Zie v. 24-28.</div>
<div id="n4184">Waarschijnlijk <hi type="italic">een gerucht</hi> betreffende de opstanden der Parthen en Armeniërs, tegen wie Antiochus op het einde van zijn leven te strijden had; zie I Mach. III 37. Intusschen verdrukten zijne veldheeren het volk Gods in Palestina; hierop schijnt de profetie in v. 45 te wijzen.</div>
<div id="n4185"><hi type="italic">Apadno</hi> is geen eigennaam, doch beteekent: ‘zijn paleis’. Hebr.: ‘hij (d.i. zijne veldheeren namens hem) zal de tenten van zijn paleis (d.i. zijne ruime en als een paleis ingerichte veldtenten) opslaan’ <hi type="italic">tusschen de zeeën</hi> (de Middellandsche en de Doode Zee) <hi type="italic">op den heiligen berg</hi>, den tempelberg Sion; ‘en hij zal aan zijn einde komen, en niemand zal hem helpen’; m.a.w. Antiochus zal tot straf van zijne goddelooze aanslagen tegen het volk en het heiligdom Gods een ellendigen dood sterven. Zie VIII 25 en vgl. I Mach. VI 12, 13; vooral II Mach. IX 5-28.</div>
<div id="n4186">De profetie bemoedigt het door Antiochus vervolgde Israël. <hi type="italic">Michaël</hi> (zie X 13, 21), die als schutsengel <hi type="italic">staat</hi> ter verdediging der <hi type="italic">kinderen van uw volk</hi>, <hi type="italic">zal zich</hi> tot bescherming en verlossing <hi type="italic">verheffen.</hi> Zie II Mach. III 26 en X 29 en XI 8, hoe Gods engelen zijn volk zichtbaar beschermden.</div>
<div id="n4187">Hebr. en naar de vertaling van Theodotion: ‘en er zal een tijd van verdrukking komen’, te weten na dien tijd van verdrukking, waarbij Michaël als helper optreedt. Zij zal al de vorige verdrukkingen, welke ooit geweest zijn, in gruwzaamheid verre overtreffen. Waarschijnlijk is hiermede de verdrukking bedoeld, welke de ‘kleine hoorn’ van VII 20-26, de vervolger, van wien Antiochus een profetisch beeld was, de Antichrist, aan Gods volk zal aandoen op het einde der tijden. Deze vervolging wordt Matth. XXIV 21 met ongeveer dezelfde woorden aangekondigd.</div>
<div id="n4188"><hi type="italic">Uw volk</hi>, te weten <hi type="italic">al wie geschreven</hi> is enz. Zie voor <hi type="italic">het boek</hi>, het boek des levens, Exod. XXXII noot 28; vgl. Apoc. XX 12. In welken zin Gods getrouwe dienaren zullen <hi type="italic">gered</hi> worden, verklaart de engel in v. 2.</div>
<div id="n4189">Hebr.: ‘en anderen tot smaad en tot eeuwig afgrijzen’. <hi type="italic">Die slapen in het stof der aarde</hi>, zijn al de gestorvenen, zoowel de vervolgden als de vervolgers. Zij allen, die <hi type="italic">velen</hi> zijn, zullen bij de algemeene verrijzenis ontwaken om voor <hi type="italic">eeuwig</hi> loon of straf naar hunne werken te ontvangen. Vgl. Matth. XXV 46, vooral Joan. V 29.</div>
<div id="n4190">Een hoogere graad van heerlijkheid wordt beloofd aan degenen, die <hi type="italic">verstandigen</hi> (zie XI 33) waren, d.i. zich onderscheiden hebben door eene werkdadige kennis van God. Door den glans hunner verheerlijkte lichamen zullen zij blinken <hi type="italic">als de glans</hi> enz.; vgl. Exod. XXIV 10. Nog helderder glans <hi type="italic">(als de sterren)</hi> zullen zij verspreiden, die <hi type="italic">velen tot</hi> den staat der <hi type="italic">gerechtigheid</hi> door woord en voorbeeld zullen <hi type="italic">onderwezen</hi> hebben, en dat voor eeuwig en immer. Vgl. Matth. XIII 43, alwaar dit aan al ‘de gerechten’ beloofd wordt.</div>
<div id="n4191"><hi type="italic">Sluit de woorden op</hi>, te weten de godspraak van XI 2 - XII 3; zie VIII noot 30. <hi type="italic">Verzegel</hi> tot bewijs der echtheid <hi type="italic">het boek</hi> dezer godspraak (Hebr.) ‘tot aan den tijd van het einde’ of van de vervulling; zie VIII 17.</div>
<div id="n4192">De velen, die de profetie aandachtig <hi type="italic">doorloopen</hi>, Hebr. ‘doorvorschen’, zullen daardoor onderricht en voor den tijd der vervulling gewaarschuwd en versterkt worden.</div>
<div id="n4193">Tot besluit bekomt Daniël een nieuw profetisch gezicht. <hi type="italic">Twee andere</hi> (het woordje <hi type="italic">als</hi> staat noch in het Hebr. noch in de andere oude vertalingen) engelen verschenen en plaatsten zich aan weerszijden van de beide oevers der <hi type="italic">rivier</hi>, den Tigris (zie X 4), als getuigen van den eed, dien de engel van Daniël gaat zweren.</div>
<div id="n4194">Tot den engel, die tot dusver tot Daniël gesproken had; zie X 5.</div>
<div id="n4195">Tot hoelang zal het duren, eer <hi type="italic">het einde</hi>, d.i. de vervulling, van deze wonderbare dingen of van deze geheimzinnige gezichten (XI 2 - XII 3) zal komen?</div>
<div id="n4196">De engel van Daniël heft beide handen ten hemel op tot plechtiger en krachtiger bevestiging der bezworen waarheid (vgl. Deut. XXXII 40; Ez. XX 5).</div>
<div id="n4197">Zie VII 25 dezelfde tijdsbepaling, die hier door de volgende woorden nader wordt aangeduid.</div>
<div id="n4198"><hi type="italic">De verstrooiing</hi>, Hebr.: ‘de verbreking’, <hi type="italic">der hand</hi> is de vernietiging der macht <hi type="italic">van het heilige volk.</hi> Hiermede is gedoeld op de allerergste ellende, waarover v. 1<hi type="italic">b</hi> handelt. Zie noot 2.</div>
<div id="n4199">Hebr.: ‘Wat zal van die (wonderbare dingen, v. 6) het einde zijn’? Dezelfde vraag als in v. 6 wordt met andere woorden herhaald.</div>
<div id="n4200">Hebr.: ‘tot aan den tijd van het einde’, zie noot 6. Door dit ontwijkend antwoord weigert de engel eene nadere verklaring te geven.</div>
<div id="n4201">Zie XI 35. <hi type="italic">Als vuur</hi> staat in geen anderen tekst. De goeden zullen door de verdrukking gelijk goud in het vuur beproefd worden. Met dit doel laat God toe, dat de goddelooze verdrukkers van zijn volk <hi type="italic">goddeloos handelen</hi>, zonder dat zij <hi type="italic">verstaan</hi>, waartoe die verdrukking naar Gods raadsbesluit strekt. Dit verstaan alleen <hi type="italic">de verstandigen;</hi> zie noot 5.</div>
<div id="n4202">In plaats van <hi type="italic">het altoosdurende offer</hi> zal <hi type="italic">de gruwel der verwoesting</hi> worden opgericht; zie VIII 13 en XI 31. Dit geschiedde, naar I Mach. I 57, den vijftienden der maand Casleu van het jaar 145 der Seleucidische tijdrekening, d.i. in December van het jaar 168 v.Chr.</div>
<div id="n4203">Volgens VIII 14 zal het geheele tijdperk der vervolging <hi type="italic">twee duizend driehonderd dagen</hi> duren. Hier zijn <hi type="italic">duizend tweehonderd negentig dagen</hi> geteld, wellicht het tijdperk, gedurende hetwelk de vervolging het hevigst zou zijn.</div>
<div id="n4204">Vijf en veertig dagen na het in v. 11 gestelde tijdperk. <hi type="italic">Gelukkig</hi>, want dan zal een betere tijd aanvangen of ten minste de dageraad der verlossing aanbreken. Vgl. I Mach. VI 55-61.</div>
<div id="n4205">Hebr.: ‘naar het einde’ van uw leven.</div>
<div id="n4206"><hi type="italic">Gij zult rusten</hi> in uw graf en <hi type="italic">opstaan</hi> bij de algemeene verrijzenis om het voor u bestemde <hi type="italic">aandeel op het einde der dagen</hi> te ontvangen. Hiermede geeft de engel te kennen, dat de profeet de voorspelde verdrukkingen niet zal beleven.</div>
<div id="n4207">Dit betreft de twee volgende deuterocanonieke hoofdstukken en is in de inleiding (bl. 794) verklaard.</div>
<div id="n4208">Wanneer <hi type="italic">Joakim</hi> in <hi type="italic">Babylon</hi> was gekomen, met Daniël in 605 of later met koning Joachin (IV Reg XXIV 15), is onbekend. - Volgens de geschiedkundige volgorde moet dit verhaal waarschijnlijk tusschen hoofdstuk I en II of achter hoofdstuk II geplaatst worden. Zie de inleiding bl. 794.</div>
<div id="n4209">De Hebr. naam <hi type="italic">Susanna</hi> beteekent ‘lelie’ en wijst op hare schoonheid en kuischheid. De naam <hi type="italic">Helcias</hi> werd gedragen door verscheiden priesters (vgl. IV Reg. XVIII 18; XXII 8, 12; Jer. I 1). Volgens de Syrische vertaling was ook deze Helcias uit den stam Levi.</div>
<div id="n4210">Voor <hi type="italic">boomgaard</hi> heeft het Grieksch ‘paradeisos’, dat lusthof beteekent. - De Judeesche ballingen konden zich in Chaldea vaste bezittingen verwerven; dit blijkt uit de geschiedenis van Tobias; vgl. Jer. XXIX 5. Voor hunne burgerlijke en godsdienstige rechtzaken hadden zij eigen rechters, die wellicht door de Chaldeeuwsche overheid werden aangewezen.</div>
<div id="n4211">Dit woord des Heeren staat niet in de H. Schrift. De plaatsen, door sommigen aangehaald (Jer. XXIII 14 en XXIX 22), komen weinig of niet overeen. Naar eene Hebreeuwsche overlevering, waarvan Origines en de H. Hiëronymus gewagen, waren deze twee <hi type="italic">oudsten</hi> de in Jer. XXIX 22 genoemde booswichten Sedecias en Achab; doch hunne zonde en hunne straf waren beide verschillend van hetgeen hier van de ‘twee oudsten’ verhaald wordt.</div>
<div id="n4212">Door hunne driften medegesleept, onderdrukten zij de stem der rede.</div>
<div id="n4213">Gelijk zij elken dag gewoon was te doen. Deze Hebreeuwsche zegswijze komt dikwijls voor; vgl. o.a. Gen. XXXI 2; Exod. IV 10.</div>
<div id="n4214">Reukwater, waarmede men zich na het baden placht te besproeien; vgl. Ruth III 3; II Reg. XII 20; Judith X 3.</div>
<div id="n4215">Naar de Syrische vertalingen: ‘de dood vanwege den Heer’, d.i. de geestelijke dood der ziel; zie v. 23.</div>
<div id="n4216">Naar Theodotion: ‘als eene, die het niet gedaan heeft’, d.i. als eene onschuldige. - Naar de Septuag. verklaart Susanna, dat, wat zij ook doet, haar lot beslist is. Beter acht zij het niet te zondigen. Op haren dood zinnende, verwijderen zich de booswichten en gaan rechtstreeks naar het plein van de stad hunner inwoning (niet naar het huis van Joakim v. 28). Zij treden in tegenwoordigheid van het volk voor de rechters op en eischen, dat Susanna worde voorgebracht. - Wat in onzen tekst van v. 23 tot 27 volgt, staat niet in de Septuag.</div>
<div id="n4217">Verontwaardiging veinzend om hare zonde en haar door hun geroep beschuldigend.</div>
<div id="n4218">Om waarschijnlijk te maken, dat haar medeplichtige hierdoor ontvlucht was.</div>
<div id="n4219">Theodotion: ‘En het geschiedde des anderen daags, toen het volk’ enz.</div>
<div id="n4220">Naar de Septuag. kwam zij, met hare ouders, vijftig dienstknechten en dienstmaagden, vier kinderen, in hare aanminnelijke schoonheid.</div>
<div id="n4221">Als getuigen en beschuldigers, naar Lev. XXIV 14 en Deut. XIII 9.</div>
<div id="n4222">Naar de Septuag. bad zij reeds hier het gebed, dat de Vulgaat eerst in v. 42 volg. heeft.</div>
<div id="n4223">Volgens eene Syrische vertaling werd zij als overspelige (vgl. Ez. XVI 38, 40 en Joan. VIII 5) veroordeeld om gesteenigd te worden en op het negende uur uitgeleverd om van eene steile hoogte te worden neergeworpen. Het volk stroomde samen om getuige te zijn van die straf.</div>
<div id="n4224">Voor <hi type="italic">een jeugdigen knaap</hi> heeft het Grieksch ‘paidarion neôteron’; hiermede wordt niet zelden het Hebr. ‘naʽar’ vertaald, dat knaap en jongeling kan beteekenen; zie Jer. I noot 5. - Naar de Septuag. gaf een engel aan Daniël den geest des verstands om Susanna's onschuld te kennen en te openbaren.</div>
<div id="n4225"><hi type="italic">De oudsten</hi>, die hier spreken, zijn anderen dan de twee booswichten. <hi type="italic">De eerwaardigheid van den hoogen ouderdom</hi> beteekent een bezadigd oordeel en rijpheid des verstands, gelijk tot het rechtspreken gevorderd wordt.</div>
<div id="n4226"><hi type="italic">Gekomen</hi> tot de volheid der maat.</div>
<div id="n4227">Eene boomsoort, waaruit de <hi type="italic">mastik</hi>, een welriekend hars, gewonnen wordt. <hi type="italic">Schinus</hi> is de Grieksche benaming van den boom, waarvoor de Itala het Latijnsche ‘lentiscus’ had.</div>
<div id="n4228">d.i. Tot uw eigen verderf. Zijne leugen zal aanstonds blijken uit de tegenspraak van zijnen ambtgenoot.</div>
<div id="n4229">M.a.w. de wraakengel zal het door God gevelde doodvonnis door de hand des volks voltrekken. Voor <hi type="italic">scindet</hi>, <hi type="italic">zal u klieven</hi>, heeft het Grieksch ‘schisei’, een woordspeling met ‘schinos’.</div>
<div id="n4230">Om zijne bedorven zeden was hij eerder een zoon <hi type="italic">van Chanaän</hi> (vgl. Lev. XVIII 3; Sap. XII 3 volg.) dan <hi type="italic">van Juda;</hi> vgl. Ez. XVI 3, 45.</div>
<div id="n4231">Om de volgende tegenstelling <hi type="italic">(maar eene dochter van Juda)</hi> zijn waarschijnlijk de dochters van het vroegere Tienstammenrijk bedoeld. Wanneer en op welke wijze de oudsten met haar gezondigd hadden, is onbekend. Daniël schijnt echter op bepaalde feiten te doelen. <hi type="italic">Zij spraken met u</hi>, d.i. lieten zich met u in en bewilligden in uwe booze begeerten.</div>
<div id="n4232">Voor het Grieksche <hi type="italic">prinos</hi> had de Itala het Latijnsche ‘ilex’, d.i. <hi type="italic">steeneik</hi>, eene altijd groene soort.</div>
<div id="n4233">Gelijk in v. 54 en 55 ‘schinos’ en ‘schisei’, zoo komen hier ‘prinos’ en ‘prisai’ in klank overeen, en waarschijnlijk is alleen om wille der woordspeling die wijze van terechtstelling op beide plaatsen genoemd. Om deze woordspeling in den Griekschen tekst van Theodotion en van de Septuagint meenen sommigen, dat de oorspronkelijke tekst van dit verhaal het Grieksch is. Doch ook in eene vertaling kunnen woordspelingen gemaakt worden; vgl. Gen. II 23; Jer. I 11, 12; Matth. XVI 18 in de Vulgaat. Waarschijnlijk had de Hebr. grondtekst deze of eene dergelijke woordspeling, welke de Grieksche vertaler, wellicht door eene vrije overzetting, heeft nagevolgd.</div>
<div id="n4234">Naar de wet der wedervergelding van Deut. XIX 18, 19 ondergingen zij de straf der steeniging, welke zij voor Susanna hadden bestemd.</div>
<div id="n4235">Door hare heldhaftige beoefening van de kuischheid heeft Susanna in de geschiedenis eene plaats naast den heiligen aartsvader Joseph en verwierf zij den eernaam van de kuische Susanna.</div>
<div id="n4236">Dit vers staat in de Grieksche vertaling van Theodotion, in de Syrische en de Arabische vertalingen aan het begin van hoofdstuk XIV. Tot het verhaal van Susanna behoort het niet. Want Daniël, die in 605 in Babylon was gekomen, was geen ‘jeugdige knaap’ (v. 45), ook niet in den zin van noot 17, toen <hi type="italic">koning Astyages</hi> enz. Want Astyages werd door Cyrus in 550 v.Chr. overwonnen. Volgens Herodotus I 130 ‘deed Cyrus aan Astyages verder geen leed, en hij hield hem bij zich tot aan zijnen dood’. Wellicht heeft Cyrus hem den titel van ‘koning der Meden’ gelaten en dien eerst bij den dood van Astyages zelf aangenomen. Zie V noot 21 en VI noot 1. - De Septua-gint heeft dit bericht in VI 28; alleen verwisselt zij ‘Astyages’ met ‘Darius’; zie VI noot 19. Daarom meenen sommigen, dat het volgende, met dit bericht samenhangende verhaal van ‘Bel en de draak’ oorspronkelijk achter hoofdstuk VI gestaan heeft.</div>
<div id="n4237">Het opschrift der Septuagint: ‘Uit de profetie van Ambakoem (d.i. Habacuc), zoon van Jesus, uit den stam Levi’, is waarschijnlijk onecht; daartoe heeft vermoedelijk v. 32 aanleiding gegeven. Verder heeft de Septuagint in v. 1: ‘Een zeker priester met name Daniël, zoon van Habal, was dischgenoot des konings’. Doch naar I 6 was de profeet Daniël uit den stam Juda en geen priester uit den stam Levi. Het Grieksche ‘hiëreus’ (d.i. priester) kan echter de vertaling zijn van het Hebr. ‘kohen’, dat een enkelen keer ‘eerste dienaar des konings’ beteekent; zie Gen. XIV noot 10 aan het einde. Daniël was <hi type="italic">een dischgenoot des konings</hi>, zijn gunsteling. De koning is, naar XIII 65, waarschijnlijk Cyrus.</div>
<div id="n4238">Zie voor <hi type="italic">Bel</hi>, den Babylonischen hoofdgod, Is. XLVI noot 1.</div>
<div id="n4239">De <hi type="italic">artabe</hi> is eene Perzische maat van ruim een halven hectoliter. Naar de Septuag. niet <hi type="italic">veertig</hi>, maar ‘vier’ <hi type="italic">schapen;</hi> voor <hi type="italic">wijn</hi> heeft de Codex Chisianus ‘olie’ en voor <hi type="italic">kruik</hi> heeft het Grieksch ‘metrete’ (zie Joan. II 6), waarschijnlijk eene maat van ruim 39 liters. Het aanrichten van maaltijden voor godenbeelden was naar de oude geschiedschrijvers en de Babylonische opschriften aldaar gebruikelijk.</div>
<div id="n4240">Ook uit de opschriften blijkt, dat Cyrus de Babylonische goden vereerde.</div>
<div id="n4241">Eene Hebreeuwsche zegswijze. In de vertaling van Theodotion beginnen de vier eerste verzen op Hebreeuwsche wijze met het voegwoord <hi type="italic">en.</hi></div>
<div id="n4242">Vgl. Is. XLIV 12 volg.; Jer. X 4, 5, 9; Bar. VI 50.</div>
<div id="n4243">Naar het Grieksch: ‘behalve de vrouwen en de kinderen’.</div>
<div id="n4244">Het mengen van wijn met water was naar Prov. IX 2, 5 ook bij de Hebreërs in gebruik.</div>
<div id="n4245">Zeker van het welslagen hunner gewone list, vreesden zij de bedreiging des konings niet.</div>
<div id="n4246">Naar de Septuag. ook met den ring van eenige voorname priesters. Vgl. VI 17.</div>
<div id="n4247">Naar de Septuag. begaf de koning zich ook naar het huis, waar de priesters plachten bijeen te komen, en vond er een gedeelte van de spijzen en den wijn. Daniël echter toonde den koning de verborgen ingangen.</div>
<div id="n4248">De Septuag. verhaalt dit eenigszins anders: de koning zelf joeg de priesters uit het heiligdom, gaf hen over in de handen van Daniël, schonk aan dezen wat men voor Bel placht te besteden en vernielde den afgod. Van de vernieling des heiligdoms wordt in de Septuag. niet gesproken. Dit heiligdom bestond volgens Herodotus (I 181 en 183) uit velerlei gebouwen, o.a. uit acht op elkander gebouwde torens; in den bovensten toren was een tempel en een andere tempel beneden, waar het beeld stond. Deze laatste tempel wordt waarschijnlijk door Theodotion en de Vulgaat bedoeld. Het heiligdom bestond nog in latere tijden en werd volgens Herodotus (t.a.p.) door Xerxes geplunderd.</div>
<div id="n4249">Hiermede begint het tweede verhaal, dat in het Ambrosiaansche handschrift der Septuagint tot opschrift heeft: ‘De draak’. De draak of de slang werd van de oudste tijden af in Babylonië vereerd; dit getuigen de Babylonische opschriften en voorstellingen. - <hi type="italic">In die plaats</hi>, waarschijnlijk in het heiligdom van Bel.</div>
<div id="n4250">Septuag. en Theodotion: ‘Zegt gij, dat ook deze van koper is? Zie, hij leeft en eet en drinkt. Gij kunt niet zeggen, dat deze’ enz.</div>
<div id="n4251">Men meende (volgens Eusebius, Praepar. Evang. I 10), dat de slang niet kon sterven tenzij door geweld. Hierom wellicht spreekt Daniël aldus.</div>
<div id="n4252">Met honigkoeken werd de slang in het heiligdom van den Atheenschen burcht gevoed (Herod. VIII 41). Doch de koeken van Daniël waren eene onverteerbare spijs, die aan keel en ingewanden bleef kleven en den draak deed bersten.</div>
<div id="n4253">Hoezeer de Babyloniërs tot opstand tegen de vreemde overheerschers geneigd waren, leert hun herhaald verzet tegen het Assyrische en later tegen het Perzische gezag.</div>
<div id="n4254">Vgl. VI noot 7.</div>
<div id="n4255"><hi type="italic">Lichamen</hi> van ter dood veroordeelden.</div>
<div id="n4256">Deze <hi type="italic">Habacuc</hi> is waarschijnlijk verschillend van den profeet, wiens Profetie tot de Kleine Profeten wordt gerekend. Zie de inleiding op Habacuc. Niettemin noemt hem Theodotion met het artikel <hi type="italic">de profeet.</hi></div>
<div id="n4257">De Septuagint spreekt ook van een kruik met gemengden wijn.</div>
<div id="n4258"><hi type="italic">Met de snelheid</hi>, welke hem, als aan eenen <hi type="italic">geest</hi>, eigen is. Zie III Reg. XVIII 12 en IV Reg. II 11, 16; vgl Matth. IV 5, 8 en Act. VIII 39, 40.</div>
<div id="n4259"><hi type="italic">In het midden der leeuwen</hi> staat alleen in de Vulgaat.</div>
<div id="n4260">Dit vers is uit VI 26, 27 overgenomen en staat niet in het Grieksch.</div>
</root>
