<root>
<div id="n002">Een naam, dien men heeft vergeleken met ʽ<hi type="italic">Ibrim</hi> (Hebreërs), doch waardoor waarschijnlijk slechts de verbonden vijandelijke stammen worden aangeduid.</div>
<div id="n003">Zie over Josue Exod. XVII 9-14; XXIV 13; XXXIII 11; Num. XIV 6; XXVII 18; Deut. XXXI 23; Eccli. XLVI 1-10. Op de laatste plaats, evenals overal in de Septuagint, heet hij: <hi type="italic">Jesus, zoon van Nave.</hi> De naam <hi type="italic">Jesus</hi> (Hebr. <hi type="italic">Jêsjua</hi>) is eene verkorting van Josue (Hebr. <hi type="italic">Jehosjua</hi>) en beteekent: ‘Jehova helpt’. Evenals in zijn naam, die van Oseë in Josue was veranderd (Num. XIII 9, 17), was Josue ook in zijn persoon eene voorafbeelding van Jesus Christus. Niet Moses mocht het volk Gods in het Beloofde Land brengen, maar Josue; niet door de wet van Moses werd de menschheid tot de zaligheid gebracht, maar door Jesus Christus.</div>
<div id="n004">De eigenlijke Hetheërs (Gen. X 15), van Chananeeschen oorsprong, woonden ten N. en N.O. van Palestina; zij waren juist in dien tijd beroemd als het machtigste volk van die streken en stonden aan het hoofd der verbonden volken, met welke de koningen van Egypte in Palestina telkens oorlog hadden te voeren. Daardoor is het verklaarbaar, dat Palestina in zijn geheelen omvang door de algemeene be-benaming van <hi type="italic">land der Hetheërs</hi> werd aangeduid. - Zie verder Exod. XXIII 31 en Deut. XI 24, met de aanteekeningen.</div>
<div id="n005">Moed en kracht, bij vertrouwen op God en onderhouding van zijne geboden (v. 7), zijn de voorwaarden, die God in Josue vereischt ter volvoering van zijne belofte.</div>
<div id="n006">De grondtekst heeft: ‘opdat gij gelukkig moogt handelen, waarheen gij ook gaat’. Vgl. v. 9.</div>
<div id="n007">In den grondtekst luiden de laatste woorden: ‘want dan zult gij geluk hebben op uwen weg en dan zult gij gelukkig handelen’.</div>
<div id="n008">Hebr.: ‘sjoterim’, eigenl. ‘schrijfbeambten’; zie Exod. V noot 7 en 11.</div>
<div id="n009">De levensmiddelen, waarvan zij zich moesten voorzien, bestonden uit manna, dat toen nog viel, en waarschijnlijk ook uit voortbrengselen van de veroverde streek; eerst na het gebruik der nieuwe vruchten van het eigenlijke land Chanaän hield de mannaregen op (V 12). - De drie dagen, waarvan hier sprake is, zijn dezelfde als die van III 1-2 (zie de noot aldaar). De twee verspieders van Hoofdst. II waren waarschijnlijk reeds vóór dit bevel van Josue door hem uitgezonden en teruggekeerd. Het gebeurt meermalen, dat de H. Schrift voor den geregelden gang van het verhaal of om andere redenen feiten nà elkander verhaalt, die gedeeltelijk gelijktijdig of zelfs in omgekeerde tijdsorde hebben plaats gehad.</div>
<div id="n010">Vgl. Num. XXXII 1-33.</div>
<div id="n011">Ten oosten van den Jordaan (zie Deut. III 18-20), gewoonlijk het Overjordaansche land geheeten (v. 14-15). Hebr.: ‘dit land’.</div>
<div id="n012">Zie Num. XXV 1 en XXXIII 49. Op de laatste plaats staat in de Vulgaat ‘Abelsatim’, d.i. de landstreek van <hi type="italic">Setim.</hi> - Voor orde der gebeurtenissen zie III noot 1.</div>
<div id="n013">De stadspoort werd gesloten om de vluchtelingen, zoo zij nog in de stad waren, niet te laten ontkomen.</div>
<div id="n014">Het v. 8-14 verhaalde was reeds vóór de komst der vervolgers geschied, zooals hier uit den grondtekst en den samenhang blijkt. Vgl. Gen. II noot 12.</div>
<div id="n015">In den grondtekst staat hier, zooals elders, waar de Vulgaat <hi type="italic">Dominus, Heer</hi>, heeft, ‘Jahve’ (Jehova), onder welken naam Israël's God ook bij de heidenen bekend was.</div>
<div id="n016">De heidenen erkenden niet de éénheid van God, ook al zagen zij in den God van Israël soms een machtigen of zelfs den machtigsten god. Toch was deze belijdenis van Rahab het begin van haar geloof in den éénen waren God.</div>
<div id="n017">d.i. Wij mogen sterven als wij u niet sparen.</div>
<div id="n018">d.w.z. Het zal zijne eigene schuld zijn zoo zijn bloed vergoten wordt. Vgl. de overeenkomstige uitdrukkingen van Matth. XXVII 24-25: ‘ik ben onschuldig aan het bloed van dezen rechtvaardige’ (woorden van Pilatus); ‘zijn bloed kome over ons en over onze kinderen’ (woorden der Joden). De samenhang van v. 18-19 met v. 17 is: indien, ook nadat de voorwaarden (v 18) vervuld zijn, iemand het huis verlaat, zijn wij aan onzen eed niet gebonden. In den grondtekst luidt v. 18: ‘Zie, wanneer wij in het land komen, zult gij deze karmozijnen koord aan het venster binden, waardoor....., en uwen vader..... bij u in het huis nemen’.</div>
<div id="n019">In de Septuagint ontbreken deze laatste woorden; in elk geval zal Rahab dit eerst later gedaan hebben.</div>
<div id="n020">Zie I noot 7. Hoofdst. III sluit bij Hoofdst. I aan. De gebeurtenissen van Hoofdst. II vallen waarschijnlijk vóór de toespraak van Josue I 10 volg. De drie dagen van I 11 en III 1 verliepen nà de terugkomst der verkenners. Volgens den grondtekst moet men het slot van v. 1 met den aanvang van v. 2 aldus vertalen: ‘.... en zij overnachtten daar alvorens zij overtrokken, en na drie dagen gingen de beambten’ (‘sjoterim’, vgl. I noot 6) enz. Deze drie dagen zijn te tellen van den dag der terugkomst van de verkenners af, zoo dat die dag als de eerste der drie dagen werd geteld. Terstond na hunne terugkomst hield Josue de toespraken van I 10 volg. Den volgenden morgen (bedoeld in III 1) brak hij het leger op - dat was de tweede dag. In den loop van dien dag kwamen zij aan den Jordaan en overnachtten daar (III 1 naar den grondtekst), en daags daarna, d.i. den <hi type="italic">derden</hi> dag, had de overtocht plaats. Zulk eene telwijze was bij de Joden zeer gewoon; vgl. de ‘drie dagen’ tusschen den dood en de verrijzenis van Christus.</div>
<div id="n021">De ‘heiliging’ bestond in zekere wasschingen en onthouding van echtelijk verkeer (Exod. XIX 10, 15), waarmede natuurlijk heiliging des harten gepaard moest gaan om zich de genade der wonderbare openbaring Gods waardig te maken.</div>
<div id="n022">In den grondtekst ontbreekt <hi type="italic">de Heer.</hi></div>
<div id="n023">Eigenlijk slechts tot midden in de rivier, zie IV 10. Ook voor het volgende vers zie IV 2 volg.</div>
<div id="n024">In de lente (zie IV 19), den oogsttijd in het Jordaan-dal, wanneer de sneeuw smelt op het Hermon-gebergte, waar de Jordaan ontspringt, bereikt de rivier soms het dubbele van hare gewone breedte van omstreeks 30 meter. Deze opmerking der H. Schrift toont ons het wonder in zijne volle grootte. Het wonder geschiedt eerst wanneer de priesters, die de ark dragen, den voet in het water hebben gezet ten bewijze van hun geloof in de belofte van God en van hun vertrouwen op zijne macht.</div>
<div id="n025">Het van het noorden naar het zuiden stroomende water van den Jordaan bleef dus rechts van de Israëlieten, die zich aan den oostelijken oever bevonden, als voor een onzichtbaren dam staan. Van die plaats af vloeide het zich in de bedding bevindende water weg, zoodat de Jordaan van daar af tot aan de Doode Zee droogliep. Ten noorden van dien onzichtbaren dam <hi type="italic">zwol</hi> het water <hi type="italic">als een berg aan</hi>, daar het aankomende water niet verder kon. In den Hebr. tekst luidt het eerste verslid: ‘toen bleef het van boven afstroomende water staan en verhief zich als één berg (dam), zeer ver van daar, bij Adam, de stad die bezijden Sarethan ligt’. De twee plaatsen <hi type="italic">Adom</hi> en <hi type="italic">Sarthan</hi> zijn nog niet met zekerheid gevonden. In de Septuagint staat slechts één plaatsnaam (‘Cariathiarim’ voor Sarethan).</div>
<div id="n026">d.i. Waarschijnlijk: <hi type="italic">opgeschort.</hi> Het Hebreeuwsche woord wordt echter beter vertaald met <hi type="italic">vast</hi>: zij stonden vast, d.i. met vasten voet, op vasten bodem.</div>
<div id="n027">Volgens tijdsorde moesten de verzen 1-9 tusschen v. 10 en v. 11 staan, en dit Hoofdst. dus met v. 10 beginnen. De gewijde schrijver koos een andere volgorde, om het verhaal van den overtocht (van v. 10 af) niet te onderbreken.</div>
<div id="n028">In den grondtekst: ‘neemt u’, en in v. 3: ‘beveelt’, in het meervoud. Vgl. III 12.</div>
<div id="n029">Den grondtekst leest men beter: ‘waar de voeten der priesters <hi type="italic">vast</hi> hebben gestaan, twaalf steenen’ (vgl. III noot 7).</div>
<div id="n030">Alle <hi type="italic">kinderen van Israël deden</hi> het, d.w.z. lieten het doen, door de twaalf mannen, die uit hen waren gekozen en als hunne vertegenwoordigers v. 6-7 ook worden toegesproken. Er bestaat geen reden om hier tegenspraak te vermoeden met v. 4, en evenmin om aan te nemen, dat hier later berichten uit verschillende bronnen zijn bijeengebracht. - Zie ook V noot 3.</div>
<div id="n031">Het meest waarschijnlijke gevoelen is, dat deze opmerking hier als elders later in den tekst is gevoegd. Waarschijnlijk werden de steenen in den bodem vastgelegd of hadden zij eenen vorm en een gewicht, waardoor zij tegen den sterken stroom bestand waren.</div>
<div id="n032">Om vóór den avond over te komen en wegens het ongewone van den toestand. Voor de volgorde zie noot 1. <hi type="italic">Wat Moses</hi> enz., vgl. Deut. III 27-28; XXXI 3.</div>
<div id="n033">De Septuagint leest: ‘en de <hi type="italic">steenen</hi> (werden) voor hen uit(gedragen)’, welke lezing wellicht te verkiezen is. Toch is ook onze lezing zakelijk juist. Verstaat men onder de priesters de dragers der ark, dan kan men - wat trouwens in den aard der zaak ligt - aannemen, dat de ark tusschen de rijen van het volk door naar voren werd gedragen en toen weer <hi type="italic">voor het volk uit</hi> ging. Ook kunnen hier de priesters in 't algemeen bedoeld zijn, niet alleen de dragers der ark.</div>
<div id="n034">Zie I 12 volg.</div>
<div id="n035">De grondtekst luidt: ‘Omstreeks veertigduizend strijdvaardigen trokken voor het aanschijn van Jehova (d.i. vóór de ark) ten strijde naar de vlakte van Jericho’. De Septuagint leest de laatste woorden: ‘naar de <hi type="italic">stad</hi> Jericho’. De Vulgaat verbindt beide lezingen. Deze ‘strijdvaardigen’ zijn de ‘strijdbare mannen’ van I 14.</div>
<div id="n036">Na den tocht over den Jordaan en verder naar de vlakte van Jericho te hebben verhaald, moet de gewijde schrijver nog den afloop melden van het wonder, waardoor de Jordaan in zijn loop was gestremd, en mededeelen hoe de rivier haar gewonen loop hernam. Daartoe moet hij zich weer verplaatsen in het oogenblik, toen de ark nog in de bedding van den Jordaan stond. Zulk eene wijze van verhalen is de natuurlijke verhaaltrant, bij de oude, vooral Oostersche volken in gebruik. Deze opmerking gelde ook voor andere dergelijke gevallen.</div>
<div id="n037">De grondtekst voegt er nog bij: ‘over al zijne oevers’. Zie III 15. <hi type="italic">Den drogen grond</hi>, d.i. het vaste land, den oever.</div>
<div id="n038">Blijkbaar worden hier de bewoners van Palestina ten W. van den Jordaan onderscheiden in Amorrheërs en Chanaänieten (Septuagint: ‘Pheniciërs’); de eersten bewoonden het bergland aan het Jordaandal, de laatsten woonden aan den kant van de kust der Middellandsche Zee.</div>
<div id="n039">Allen van 20 jaar en daarboven, behalve Caleb en Josue. Num. XIV 29-30; Deut. II 14-16. Hieruit kan men afleiden, dat omstreeks een vierde der mannen (nl. allen die in het tweede jaar na den Uittocht nog geen 20 jaar telden) besneden waren. Wanneer dezen de besnijdenis verrichtten, konden allen vóór het Paaschfeest gemakkelijk besneden zijn (vgl. noot 4). Waren de besnedenen toen nog niet van hunne wondkoortsen genezen (Gen. XXXIV 25), zij konden toch aan den ritueelen maaltijd deelnemen, die door de anderen kon worden bereid. - Deze algemeene besnijdenis wordt de <hi type="italic">tweede</hi> genoemd met betrekking tot de eerste door Abraham (Gen. XVII 23-27); zij moest geschieden wegens de viering van het Paaschfeest (Exod. XII 43, 44, 48), die in de woestijn niet had plaats gehad. Aangaande de hierbij gebruikte <hi type="italic">steenen messen</hi> (v. 2) zie nog de aanteekeningen bij XXI 40 en XXIV 30; vgl. Exod. IV 25.</div>
<div id="n040"><hi type="italic">Galgala</hi> (Hebr. Gilgal) komt van den stam ‘galal’, die wentelen, afwentelen, hier afwenden (d.i. <hi type="italic">wegnemen)</hi> beteekent. Deze toepassing van den naam Gilgal sluit niet uit, dat bedoelde heuvel (en daarmede de in de nabijheid aangebouwde stad) oorspronkelijk om een andere reden dien naam kan ontvangen hebben. ‘Gilgal’ beteekent iets wat rond is (kring, rad, heuvel). De twaalf steenen uit den Jordaan (IV 20) werden vermoedelijk in een kring rondom de ark of het altaar op den heuvel opgericht, evenals bij het altaar aan den voet van den Sinaï twaalf gedenksteenen werden geplaatst (Exod. XXIV 4) en evenals door Josue bij het altaar op den berg Hebal gedenksteenen, waarschijnlijk eveneens twaalf, werden opgericht (Deut. XXVII 4-8; Jos. VIII 31-32; ook daar bevond zich eene plaats met name Gilgal, Deut. XI 29-30). De <hi type="italic">smaad van Egypte</hi> beteekent den smaad der slavernij in Egypte en de daarmede nog als gevolg in verband staande omzwerving in de woestijn; tevens wordt er door aangeduid de hoon, waarmee de Egyptenaren hun hadden voorgeworpen, dat hun God onmachtig was hen te verlossen. Deze <hi type="italic">smaad</hi> werd van de Israëlieten <hi type="italic">weggenomen</hi> bij hunne intrede in het land Chanaän, dat zij thans als het volk Gods in bezit gingen nemen.</div>
<div id="n041">Nisan, toen Abib geheeten, vgl. Exod. XII 2 (noot 2) en XIII 4. Op den 10<hi type="super">den</hi>, dus slechts vier dagen vroeger, waren de Israëlieten over den Jordaan getrokken (IV 19).</div>
<div id="n042">Omstreeks dien tijd van het jaar wordt de gerst in Palestina rijp. De <hi type="italic">geroosterde gerst</hi> werd waarschijnlijk gemalen en van het meel eene spijs bereid. De voorschriften van Lev. XXIII 10-14 konden bij die gelegenheid wel niet in beoefening worden gebracht.</div>
<div id="n043">Zie I 11 noot.</div>
<div id="n044">Voor <hi type="italic">geenszins</hi> heeft de Septuagint, in overeenstemming met eene andere Hebr. lezing: ‘hem’, zoodat de vertaling zou luiden: ‘En deze zeide tot hem: Voorwaar ik ben’ enz. De rede des engels schijnt afgebroken door de terstond volgende eerbiedsbetuigingen van Josue. Men kan aanvullen: om u de hulp des Heeren bij de verovering van Chanaän te verzekeren. Misschien is VI 2 het vervolg.</div>
<div id="n045">Hebr. ‘adoni’ (mijn heer), niet voor God gebruikelijk.</div>
<div id="n046">Wellicht het vervolg van de rede des engels (V 14 noot 7); <hi type="italic">de Heer sprak</hi> dan <hi type="italic">tot Josue</hi> door den engel. Vgl. Exod. III 2 noot 3. Vers 1 schijnt wel een ander verhaal in te leiden, doch in werkelijkheid kan het zeer goed eene onderbreking zijn, en wel eene voor het goed begrip der zaak noodzakelijke toelichting.</div>
<div id="n047">Eenigszins anders luidt dit vers in den grondtekst: ‘En zeven priesters zullen de zeven bazuinen van ramshoornen (d.i. gebogen horens) dragen voor de ark des verbonds uit, en op den zevenden dag zult gij zevenmaal om de stad trekken’ enz. Voor het begrip der Vulgaat vgl. Lev. XXV 8-9.</div>
<div id="n048">De Septuagint leest de verzen 8 en 9 (de eerste woorden van v. 8 ontbreken): 8. ‘En zeven priesters, dragende zeven heilige bazuinen, zullen eveneens voor den Heer uitgaan en krachtig blazen, en de verbondsark des Heeren zal volgen, 9. en de gewapenden zullen vooruitgaan’ enz. Daar behooren deze verzen dus nog bij het bevel van Josue, evenals v. 10. Deze lezing geeft een beteren samenhang en is te verkiezen boven die van het Hebr. en de Vulgaat. Het verhaal zelf komt eerst v. 11 volg.</div>
<div id="n049">Door dezen <hi type="italic">ban</hi> (‘cherem’) <hi type="italic">voor den Heer</hi> vielen alle levende wezens onder het doodvonnis (v. 21), waarbij zij aan alle menschelijk recht werden onttrokken; de levenlooze dingen moesten òf vernietigd òf - in zoover zij waarde hadden - den Heer gewijd worden (v. 18, 19). Deze strenge ban gold alleen de Chanaänieten; vgl. Deut. XX 16-18. Wat onder den cherem lag mocht door de Israëlieten niet worden genomen (v. 18); vgl. Deut. VII 25-26.</div>
<div id="n050">De grondtekst heeft: ‘En het volk scheeuwde en men blies op de bazuinen; en toen het volk het geschal der bazuinen hoorde, hief het een luid geschreeuw aan, en de muur stortte in op hare plaats’. De Septuagint heeft de eerste woorden niet en leest: ‘En de priesters bliezen op de bazuinen; en toen het volk de bazuinen hoorde, hief al het volk te gelijk een luid en machtig veldgeschrei aan, en de geheele muur stortte rondom in’. Vgl. v. 5. Na de instorting der muren moest er nog gestreden worden, hetgeen hier niet verhaald wordt; doch zie XXIV 11.</div>
<div id="n051">Vgl. Num. V 3; Deut. XXIII 14. Uit de heidensche en onder den ban gevallen stad gekomen moesten zij als onrein gelden en gedurende een zekeren reinigingstijd buiten het legerkamp van Gods volk verblijven.</div>
<div id="n052">Het Hebr. en de andere teksten hebben: ‘en zij woonde’, waaruit men afleidt dat Rahab ten tijde van den schrijver <hi type="italic">(op den huidigen dag)</hi> nog leefde; zie de Inleiding. <hi type="italic">Midden onder Israël</hi> werden Rahab en haar geslacht opgenomen als bijgekomen kinderen van Abraham. Het Evangelie (Matth. I 5) leert ons zelfs, dat zij behoort tot de voorouders van David en van Christus: Salmon, een afstammeling van Juda, gewon Boöz uit Rahab. Vgl. Ruth. IV 21; I Par. II 11 (op de laatste plaats heet haar man Salma).</div>
<div id="n053">Vgl. Deut. XIII 16. Jericho mocht wel als opene plaats bewoond worden en bestond als zoodanig daarna werkelijk (Jos. XVIII 21; Judic. III 13; II Reg. X 5). Doch als vesting, met muren, die op een <hi type="italic">fundament</hi> moesten rusten, en met <hi type="italic">poorten,</hi> mocht het niet weder opgebouwd worden. Voor den overmoedige, die zulks waagde, gold de vloek van Josue (volgens den grondtekst door het volk bekrachtigd). Die vloek beteekent: hij, die het waagt de stad weer op te bouwen, moge bij de grondlegging der muren zijnen eerstgeborene, bij de voltooiing (door het plaatsen der poorten) zijn jongste kind verliezen. Meerdere eeuwen later ging die vloek in vervulling aan Hiël onder den goddeloozen koning Achab (III Reg. XVI 34).</div>
<div id="n054">Zie VI 18. <hi type="italic">Achan</hi> heet in de Septuagint hier, evenals I Par. II 7, <hi type="italic">Achar; Zabdi</hi> heet daar <hi type="italic">Zambri</hi> en I Par. II 6 heet hij ook in den grondtekst en de Vulgaat <hi type="italic">Zamri.</hi> Over <hi type="italic">Zare</hi> (Zara) zie Gen. XXXVIII 30; Num. XXVI 20; I Par. II 4. In deze geslachtslijst van Juda tot Achan zijn hoogstwaarschijnlijk eenige geslachten overgeslagen.</div>
<div id="n055">Vgl. Gen. XII 8 en XIII 3. De Septuagint heeft alleen: ‘dat bij Bethel ligt’. <hi type="italic">Bethaven</hi> is de latere naam van het heiligdom van Bethel (zie de aanteekening bij Os. IV 15), tusschen Haï en de stad Bethel (Luza) gelegen.</div>
<div id="n056">De geheele bevolking van Haï bedroeg (volgens VIII 25) 12000 zielen.</div>
<div id="n057">Waarschijnlijk is dit Hebr. woord, dat door de Vulgaat uit den grondtekst is overgenomen, niet de eigennaam eener plaats, maar moet het vertaald worden met <hi type="italic">spleten, rotsspleten,</hi> die dan ook in die streek op meer dan ééne plaats worden gevonden. - Dit tweede verslid is waarschijnlijk nadere verklaring van het voorafgaande; men kan vertalen: ‘de vijanden namelijk vervolgden hen’ enz. De Israëlieten vluchtten door den bergpas langs de helling <hi type="italic">afwaarts</hi> naar het Jordaandal: zoo is het ook begrijpelijk, dat er niet meer dan <hi type="italic">zes en dertig</hi> (de achtersten) sneuvelden.</div>
<div id="n058">De grondtekst wordt waarschijnlijk beter vertaald: ‘O, hadden wij toch besloten aan gene zijde van den Jordaan te blijven!’</div>
<div id="n059">Zie III 5 noot.</div>
<div id="n060">Na de steeniging (v. 25), waarin de gewone terechtstelling bestond, was dit eene verscherping der straf, evenals ophanging van het lijk. Vgl. Lev XX 14 (Hebr.); Deut. XXI 22.</div>
<div id="n061">Door het lot, als de stam waartoe de schuldige behoorde.</div>
<div id="n062">d.i. Volgens Hebreeuwsch spraakgebruik: zeer <hi type="italic">schoon.</hi> In den grondtekst staat: <hi type="italic">een schoonen mantel van Sjinear</hi> (Sennaär); in de Septuagint: <hi type="italic">een bonten mantel.</hi> In Sennaär (Babylonië) werden kostbare stoffen vervaardigd. De Vulgaat leest <hi type="italic">sjani</hi> (karmozijn) in plaats van ‘Sjinear’ en heeft wellicht de beste lezing. - <hi type="italic">Tweehonderd zilveren sikkels</hi> hadden waarschijnlijk eene waarde van iets meer dan 300 gulden. De <hi type="italic">gouden staaf</hi> (Hebr. ‘tong’) woog 50 sikkel; daar de gouden sikkel omstreeks 16⅓ gram woog, had de staaf een gewicht van meer dan 800 gram.</div>
<div id="n063">Vóór den tabernakel of vóór de ark, waar de Heer op bijzondere wijze tegenwoordig was.</div>
<div id="n064"><hi type="italic">Achor</hi> komt van ʽ<hi type="italic">achar</hi> (d.i. verstoren, ongelukkig maken) en beteekent <hi type="italic">verstoring.</hi> Het woord is eene toespeling op den naam van Achan (zie noot 1); ook in v. 25 komt deze woordspeling voor. - Alles wat tot het huis van Achan behoorde, zelfs zijne kinderen en zijn vee, viel onder den vloek van den cherem, dien hij op zich en zijn huis had geladen, en moest daarom met hem vernietigd worden (vgl. Deut. XIII 15-16). De geschiedenis van Achan toont ons de eenheid en gemeenschappelijke verantwoordelijkheid van het volk Gods, dat in zijn geheel bezoedeld wordt door den ban, dien één persoon daarin brengt. Zij toont echter ook weder de goedheid des Heeren, die den schuldige er uit verwijdert, opdat zijne gunst weer onverzwakt op zijn volk kunne nederdalen. De strengheid van het aan Achan voltrokken vonnis laat zich verklaren uit den bijzonderen toestand: het was noodzakelijk dat de eerste overtreding in het Beloofde Land - nog wel onmiddellijk na een wonderbaar hulpbetoon van den kant van God - voorbeeldig volgens de Wet gestraft werd, opdat niet de grond werd gelegd voor eene verslapping der zoo noodzakelijke tucht. In dit opzicht is dit strafgericht te vergelijken met dat van Ananias en Saphira, Act. V 1-11.</div>
<div id="n065">Bij Jericho was dit niet geoorloofd (VI 24); doch vgl. Deut. XX 14.</div>
<div id="n066">Na de aankomst bij Haï. - Het getal 30000 (van <hi type="italic">uitverkoren</hi> manschappen) schijnt wel wat groot voor deze onderneming; vgl. VII 3. Daar de getallen in den Bijbel meermalen blijkbaar door de afschrijvers zijn bedorven, is er geen bezwaar hier 5000 te lezen evenals v. 12.</div>
<div id="n067">Ten Z.O. van Beitin (Bethel) bevinden zich twee rotsachtige hoogten, die een voor de hinderlaag geschikt terrein aanboden.</div>
<div id="n068">Bij de hoofdmacht van het leger.</div>
<div id="n069">Deze <hi type="italic">laagte</hi> is vermoedelijk het diepe Wadi Matja.</div>
<div id="n070">Zie boven, v. 3 volg. en noot 2. Deze herhaling vindt haren grond in de korte samenvattende beschrijving (v. 12-13) van de stellingen, door de Israëlietische krijgsmacht ingenomen. De verzen 12 en 13 ontbreken echter in de Septuagint.</div>
<div id="n071">Grondtekst en Septuagint voegen er bij: ‘der stad’.</div>
<div id="n072">Hebr.: ‘de stad’, nl. Haï. In de Septuagint wordt <hi type="italic">Bethel</hi> niet genoemd. Vgl. v. 25. Zoo ‘Bethel’ bij den oorspronkelijken tekst behoort, moet men aannemen, dat de hulptroepen van Bethel reeds te voren naar Haï waren getrokken, daar zij anders onvermijdelijk op de hinderlaag der Israëlieten hadden gestooten (vgl. v. 9).</div>
<div id="n073">Hebr. en Septuagint, hier en v. 19, ‘lans’. Hebr. ook v. 26.</div>
<div id="n074">Vgl. v. 18-19; Exod. XVII 10-12. Dit vers ontbreekt in de Septuagint.</div>
<div id="n075">Vgl. Deut. XIII 16. Hebr. en Sept. voegen nog bij: ‘tot op dezen dag’. In lateren tijd is er echter weer spraak van eene stad <hi type="italic">Ajath</hi> (Is. X 28) of <hi type="italic">Aja</hi> (I Esdr. II 28; II Esdr. XI 31; Vulg. Haï), waarschijnlijk in de nabijheid der ruïnen van het oude Haï.</div>
<div id="n076">Hebr.: ‘En haren koning (die waarschijnlijk eerst gedood werd) hing hij op aan een boom tot aan den avond; en bij zonsondergang beval Josue, en zij namen zijn lijk van den boom en wierpen het in de opening der stadspoort’. Voor ‘in de opening der stadspoort’ heeft de Septuagint (met een klein verschil in de lezing van den Hebr. tekst): ‘in den kuil’; de stadspoort wordt daar niet genoemd. Vgl. verder Deut. XXI 22-23.</div>
<div id="n077">De <hi type="italic">berg Hebal</hi> bij Sichem ligt omstreeks 12 uur gaans ten N. van Haï. - Dit verhaal (v. 30-35) past niet goed in dezen samenhang. Hoofdst. IX sluit blijkbaar aan bij VIII 29 (zie IX 1 en 3). Verder kan men zich moeielijk voorstellen, dat Israël door deze nog niet veroverde vijandelijke streek kon trekken zonder te worden lastig gevallen en tevens zonder veroveringen te maken; ook het feit, dat de beschreven plechtigheid en de voorbereidselen daartoe (het maken van het altaar, de bewerking der steenen volgens Deut. XXVII 2-8) zoo ongestoord plaats hadden, wijst op een meer rustigen toestand. Zoo het verhaal van de verovering van Midden-Palestina (Ephraïm en Manasses), waarbij dit bericht zich zal hebben aangesloten, later is weggelaten (zie de Inleiding), moest er voor dit stuk eene plaats gezocht worden, en dan lag het voor de hand het te laten volgen op het verhaal der eerste veroveringen van Josue, daar de plechtigheid bij Sichem, volgens de Wet (Deut. XXVII 2), zoo spoedig mogelijk moest plaats hebben. Toch is het niet geheel onmogelijk, dat Josue van den schrik der Chanaänieten gebruik maakte om het voorschrift der Wet terstond na de inneming van Haï te vervullen.</div>
<div id="n078"><hi type="italic">Deuteronomium</hi> beteekent ‘tweede wetgeving’. Het Hebreeuwsche ‘misjneh’ (ook Deut. XVII 18) beteekent ‘verdubbeling’ of ‘herhaling’ (dus zooveel als <hi type="italic">afschrift)</hi>, maar kan ook den zin hebben van ‘tweede wet’. Het is niet geheel zeker wat hier bedoeld is. Vgl. Deut. XXVII 8 noot, alsmede hieronder v. 34 noot 16. - De Septuagint heeft de woorden <hi type="italic">dat deze geschreven had</hi> niet, wellicht terecht, zoodat dan de woorden <hi type="italic">in tegenwoordigheid der kinderen van Israël</hi> betrekking hebben op het schrijven van Josue (in 't begin van het vers).</div>
<div id="n079">Hebr.: ‘sjoterim’; vgl. I 10; III 2.</div>
<div id="n080">Vgl. Deut. XI 26-29; XXVII 14 volg. en XXVIII. De woorden <hi type="italic">al hetgeen geschreven stond</hi> enz. kunnen den zin hebben: ‘namelijk al hetgeen daarover geschreven stond’.</div>
<div id="n081">De inneming van Jericho en Haï; vgl. VIII noot 13. <hi type="italic">Over den Jordaan</hi> beteekent hier <hi type="italic">ten westen</hi>, v. 10 <hi type="italic">ten oosten</hi> van den Jordaan.</div>
<div id="n082">Bij Jericho (V 9-10). Vgl. v. 17; X 6, 43. Galgala was het hoofdkwartier.</div>
<div id="n083">Grondtekst en Septuagint: ‘den Heveër’ (d.i. den Heveërs). De oorspronkelijke bewoners van Gabaon en omstreken waren dus Heveërs. Met dezulken mochten de Israëlieten geen vredeverbond sluiten (v. 7) volgens Exod. XXIII 32; XXXIV 12; Deut. VII 2.</div>
<div id="n084">Zie noot 1. Zij behouden hun gewone zegswijze en spreken als waren zij in Gabaon, ten westen van den Jordaan.</div>
<div id="n085">De Israëlieten (de ‘mannen’, v. 6, de ‘vorsten’, v. 15, van Israël) namen en gebruikten, tot teeken van vredelievendheid, van de door de Gabaonieten medegebrachte levensmiddelen en sloten een verdrag met hen zonder den raad des Heeren (door middel van den hoogepriester, Num. XXVII 21) in te winnen; hadden zij eerst het orakel des Heeren ondervraagd, dan waren zij niet bedrogen geworden. Zoo moeten wij in elke zaak acht geven op den wil Gods.</div>
<div id="n086">De tijdsbepaling <hi type="italic">den derden dag</hi> ontbreekt in de Septuagint en is hier wellicht door een afschrijver uit v. 16 overgenomen; zoo zij tot den tekst behoort, is v. 17 een nadere verklaring van v. 16, zoodat men kan vertalen: <hi type="italic">De kinderen van Israël braken namelijk de legerplaats op en kwamen den derden dag</hi> (nl. na het opbreken) <hi type="italic">in hunne steden.</hi> De hier genoemde steden lagen derhalve in elkanders nabijheid. Hare bewoners worden echter (v. 3, 22; X 1) in het algemeen ‘Gabaonieten’ genoemd; om hun verbond met Josue worden zij, onder den naam van Gabaonieten, door de omliggende stammen beoorloogd en wordt alleen Gabaon belegerd (X 1-5). De drie laatstgenoemde steden behoorden dus onder Gabaon.</div>
<div id="n087">Zij waren eigenlijk niet verplicht zich aan dien eed te houden, wijl daarbij als voorwaarde was aangenomen, dat het geen Chanaänieten waren, met welke zij trouwens volgens de Wet, waartegenover een eed niet verplichtte, zulk verbond niet mochten sluiten. Zij meenden echter hunnen eed te moeten houden uit eerbied voor den naam des Heeren, iets wat dan ook - om dien eerbied bij hun volk en bij de heidensche Gabaonieten niet te verminderen - in deze omstandigheden geraden was.</div>
<div id="n088">Hebr.: ‘Zij mogen leven! En zij werden houthakkers en waterscheppers, zooals de vorsten tot hen gesproken hadden’.</div>
<div id="n089">Bemerking, die zeggen wil: en zij waren dit tot nu toe. In latere tijden behoorden hunne nakomelingen tot de zoogenaamde Nathineërs; vgl. de aanteekeningen op I Par. IX 2 en I Esdr. II 43. Over de Gabaonieten zie nog II Reg. XXI 1-9.</div>
<div id="n090">Hier voor het eerst wordt deze stad, die eens het brandpunt van het staatkundige en godsdienstige leven der Israëlieten zou worden, in de H. Schrift met zekerheid genoemd (dat <hi type="italic">Salem</hi>, Gen. XIV 18, Jerusalem zou zijn, is niet zeker). Onder den Egyptischen koning Amenophis IV komt het op de tabletten van Tel-el-Amarna (zie de Inleiding) voor onder den naam <hi type="italic">Urusalim.</hi> De toenmalige ‘vorst’ van Jerusalem, Abdichiba, schrijft aan den pharao over het gevaar, waarin het Egyptische gezag verkeerde. Ten tijde van Josue was Jerusalem dan ook onafhankelijk en had een eigen <hi type="italic">koning (Adonisedec,</hi> d.i. ‘heer van gerechtigheid’, vgl. <hi type="italic">Melchisedech</hi> Gen. XIV 18). Het was in de handen der Jebusieten (Jos. XV 63), naar welke het ook Jebus werd genoemd (Judic. XIX 10; I Par. XI 4). Jos. XVIII 28 wordt in den Hebr. tekst de stad nog aangeduid door den naam van den volksstam: <hi type="italic">ha-Jebusi</hi> ‘de Jebuseër’. Over Jebus-Jerusalem zie verder Judic. I 8, 21; XIX 10-12; II Reg. V 6-8; I Par. XI 4-6.</div>
<div id="n091">Der Israëlieten.</div>
<div id="n092">Hebr. ‘als’. Het had zelf geenen koning, IX 11, hoewel het aanzienlijk genoeg was. Vgl. de Inleiding.</div>
<div id="n093">De ruïnen van het oude Lachis bevinden zich te Tel-Hesy. Men heeft daar nog een opschrift gevonden, waarin o.a. gezegd wordt, dat de stadhouder Zimrida betrokken was in eene samenzwering tegen de Egyptische macht. Deze Zimrida van Lachis komt ook op de tabletten van Tel-el-Amarna voor.</div>
<div id="n094">Eene meer algemeene benaming van de bewoners dezer streken. Vgl. Gen. XV noot 12 en XLVIII noot 16. Zie ook hierna noot 6.</div>
<div id="n095">De <hi type="italic">Amorrheërs</hi> (d.i. ‘hooglanders’) bewoonden voornamelijk het gebergte, hoewel enkelen der hier genoemde koningen hun zetel in de vlakte hadden.</div>
<div id="n096">De bedoeling is niet, dat hij in dien éénen nacht van Galgala naar Gabaon trok, maar dat hij ook gedurende dien nacht voortrukte.</div>
<div id="n097">Vermoedelijk door een hevig onweder, zie v. 11; vgl. I Reg. VII 10.</div>
<div id="n098">Tusschen Gabaon en Opper-Bethhoron. Van Opper-Bethhoron vluchtte de vijand langs den steil <hi type="italic">afgaanden weg van Bethhoron</hi> (v. 11) naar het 3 kilometer westelijker en 215 meter lager telegen Neder-Bethhoron. Vandaar ging de vlucht in zuidelijke richting <hi type="italic">tot aan Azeca en Maceda</hi>, van welke plaatsen de juiste ligging niet met zekerheid bekend is; beide lagen in de Sjephela (XI noot 13), XV 35, 41. Over Azeca zie nog I Reg. XVII 1; II Esdr. XI 30; Jer. XXXIV 7. Van Maceda wordt waarschijnlijk in een oud-Egyptisch opschrift gesproken onder den naain Mikata.</div>
<div id="n099">De <hi type="italic">afgaande weg van Bethhoron</hi> (zie noot 9) was van Gabaon uit zeker in 2 of 3 uren te bereiken.</div>
<div id="n100"><hi type="italic">Toen</hi> wijst in het algemeen slechts op den dag dier gebeurtenis, zooals blijkt uit het volgende <hi type="italic">ten dage dat</hi> enz. De schrijver wil zeggen: <hi type="italic">toen</hi>, d.i. op dien dag, was het dat deze beroemde gebeurtenis plaats had.</div>
<div id="n101">Hebr.: ‘Zon, in Gibeon wees stil, en gij, maan, in het dal van Ajjalon!’ Deze plaatsbepalingen schijnen eene aanduiding te bevatten van het punt, waar Josue zich op dat oogenblik bevond. Hij was nog niet bij Azeca of Maceda (zie noot 9), want dan had hij Gabaon en het dal van Ajalon reeds ver achter zich gehad, en men keert zich ook niet naar het noorden of noordoosten om zich tot de zon te wenden. Daarentegen bestaat er grond om te vermoeden, dat Gabaon nog in de nabijheid was en dat het dal van Ajalon (ten N. van de stad Ajalon, thans Jalo, en ongeveer ten Z. van Neder-Bethhoron) nog niet bereikt was. Josue zal zich dus tusschen Gabaon en Neder-Bethhoron, en wel waarschijnlijk op den ‘afgaanden weg van Bethhoron’ (v. 11, zie noot 9), hebben bevonden. Daar had hij Gabaon ten Z.O., het dal van Ajalon ten W.Z.W. vóór zich.</div>
<div id="n102">Hebr.: ‘En stil was de zon, en de maan stond, totdat’ enz.</div>
<div id="n103">Dit boek wordt ook aangehaald II Reg. I 18 (klaaglied van David over Saul en Jonathan), alsmede waarschijnlijk III Reg. VIII 53 (gebed van Salomon bij de inwijding van den tempel (in de Septuagint; zie noot 16. Inden grondtekst heet het <hi type="italic">Sepher haj-jasjar</hi>, d.i. ‘Boek van den (of: het) gerechte’ (brave, dappere). De Septuagint spreekt op de laatst aangehaalde plaats van het ‘Boek des lieds’ (Liederenboek) en las daar dus <hi type="italic">Sepher has-sjir.</hi> Het schijnt eene verzameling van liederen (heldenzangen) te hebben bevat, ter herinnering aan de groote mannen van Israël, met korte historische bemerkingen. Eene rest van zulk eene bemerking is vermoedelijk v. 12<hi type="italic">a</hi> van <hi type="italic">ten dage</hi> tot <hi type="italic">in hunne tegenwoordigheid.</hi> Het hier voorkomende citaat uit een der liederen, in zoover het letterlijk is opgenomen, begint met de woorden van Josue (<hi type="italic">Zon</hi> enz. v. 12) en eindigt bij <hi type="italic">vijanden</hi> (v. 13), zooals uit de poëtische vormen en wendingen in den grondtekst blijkt.</div>
<div id="n104">Hebr.: ‘En de zon stond midden aan den hemel en zij haastte zich niet onder te gaan, als (zijnde) een volmaakte dag’ of ‘omstreeks een vollen dag’. De uitdrukking <hi type="italic">midden aan den hemel</hi> sluit alleen in, dat de zon op een tamelijke hoogte boven den horizon stond.</div>
<div id="n105">Hebr.: ‘En niet was er (een dag) gelijk die dag, vóór hem en nà hem, dat Jehova gehoor gaf aan de stem eens mans, want Jehova streed voor Israël’. - Velen schrijven den tekst van v. 12-14 aan Josue zelven toe en onderstellen, dat het ‘Boek der Gerechten’ toen reeds bestond en er later nog van tijd tot tijd liederen aan werden toegevoegd. - De Septuagint geeft v. 12-13 als volgt: 12. ‘Toen sprak Jesus (Josue) tot den Heer, op den dag dat God den Amorrheër overleverde in de handen van Israël - als wanneer Hij hen verdelgde te Gabaon en zij verdelgd werden van voor het aanschijn der kinderen van Israël -, en Jesus zeide: de zon sta bij Gabaon, en de maan bij het dal van Ailon. 13. En de zon stond en ook de maan in den stand (of: op de standplaats), totdat God wraak had geoefend aan hunne vijanden; en de zon stond midden aan den hemel, zij schreed niet voort ten ondergang tot het einde van éénen dag’. Vgl. ook Eccli. XLVI 4-8. - Het valt niet te betwijfelen, dat er v. 12-14 spraak is van eene wonderbare gebeurtenis.</div>
<div id="n106">Dit vers ontbreekt in de Septuagint evenals v. 43. Wellicht is het door de gelijke slotwoorden van v. 14 en v. 42 bij vergissing hierheen gekomen. - In v. 21 wordt Maceda (vgl. v. 10) als legerplaats genoemd.</div>
<div id="n107">Het door v. 12-15 onderbroken verhaal van de vervolging wordt hier voortgezet (zie v. 19). De grondtekst kan eenvoudig vertaald worden: ‘En die vijf koningen vluchtten en verborgen zich’ enz.</div>
<div id="n108">Hebr.: ‘de tong te spitsen’. Vgl. Exod. XI 7 en de noot. Voor <hi type="italic">gezond</hi> en <hi type="italic">in vollen getale</hi> staat in den grondtekst alleen: ‘in vrede’ (d.i. in veiligheid).</div>
<div id="n109">Vgl. Gen. XLIX 8; Ps. LIX 10 en CIX 1.</div>
<div id="n110">Vgl. VIII 29.</div>
<div id="n111">Ter eerlooze herinnering. Vgl. VII 26 en VIII 29.</div>
<div id="n112">Zie VI 2, 21; VIII 2, 29.</div>
<div id="n113">Alle bewoners.</div>
<div id="n114">Gazer zelf, als nog te veel noordelijk (bij Accaron) gelegen, lag buiten het plan van dezen veroveringstocht van Josue. Vgl. v. 3.</div>
<div id="n115">Wellicht den opvolger van den v. 3 genoemden en reeds (v. 26) terechtgestelden; de Septuagint rept hier niet van den koning; het woord is misschien bij vergissing in den tekst gekomen.</div>
<div id="n116">d.i. <hi type="italic">Teruggekeerd</hi> naar den kant van Lachis en Eglon (westelijk van Hebron), trok hij <hi type="italic">naar Dabir</hi> (zuidwestelijk van Hebron). Andere namen van Dabir zie XV 15 en 49. Later moest het opnieuw worden veroverd, XV 16 volg.</div>
<div id="n117">Is hier volgens het Hebr. geen eigennaam, maar beteekent de plaatsen, waar de bergen in de vlakte overgaan en de van de bergen vloeiende beken zich uitstorten: den voet der bergen, zooals het ook Deut. III 17 en IV 49 door de Vulgaat zelve vertaald wordt. Zie verder XI 16-17 en de aanteekening aldaar.</div>
<div id="n118">Hebr.: 41. ‘En Josue sloeg ze van Cadesbarne tot Gaza en het geheele land van Gosen tot Gabaon. 42. En al deze koningen en hun land veroverde Josue ineens’. Over <hi type="italic">Gosen</hi> zie de aanteekening op XI 16-17.</div>
<div id="n119">Ook hier ontbreken deze woorden in de Septuagint; zie noot 17.</div>
<div id="n120">Hebr. woordelijk: ‘En het geschiedde, toen Jabin, koning van Asor, hoorde, en (d.i. dat) hij zond’. Zie verder noot 5.</div>
<div id="n121">Septuagint: ‘tegenover’.</div>
<div id="n122">Hebr. ‘Naphoth-Dor’, d.i. de hoogten van Dor (aan de Middellandsche Zee). <hi type="italic">Aan den zeekant</hi>, d.i. ten westen.</div>
<div id="n123">Waarschijnlijk hetzelfde als Masphe (v. 8); niet te verwarren met andere plaatsen van dien naam. Dit Maspha, alsmede Asor, Madon (Sept. Maron), Semeron, Achsaph (Egypt. opschriften: Aksap), Ceneroth, Dor, de Hermon, lagen in het noorden van Palestina. Ook stammen, die hun hoofdzetel meer zuidwaarts hadden, als de Pherezieten en Jebusieten, werden te hulp geroepen. Asor stond aan het hoofd der noordelijke staten, v. 10. Vgl. Judic. IV 2, waar een andere Jabin van Asor ‘koning van Chanaän’ wordt genoemd. Reeds op de Amarna-tabletten wordt gesproken van een ‘koning van Asor’, die, evenals de ‘koning van Sidon’, de partij der Chabiri gekozen had (zie de Inleiding). Asor is waarschijnlijk het tegenwoordige, ten N.W. van het meer Merom gelegen Dzjebel-el-Harrawi, waar de ruïnen eener oude vesting nog bestaan.</div>
<div id="n124">Hebr.: ‘omstreeks dezen tijd’. Hieruit blijkt, dat Josue op dit oogenblik niet in het verwijderde Galgala was, maar in de nabijheid van het vijandelijke leger. Ook uit den samenhang valt dit op te maken; de woorden: <hi type="italic">Vrees hen niet, alle dezen</hi> enz., duiden aan, dat de vijand niet ver af was. Het verhaal van den tocht van Josue naar het noorden ontbreekt. Het is niet waarschijnlijk, dat de verbonden legers de komst van Josue uit Galgala zouden hebben afgewacht, of dat Josue bij het eerste gerucht van het vijandelijk verbond aanstonds naar zoo ver noordelijk gelegen streken zou zijn opgetrokken. Daar de verovering van Midden-Palestina nergens verhaald wordt en die verovering toch geschied is (zie XII noot 14); daar verder, zoo Midden-Palestina nog niet in hunne macht was, de Israëlieten bij dezen oorlog in het noorden deze vijandelijke strook in den rug zouden hebben gehad en zoo van hun hoofdkwartier zouden zijn afgesneden, moet deze verovering zeer waarschijnlijk tusschen de gebeurtenissen van X en XI geplaatst worden. De uitdrukking van v. 1: <hi type="italic">Toen Jabin.... gehoord had.</hi> slaat dan niet op het in Hoofdst. X verhaalde, maar op de veroveringen van Josue in 't algemeen, tenzij, daar het verhaal der verovering van Midden-Palestina later vermoedelijk is weggelaten, de uitdrukking oorspronkelijk dáárop betrekking heeft gehad. Josue bevond zich dus waarschijnlijk in Midden-Palestina toen de oproeping van Jabin geschiedde.</div>
<div id="n125">Door het doorhakken van de pezen der achterpooten; zie v. 9. Vgl. Gen. XLIX 6 (Hebr. tekst, zie noot 9 aldaar); II Reg. VIII 4; I Par. XVIII 4.</div>
<div id="n126">Hebr.: ‘Misrephoth-Majim’, d.i. ‘Misrephoth (smeltovens?) aan het water’, waarschijnlijk het tegenwoordige Aïn-Mesjerfe, tusschen Tyrus en Acco aan de Middellandsche Zee, met vele bronnen en ruïnen. Vgl. XIII 6. <hi type="italic">Groot-Sidon</hi> wordt ook XIX 28 genoemd; in een opschrift van den Assyrischen koning Sennacherib (701 v.C.) wordt naast Groot-Sidon ook Klein-Sidon vermeld, dat in de nabijheid daarvan lag.</div>
<div id="n127">Vermoedelijk later toegevoegde bemerking.</div>
<div id="n128">Asor werd echter herbouwd (Judic. IV 2), iets wat men in die tijden na het vertrek van den overwinnaar al spoedig deed, zooals niet alleen de H. Schrift, maar o.a. ook de oude Assyrische opschriften getuigen.</div>
<div id="n129">Hebr.: ‘En al deze koningssteden’.</div>
<div id="n130">De hooggelegen natuurlijke vestingen behield Israël als bezettingsplaatsen, behalve Asor.</div>
<div id="n131">Vgl. VIII 2 en 27.</div>
<div id="n132">Het <hi type="italic">Bergland</hi> (vgl. XV 48) is het ‘gebergte van Juda’ (v. 21; XX 7; XXI 11) en vormt het centraal-gedeelte van Juda's stamgebied (ten westen van de Doode Zee); voor de daartoe behoorende steden zie XV 48-60. Het <hi type="italic">Zuiderland</hi>, het zoogenaamde Negeb, is het zuidelijk gedeelte van Chanaän en wordt ten noorden begrensd door de Sjephela, het gebergte van Juda en de woestijn van Juda (woestijn tusschen de Doode Zee en het gebergte van Juda); steden XV 21-32. De <hi type="italic">landstreek van Gosen</hi> is waarschijnlijk het gebied van de XV 51 genoemde stad Gosen in het gebergte van Juda. De <hi type="italic">Vlakte</hi>, d.i. de Sjephela (I Mach. XII 38), is de streek tusschen het gebergte van Juda en de Middellandsche Zee. De verovering daarvan is reeds X 40-41 bericht. Voor de <hi type="italic">westelijke streek</hi> staat in den grondtekst: ‘de Araba’ (van ʽ<hi type="italic">arab</hi>, zinken); de opvatting van Vulgaat en Septuagint <hi type="italic">(ereb</hi>, avond, het westen) is onjuist; den naam Araba draagt in de H. Schrift (Hebr. tekst en meermalen ook Septuagint) het buitengewoon diepe dal, waardoor de Jordaan vloeit en waarin de Doode Zee ligt. Het <hi type="italic">gebergte van Israël</hi> (niet te beperken tot het ‘gebergte van Ephraïm’, XVII 15-16) is het gebergte van Midden-Palestina, behoorende tot Benjamin, Ephraïm en Manasses (over den naam zie noot 17); <hi type="italic">zijne veldstreken</hi> (Hebr.: ‘zijne vlakte’) zijn de hellingen van dit gebergte naar den kant der Middellandsche Zee. - Vers 17 luidt in den grondtekst: ‘van het kale gebergte af, dat naar Seïr opklimt, tot aan Baäl-Gad in het dal van den Libanon onder aan den berg Hermon’, waardoor het geheele door Josue veroverde land van het zuiden tot het noorden wordt aangeduid. Het ‘kale gebergte’ staat ook XII 7 (Hebr.); welk gebergte bedoeld wordt, is niet uitgemaakt, waarschijnlijk de rij rotsen, die 15 kilometer ten Z. van de zuidelijke spits der Doode Zee de vlakte dwars doorsnijdt. <hi type="italic">Seïr</hi> is het gebergte van Edom; <hi type="italic">Baälgad</hi> waarschijnlijk het tegenwoordige Banias, in het Nieuwe Testament bekend onder den naam van Caesarea Philippi.</div>
<div id="n133">Volgens XIV 7, vgl. v. 10 aldaar, omstreeks zes jaren. Hieruit blijkt, hoe onvolledig de berichten van het Boek Josue aangaande de geschiedenis dier veroveringen zijn.</div>
<div id="n134">IX 6, 11, 15.</div>
<div id="n135">Zie v. 15; Exod. XXIII 33; Deut. XX 16-18. Aan <hi type="italic">(en dat zij) vielen</hi> beantwoordt in den grondtekst: ‘dat aan hen de ban voltrokken werd’; vgl. VI 17 en de noot aldaar. Zie verder Exod. IV noot 16.</div>
<div id="n136">Ten onrechte zien sommigen in de namen <hi type="italic">Juda</hi> en <hi type="italic">Israël</hi> een bewijs voor het ontstaan van het Boek Josue na de splitsing van het rijk (onder Roboam) in de rijken van Juda en Israël. Zij zijn alleen een bewijs voor de opteekening dezer gebeurtenissen na de verdeeling van het land onder de stammen van Israël (XIII volg.). 't Is alsof er stond: het gebergte van het stamgebied van Juda en het andere gebergte, dat in het stamgebied van andere stammen van Israël ligt (zie noot 13); daar de twee gebergten onderscheiden zijn, moesten zij ook door twee namen onderscheiden worden. Vgl. I Reg. XI 8; II Reg. III 10 en XIX 41, waar de namen <hi type="italic">Juda</hi> en <hi type="italic">Israël</hi> evenzoo voorkomen. Het <hi type="italic">gebergte van Juda</hi> heeft zijn naam behouden (vgl. II Par. XXI 11 Hebr. en XXVII 4); de uitdrukking ‘gebergte van <hi type="italic">Israël</hi>’ komt slechts hier en v. 16 voor. Dat Juda afzonderlijk genoemd wordt, kan hoogstens als eene aanduiding gelden, dat Juda onder de twaalf stammen den eersten rang bekleedde. - Over de Enakieten zie Num. XIII 23, 29, 33, 34; Deut. I 28; II 11, 21. Vgl. noot 18. De drie genoemde plaatsen lagen in het gebergte van Juda; XV 49, 50, 54.</div>
<div id="n137">Hebr.: ‘Niet zijn er Enakieten overgebleven in het land der kinderen van Israël; alleen in Gaza, Gath en Asdod zijn zij gebleven’. Dit vers is wellicht niet van de hand van Josue, maar een toevoegsel van een lateren schrijver, die hier mededeelt, in welke plaatsen te zijnen tijde nog Enakieten waren. Gaza, Geth en Azotus waren Philistijnsche steden, van welke de eerste en de laatste aan Juda toebedeeld (XV 47), doch niet in bezit genomen zijn. Dat er korten tijd na de veroveringstochten van Josue Enakieten in het ‘land der kinderen van Israël’ waren, blijkt uit XIV 12, XV 14 en Judio I 10. Zoo het vers hier oorspronkelijk is, kan men aannemen, dat het getal der overgeblevenen niets te beteekenen had, maar later weer is toegenomen, òf dat er later opnieuw Enakieten in het land zijn gekomen.</div>
<div id="n138">Vgl. bv. Deut. XXXI 3-6.</div>
<div id="n139">Vgl. I 15; Deut. III 8.</div>
<div id="n140">Hebr.: ‘en de geheele Araba van de oostzijde’, d.i. het oostelijk gedeelte van het Jordaandal. Zie XI noot 13. Het woord Araba wordt hier, evenals v. 3 en elders, door de Vulg. ten onrechte met <hi type="italic">woestijn</hi> vertaald; vgl. Zach. XIV 10.</div>
<div id="n141">Hebr.: ‘en wel het midden van het dal’ (der beek). Zie XVI noot 9. De zin is, dat Aroër tot in de beek, d.i. tot aan den waterloop toe, gebouwd was. Vgl. XIII 9, 16; Deut. III 16.</div>
<div id="n142">Hebr.: ‘en ten zuiden onder de hellingen van den (berg) Phasga’, Deut. III 17 en IV 49; vgl. X 40 noot 28. Over <hi type="italic">Sehon</hi> en de verovering van zijn gebied zie Num. XXI 21 volg.; Deut. II 26 volg.; Judic. XI 19 volg. De <hi type="italic">zee Ceneroth</hi> is het meer Genesareth, de <hi type="italic">Zoutzee</hi> de Doode Zee.</div>
<div id="n143">Reuzen; zie Deut. II 11; III 11, 13. Over <hi type="italic">Og</hi> en zijn <hi type="italic">gebied</hi> zie Num. XXI 33 volg.; Deut. III 3-16; XXIX 7-8.</div>
<div id="n144">Deut. II 24 - III 20, vgl. Jos. I 12-15.</div>
<div id="n145">Zie XI 17 en de aanteekening aldaar.</div>
<div id="n146">Hebr.: ‘naar hunne afdeelingen’, evenals XI 23.</div>
<div id="n147">Hebr.: ‘in het Gebergte (van Juda) en in de Sjephela en in de Araba en aan de hellingen <hi type="italic">(asedoth)</hi> en in de Woestijn (van Juda) en in het Negeb: de Hetheër’ enz. Voor de geographische bepaling dezer plaatsen zie XI noot 13.</div>
<div id="n148">Over <hi type="italic">Herma</hi>, elders Horma of Harma, Hebr. Chorma, bij de Chanaänieten Sephaäth geheeten, zie Num. XXI 3 en Judic. 117 met de aanteekeningen. De hier vermelde overwinning op den <hi type="italic">koning van Herma</hi> kan vereenzelvigd worden met de Judie. I 17 verhaalde verovering van Sephaäth, die dan na Josue zou geschied en hierbij aangeteekend zijn. In plaats van <hi type="italic">Hered</hi>, Hebr. <hi type="italic">Arad</hi> (zie Num. XXI 1; XXXIII 40; Judic. I 16), is wellicht met de Septuagint en de Syrische vertaling <hi type="italic">Ader</hi> of <hi type="italic">Eder</hi> te lezen; vgl. XV 21.</div>
<div id="n149">Septuagint: ‘de koning van Ophec van de Aroc’ (foutief voor <hi type="italic">Saron);</hi> zij telt hier dus slechts éénen koning en plaatst dit <hi type="italic">Aphec</hi> in de vlakte <hi type="italic">Saron</hi>, aan de kust van Midden-Palestina. Het Hebr. heeft voor ‘koning van Saron’: ‘koning over (eig. <hi type="italic">aan</hi> of <hi type="italic">in)</hi> de Saron’. 't Is zeer wel mogelijk, dat de Septuagint oorspronkelijker is en dat het woord ‘koning’ hier later in den Hebr. tekst is geslopen, evenals telkens het woordje ‘één’. Men zou dan hebben: ‘de koning van Aphec in de Saronvlakte’, en dit Aphec is dan hetzelfde als het I Reg. XXIX 1 genoemde.</div>
<div id="n150">Hebr.: ‘de koning van Dor aan Naphath-Dor’. Zie XI 2 noot 3.</div>
<div id="n151">De Septuagint heeft: ‘De koning van Geï (waarschijnlijk foutief voor “Goïm”) in Galilea’. In plaats van <hi type="italic">Galgal</hi> las zij ‘Galil’, waarschijnlijk juist, zoodat men heeft: ‘de koning der volken (gojim) van Boven-Galilea’ (= Galil); vgl. Is. IX 1. In die richting ging dan ook de zegevierende tocht van XI 8.</div>
<div id="n152">De Septuagint noemt en telt slechts 29 koningen. In plaats van de twee koningen van v. 16 heeft zij er slechts éénen, dien zij ‘den koning van <hi type="italic">Elath</hi>’ noemt, en de twee koningen van v. 18 zijn bij haar één (zie noot 11). Ook het telkens voorkomende woordje <hi type="italic">één</hi> vindt men bij haar niet. De v. 9-16 vermelde overwinningen zijn verhaald in de hoofstukken VI, VII en X, behalve die van <hi type="italic">Gader</hi> (v. 13), <hi type="italic">Herma</hi> en <hi type="italic">Hered</hi> (v. 14), <hi type="italic">Odullam</hi> (v. 15) en <hi type="italic">Bethel</hi> (v. 16). De eerste vier plaatsen behooren tot het zuiden van Palestina en kunnen op den tocht van hoofdst. X veroverd zijn. <hi type="italic">Bethel</hi> (vgl. echter Septuagint: ‘Elath’) vormt den overgang tot Midden-Palestina, waartoe de v. 17-18 genoemde plaatsen schijnen te behooren; het verhaal dezer veroveringen ontbreekt; vgl. XI noot 5 en de Inleiding. Van <hi type="italic">Madon, Asor, Semeron, Achsaph</hi> (v. 19-20) en <hi type="italic">Dor</hi> (v. 23) is gesproken in Hoofdst. XI; zij behooren tot Noord-Palestina, evenals <hi type="italic">Galgal</hi> (v. 23, zie noot 13). De overige plaatsen liggen in het noorden van Midden-Palestina; de verovering daarvan schijnt tot den tocht van Hoofdst. XI te behooren en op den terugtocht, die ons niet verhaald is, te hebben plaats gehad.</div>
<div id="n153">Hebr.: ‘en het land is overgebleven, het zeer groote, om in bezit te nemen’. Dit ‘in bezit nemen’ heeft gewoonlijk den zin van <hi type="italic">veroveren, innemen.</hi> Dat het ook hier dien zin heeft, blijkt uit het volgende, waarin de nog niet veroverde streken worden opgenoemd. Men kan het Hebr. ook vertalen: ‘en het ter verovering overgeblevene land is zeer veel’.</div>
<div id="n154">Hebr.: ‘Dit is het overgeblevene land: alle landstreken <hi type="italic">(geliloth)</hi> der Philistijnen’. De Septuagint heeft: ‘alle grensstreken <hi type="italic">(gebuloth)</hi> der Philistijnen’.</div>
<div id="n155">Eigenlijk: ‘de Gessuriet’, de bewoners van Gessur. Dit Gessur lag in het zuiden van Palestina (I Reg. XXVII 8); niet te verwarren met dat van v. 11 en 13 en XII 5, dat in het noorden lag en ten oosten van den Jordaan.</div>
<div id="n156">Hebr. ‘van den Sjichor, tegenover Egypte’. Septuagint: ‘van de woestijn <hi type="italic">(midbar</hi> i.p.v. “Sjichor”) tegenover Egypte’. <hi type="italic">Sjichor</hi> (de donkere, <hi type="italic">troebele)</hi> is Is. XXIII 3 en Jer. II 18 een bijnaam van den Nijl en wordt dienovereenkomstig hier door sommigen voor den naam van den oostelijken arm dezer rivier gehouden, doch daardoor wordt de grens van Palestina te ver zuidelijk gelegd. De naam <hi type="italic">donker</hi> kan evengoed aan andere rivieren gegeven worden. Het eenvoudigst denkt men aan de zoogenaamde ‘Beek van Egypte’ (XV 4, 47), tegenwoordig Wadi-el-Arisj, gewoonlijk als de zuidelijke grens van het Beloofde Land genoemd; òf men leze met de Sept. <hi type="italic">midbar</hi> ‘woestijn’. Nog ten tijde der Ptolomeën bevond zich op de oostelijke grens van Egypte een kanaal met name Sji-Hor, d.i. ‘kanaal van Horus’ (een Egyptischen god). Mogelijk is dit kanaal bedoeld of is de naam door de Hebreërs tot de ‘Beek van Egypte’ en tot den Nijl uitgestrekt.</div>
<div id="n157">Hebr.: ‘.... noordwaarts; het (nl. dat land) wordt onder de Chanaänieten gerekend (en moet derhalve door Israël veroverd worden); vijf vorsten (-dommen) der Philistijnen: die van Gaza’ enz.</div>
<div id="n158">Vgl. Deut. II 23; wellicht de Gessurieten van v. 2. Hebr.: ‘en de Heveërs ten zuiden’.</div>
<div id="n159">Hebr.: ‘van den Chananeër’; dezen naam dragen in 't bijzonder de hier bedoelde Pheniciërs, vgl. Gen. X 15. Zie de Inleiding. In plaats van het volgende <hi type="italic">Me ara</hi> (Hebr.), d.i. de ‘holenstreek’, <hi type="italic">der Sidoniërs</hi> las de Septuagint: <hi type="italic">me-ʽAza</hi>, d.i. ‘van Gaza af’, <hi type="italic">en de Sidoniërs</hi> enz.</div>
<div id="n160">Hebr.: ‘en het land der Giblieten’, de bewoners van Gebal, later Byblos genoemd. De H. Hiëronymus las, in plaats van den Hebreeuwschen eigennaam ‘Gibli’, <hi type="italic">gebulo</hi>, ‘zijne grens’.</div>
<div id="n161">Zie XI 8 en de aanteekening aldaar. Over den ‘ingang (Hebr.) van <hi type="italic">Emath</hi>’ (v. 5) zie II Par. VII noot 7.</div>
<div id="n162">Door den grondtekst wordt de zin duidelijker: ‘Intusschen (d.i. al is al dat land nog niet veroverd) verdeel het door het lot aan Israël als erfgoed’.</div>
<div id="n163">nl. Met Manasses, en wel met de andere (oostelijke) helft. Vgl. 112 volg.; XII 2-6. - Voor het volgende zie de Inleiding blz. 10.</div>
<div id="n164">Over <hi type="italic">Aroër</hi> zie XII 2 en de noot aldaar. De <hi type="italic">vlakte</hi> (Hebr. en Sept. ‘Misor’ als eigennaam) <hi type="italic">van Medaba tot Dibon</hi> valt samen met het Num. XXI 20 genoemde ‘veld (Hebr.) van Moab’.</div>
<div id="n165">Zie XII 4.</div>
<div id="n166">Dit kan eene later toegevoegde opmerking zijn. Vgl. XV 63; XVI 10. De grondtekst heeft: ‘de kinderen van Israël verdelgden.... niet’.</div>
<div id="n167">Hebr.: ‘Chesbon en al zijne steden in de vlakte’ (Misor).</div>
<div id="n168">Zie XII 3 noot 4.</div>
<div id="n169">Tusschen Medaba en Dibon, vgl. v. 9, 16, 17.</div>
<div id="n170">Deze heet hier in den grondtekst, en Num. XXXI 8 ook in de Vulgaat, <hi type="italic">Evi.</hi></div>
<div id="n171">Vgl. Num. XXI 32.</div>
<div id="n172">Namelijk de zuidelijke helft, ten zuiden van de beek Jaboc, terwijl Manasses het noordelijk gedeelte ontvangen had, Deut. III 13-15; vgl. hierna v. 31.</div>
<div id="n173">Een ander <hi type="italic">Aroër</hi> dan dat van Ruben, v. 16 en XII 2, en hetzelfde als het Judic. XI 33 genoemde. Vgl. Is. XVII noot 2.</div>
<div id="n174"><hi type="italic">Ramoth Masphe</hi> is in den grondtekst één naam: ‘Ramath-ha-Mispe’. <hi type="italic">Manaïm</hi> is het Manahaïm van Gen. XXXII 2; het lag op de grens van Manasses en Gad (v. 30) en werd als vrijstad aangewezen (XXI 37). <hi type="italic">Dabir</hi> is niet hetzelfde als het o.a. X 38 genoemde; de Septuagint heeft ‘Daibon’; wegens het voorvoegsel <hi type="italic">l</hi> in den grondtekst vermoedt men, dat hier oorspronkelijk ‘Lodabar’ stond, vgl. II Reg. IX 4.</div>
<div id="n175">In het Jordaandal, en wel ten oosten van den Jordaan.</div>
<div id="n176">Van het stamgebied van Gad, vgl. v. 23. <hi type="italic">Betharan</hi> en <hi type="italic">Bethnemra</hi>, zie Num. XXXII 36. De <hi type="italic">Zee Cenereth</hi>, zie XII 3 (Ceneroth).</div>
<div id="n177"><hi type="italic">Manaïm</hi> (zie v. 26) is het zuidelijke grenspunt.</div>
<div id="n178">‘Stad’ is in den Bijbel dikwijls een algemeene naam, die ook aan dorpen wordt gegeven. Over de <hi type="italic">dorpen van Jaïr</hi> (Avoth Jaïr) zie Deut. III 14.</div>
<div id="n179">Vgl. Deut. III 13, 15.</div>
<div id="n180">De hoogepriester, derde zoon van Aäron; vgl. Exod. VI 23; Num. III 4.</div>
<div id="n181">Over Caleb zie ook Num. XIII 7, 31; XXXII 12; XXXIV 19; Judic. I 12-15.</div>
<div id="n182">Dat nl. slechts deze beiden het Beloofde Land zouden betreden. Num. XIV 30; Deut. I 36, 38.</div>
<div id="n183">Hebr.: ‘tot uitgaan en ingaan’, eene Hebreeuwsche uitdrukking voor: het verrichten van zijn werk. - De uitzending der verkenners had plaats in den zomer van het tweede jaar na den uittocht uit Egypte (Num. X 11 en XIII 21), d.i. ruim een jaar na dien uittocht. Moses stierf tegen het einde van het jaar 40 na den Uittocht (vgl. Deut. I 3 met XXXII 48) en de rouw over zijn dood duurde 30 dagen (Deut. XXXIV 8), zoodat Josue in het begin van het jaar 41 zijn ambt aanvaardde (ald. v. 9) en in hetzelfde jaar het eerste Paaschfeest in het land Chanaän vierde, juist 40 jaar na den Uittocht (Jos. V 6, 10) en bijna 39 jaar na de uitzending der verkenners. Het hier van Caleb verhaalde had plaats omstreeks 45 jaar na deze verkenning - dus waarschijnlijk in het jaar 47 na den Uittocht -, zoodat toen sedert het begin der verovering van Chanaän omstreeks zes jaren waren verloopen, die XI 18 ‘vele dagen’ (Hebr.) worden genoemd.</div>
<div id="n184">Zie XI 22 en de aanteekening aldaar. Het volgende <hi type="italic">wellicht</hi> drukt zijne hoop en zijn vertrouwen op 's Heeren bijstand uit.</div>
<div id="n185">d.i. ‘Stad van Arbe’ (of Arbeë, Hebr. ʽArba); zie Gen. XIII noot 13. De vader van het reuzengeslacht der Enakieten (Jos. XV 13) had aan Hebron dien naam gegeven, en de naam Arba wordt dan weer door de H. Schrift - zooals meer gebeurt - aan dat stamhoofd gegeven. ʽ<hi type="italic">Arba</hi> beteekent ‘vier’, zoodat men kan vertalen ‘Vierstad’. Opmerkelijk is het, dat Hebron ook in den tegenwoordigen tijd in vier wijken gescheiden is.</div>
<div id="n186">Deze vertaling van den H. Hiëronymus is de weerklank eener legende, volgens welke Adam in Hebron zou begraven zijn. De grondtekst heeft: ‘de grootste mensch (Hebr. <hi type="italic">adam)</hi> onder de Enakieten was deze’, nl. de stamvader der Enakieten, die door den naam Arba wordt aangeduid (zie noot 6). De legende, ook door de oude rabbijnen overgeleverd, heeft haar ontstaan waarschijnlijk te danken aan de verkeerde opvatting van het woord <hi type="italic">adam.</hi> - Het schijnt, dat v. 14-15 tot <hi type="italic">Enakieten</hi> na Josue is bijgevoegd; men leidt dit ook hieruit af, dat hier, evenals XV 15, na den later gebruikelijken naam <hi type="italic">(Hebron</hi>, vgl. de Inleiding) de vroegere <hi type="italic">(Cariath-Arbe)</hi> wordt vermeld, terwijl elders in dit boek het tegenovergestelde geschiedt.</div>
<div id="n187">Eigenlijk <hi type="italic">lot.</hi> De Septuagint heeft hier (evenals XVI 1 en XVII 1) ‘grens’; zij las <hi type="italic">gebul</hi> in plaats van <hi type="italic">goral.</hi> Inderdaad worden v. 1-12 de grenzen van het stamgebied van Juda bepaald.</div>
<div id="n188">Vgl. Num. XIII 22; XX 1; XXXIV 3.</div>
<div id="n189">Hebr.: ‘En zij hadden de zuidelijke grens van het einde der Zoutzee (Doode Zee) af’. Zooals bij vergelijking met Num. XXXIV 3-5 blijkt, was de zuidelijke grens van Juda ook die van het Beloofde Land.</div>
<div id="n190">In den grondtekst luiden deze verzen: 3. ‘En zij (de grens, zie noot 3) loopt naar de zuidzijde van den opgang van Acrabbim en gaat over naar Sin en stijgt op ten zuiden van Cades-Barnea en gaat over naar Chesron en loopt opwaarts naar Addar en wendt zich om naar Karka 4. en gaat over naar Asmon en komt uit aan de Beek van Egypte, en de uitgangen der grens zullen zijn aan den kant der (Middellandsche) Zee. Dit zal ulieden de zuidelijke grens zijn’. Over den <hi type="italic">Schorpioen-opgang</hi> (Acrabbim) zie Num. XXXIV 4. <hi type="italic">Sin</hi> was eene plaats in de woestijn Sin (v. 1). Over de <hi type="italic">Beek van Egypte</hi> zie de aanteekeningen bij Gen. XV 18 en Jos. XIII 3. De uitdrukking: ‘dit zal <hi type="italic">ulieden</hi>’ enz., in den grondtekst, is zeer opmerkelijk; zij is niet eene aanhaling van eens anders woorden, maar het eigen woord van den schrijver; die schrijver was dus tevens uitvoerder van de landsverdeeling. Zie de Inleiding blz. 13.</div>
<div id="n191">Hebr.: ‘En de grens ten oosten is de Zoutzee tot aan de monding van den Jordaan, en de grens ten noorden is van de zeetong, van de monding van den Jordaan, af’. De grondtekst begint dus in het tweede verslid met de beschrijving der noordelijke grens, die van de noordelijke punt der Doode Zee of de monding van den Jordaan naar het westen liep. De Vulgaat schijnt nog alleen te spreken van de oostelijke grens, loopende van de zuidelijke punt der Doode Zee tot de noordelijke bij de monding van den Jordaan.</div>
<div id="n192">Hebr.: ‘en de grens gaat opwaarts naar Debir’ (niet het bekende Debir of Dabir, X 38). De Septuagint heeft dezen eigennaam niet; wellicht is de juiste lezing verloren gegaan.</div>
<div id="n193">Hebr.: ‘van Har-Jearim, dat is Kesalon’.</div>
<div id="n194">De noordelijke grens van Juda wordt v. 6-11 zeer nauwkeurig beschreven. De <hi type="italic">steen van Boën</hi>, Hebr. Eben Bohan, komt slechts hier en XVIII 18 voor; ook deze <hi type="italic">zoon van Ruben</hi> is niet verder bekend. Over het <hi type="italic">dal Achor</hi> zie VII 26. Voor <hi type="italic">Galgala</hi> staat XVIII 18 in den grondtekst Geliloth (Vulg. tumulos); het is in geen geval het bekende, oostelijk van Jericho liggende Galgala. De <hi type="italic">beek</hi> van v. 7 is waarschijnlijk de Wadi-el-Kelt. De <hi type="italic">Zonnebron</hi> (Ensemes, XVIII 17) heet thans de Bron der Apostelen, Ain-el-Hôd, 1½ kilom. ten oosten van Bethanië. De <hi type="italic">bron Rogel</hi> is de tegenwoordige ‘Bron van Job’, Bir-Ejub, onder den zuidoostelijken hoek van Jerusalem. Het <hi type="italic">dal van den zoon van Ennom</hi>, Hebr. Ge-ben-Hinnom, heet hierna, evenals XVIII 16, Geënnom, d.i. dal van Ennom, en is het dal ten zuiden van Jerusalem, waar later de kinderen aan den Moloch werden geofferd (Jer. VII 31). De <hi type="italic">berg tegenover Geënnom</hi> is de ‘Berg van den boozen raad’, de Dzjebel-Abu-Tôr, tusschen den zuidwestelijken rand van het dal van Hinnom en de noordelijke punt van het vruchtbare <hi type="italic">dal Raphaïm</hi> (thans Baka geheeten). <hi type="italic">Nephtoa</hi> is waarschijnlijk het tegenwoordige Lifta, 3½ kilom. ten N.W. van Jerusalem, waar een krachtige bron ontspringt. De ligging van het <hi type="italic">gebergte</hi> (of den berg) <hi type="italic">Ephron</hi> is niet bekend; <hi type="italic">de dorpen</hi> (Hebr. ‘steden’) <hi type="italic">van</hi> ontbreekt in de Septuagint. Jerusalem, dat aan Benjamin werd toebedeeld, maakte met zijne omgeving een zuidelijken inham in de grens van Juda. Van Jerusalem tot <hi type="italic">Cariathiarim</hi> liep deze verder in noordwestelijke richting, dan eenigszins zuidwestelijk tot <hi type="italic">Thamna</hi> en vervolgens noordwestelijk tot de Middellandsche Zee.</div>
<div id="n195">Zie XIV 15 en de aanteekeningen. Het hier volgende verhaal komt ook Judic. I 10-15, 20 voor; doch daar wordt de overwinning der drie ‘Enakskinderen’ toegeschreven aan den stam Juda in 't algemeen, hier aan Caleb. Het eene verklaart het andere: Juda trok tegen Hebron op onder aanvoering van Caleb (vgl. XIV 12). Het is volgens sommigen nog geschied tijdens het leven van Josue, volgens anderen kort na zijnen dood. - Dit verhaal onderbreekt op in 't oog loopende wijze de beschrijving van Juda's stamgebied en is volgens velen hier later ingevoegd; vgl. ook XIV noot 7.</div>
<div id="n196">Vgl. Num. XIII 23. Wellicht worden hiermede drie stammen van Enakieten bedoeld, afkomstig van de drie Enakskinderen.</div>
<div id="n197">Komt ook voor in een oud-Egyptisch document onder den naam ‘Beth-Sopher’ (ook de Septuagint leest ‘Sopher’) met het teeken voor <hi type="italic">schrift.</hi></div>
<div id="n198"><hi type="italic">Caleb</hi> wordt XIV 6 en elders de Cenezeër, d.i. afstammeling van Cenez, genoemd, en dezen zin kan ook het <hi type="italic">zoon van Cenez</hi> bij Othoniël hebben. Caleb en Othoniël waren wellicht geen volle broeders. Sommigen vertalen het Hebr.: ....‘van Cenez, <hi type="italic">den</hi> broeder’, en houden dus Caleb voor den oom van Othoniël. Deze Othoniël werd later de eerste Rechter in Israël, Judic. III 9. Vgl. ook de aanteekeningen op Num. XXXII 12 en I Par. IV 13, 15.</div>
<div id="n199">Hebr.: ‘Toen zij nu kwam (d.i. toen zij naar het huis van haren echtgenoot toog, in gezelschap van dezen en van haren vader Caleb), zette zij hem (haren man) aan’. De lezing der Vulgaat van de laatste woorden (vrij voor: ‘zette hij haar aan’), die Judic. I 14 ook door de Septuagint wordt gesteund, is verkieslijker, tenzij de Hebr. uitdrukking beteekent: ‘drong zij hem.... te mogen vragen’.</div>
<div id="n200">Men vertaalt den grondtekst gewoonlijk: ‘en zij liet zich van den ezel glijden’ of ‘boog zich op den ezel voorover’, om haren vader toe te spreken, die te voet ging; vgl. Gen. XXIV 64. De Septuagint vat het echter op evenals de Vulgaat: ‘en zij zuchtte (van) op den ezel’.</div>
<div id="n201">De nieuweren vertalen: ‘want naar het Zuiderland hebt gij mij gegeven (uitgehuwelijkt), geef mij ook waterwellen’ (d.i. land met waterwellen).</div>
<div id="n202">Hebr.: ‘de hooge en lage wellen’, eene door den schrijver als bekend onderstelde plaats.</div>
<div id="n203">Hebr. ‘in het Negeb’. Zie XI noot 13. De opsomming begint van de oostzijde.</div>
<div id="n204">Vermoedelijk Dibon, II Esdr. XI 25.</div>
<div id="n205">Septuagint: Aruel. Waarschijnlijk is <hi type="italic">Arara</hi> of <hi type="italic">Aroër</hi> (I Reg. XXX 28) te lezen; er bestaat nog een Arara ten Z.O. van Bersabeë.</div>
<div id="n206">Hebr.: Chazor-chadatta. De Septuagint heeft hiervoor: ‘en hare gehuchten’, zoodat er in plaats van ‘Chazor-chadatta’ kan gestaan hebben: <hi type="italic">chazreihen</hi> of <hi type="italic">chazreia.</hi></div>
<div id="n207">d.w.z. Hesron wordt ook Asor genoemd (v. 23); Carioth-Hesron (zie noot 29) lag in de nabijheid daarvan.</div>
<div id="n208">De Septuagint heeft: ‘en hare onderhoorigheden’, alsof er stond: <hi type="italic">benotheihen.</hi> Vgl. II Esdr. XI 27, waar men op de overeenkomstige plaats leest: ‘en in <hi type="italic">deszelfs onderhoorigheden</hi>’ (nl. van Bersabeë), Hebr. <hi type="italic">benotheia.</hi></div>
<div id="n209">Onderscheiden van de evenzoo genoemde plaatsen van v. 9 en 11.</div>
<div id="n210">Heet I Par. IV 29 Tholad.</div>
<div id="n211">Septuagint: Bethel; XIX 4 heet het Bethul, I Par. IV 30 Bethuel (Bathuel), I Reg. XXX 27 Bethel; niet het bekende Bethel.</div>
<div id="n212">Heet XIX 5 Hasersusa, I Par. IV 31 Hasarsusim. Zie XIX noot 2.</div>
<div id="n213">Hebr.: Sjilchim, XIX 6 Sjaruchen, I Par. IV 31 Sjaäraïm; op oud-Egyptische opschriften komt het voor onder den naam Sjerohan, als eene vesting der Hyksos-koningen.</div>
<div id="n214">Voor <hi type="italic">Aen en Remmon</hi> staat II Esdr. XI 29 (Hebr.) En-Rimmon (d.i. ‘bron van Rimmon’), terwijl ook hierna XIX 7 (Hebr.) en I Par. IV 32 het koppelwoord ontbreekt; hier is dus ook <hi type="italic">En Rimmon</hi> te lezen als de naam van ééne plaats.</div>
<div id="n215">Feitelijk zijn er 37 namen genoemd. Van deze zijn <hi type="italic">Nieuw-Asor</hi> en <hi type="italic">Baziothia</hi> waarschijnlijk valsche lezingen (zie noot 20 en 22), terwijl <hi type="italic">Carioth Hesron</hi> (v. 25) en <hi type="italic">Aen Remmon</hi> (zie noot 28) samengestelde namen zijn. Verder zijn vermoedelijk eenige namen uit II Esdr. XI 26-29 hierheen gebracht. - Van deze steden werden meerdere aan Simeon toegewezen, wiens grondgebied in dat van Juda lag; zie XIX 1-10.</div>
<div id="n216">Hebr.: ‘in de Sjephela’; zie XI noot 13.</div>
<div id="n217"><hi type="italic">Estaol</hi> en <hi type="italic">Sarea</hi> worden XIX 41 onder de steden van Dan geteld. Zulks geschiedt meermalen bij steden, die op de grens liggen. De grenzen werden in die tijden niet zoo nauwkeurig bepaald als thans geschiedt, maar liepen van de eene stad over de andere, zoodat twee of drie stammen rechtens in eene grensplaats konden wonen.</div>
<div id="n218">Een ander <hi type="italic">Engannim</hi> XIX 21, een ander <hi type="italic">Taphua</hi> (vgl. voor dit I Par. II 43), XVI 8 en XVII 8. <hi type="italic">Enaïm</hi> komt ook voor in den Hebreeuwschen tekst van Gen. XXXVIII 14 en 21, waar het met ‘tweesprong’ vertaald is.</div>
<div id="n219">Septuagint: ‘en deszelfs omtuiningen’, d.i. omtuinde plaatsen voor het vee. Zij las dus <hi type="italic">giderotheia.</hi> Het woord kan ook door dubbelschrijving van <hi type="italic">Gedera</hi> ontstaan zijn. Hierdoor wordt het getal der genoemde steden inderdaad veertien.</div>
<div id="n220">Hebr. Libna; wordt X 29 in de Vulgaat Lebna, XXI 13 Lobna genoemd.</div>
<div id="n221">Vgl. v. 4 en 11.</div>
<div id="n222">Zie XI noot 13.</div>
<div id="n223">Vgl. v. 15 en X 38 met de aanteekeningen. <hi type="italic">Senna</hi> is wellicht een valsche lezing voor <hi type="italic">Sepher.</hi></div>
<div id="n224">Hebr. Duma. Doch ook de Septuagint en de Syrische vertaling hebben <hi type="italic">Ruma.</hi></div>
<div id="n225">Zie XIV noot 6.</div>
<div id="n226">Hetzelfde <hi type="italic">Jezraël</hi> I Reg. XXV 43, een ander XIX 18 hierna. <hi type="italic">Zanoë</hi>, een ander dan dat van v. 34; de Septuagint verbindt dit woord met het volgende tot éénen naam en leest ‘Zacanaïm’; voor het getal <hi type="italic">tien</hi> (v. 57) heeft zij dan ook <hi type="italic">negen.</hi></div>
<div id="n227">Hebr.: Bethzur; vgl. I Mach. IV 29 (Grieksche tekst), VI 7, 26.</div>
<div id="n228">Septuagint: ‘Bethanam en Thecum’.</div>
<div id="n229">Tusschen dit en het volgende vers voegt de Septuagint 11 namen in, waarvan althans meerdere tot den oorspronkelijken tekst moeten behoord hebben, daar anders voorname en bekende steden in de lijst gemist worden. De tekst luidt: ‘Theco (d.i. Thecue, Am. I 1) en Ephrata, dat is Bethlehem (vgl. Gen. XXXV 19), en Phagor en Ethan (of Etham) en Culon en Tatam en Thobes (ook “Gores” en “Sores” geschreven; het laatste is waarschijnlijk juist en komt overeen met het tegenwoordige Saris) en Carem en Galem (of Gallim) en Thether (andere lezing “Bether”, Cant. II 17) en Manocho: elf steden en hare gehuchten’.</div>
<div id="n230"><hi type="italic">Betharaba</hi> v. 9. <hi type="italic">Meddin</hi>, Sept. Ainon.</div>
<div id="n231">De zoogenaamde woestijn van Juda, ten westen van de Doode Zee.</div>
<div id="n232">Vgl. v. 6.</div>
<div id="n233">De <hi type="italic">Zoutstad</hi>, Hebr. Ir-ha-Melach, vgl. II Reg. VIII 13. <hi type="italic">Engaddi</hi>, I Reg. XXIV 1.</div>
<div id="n234">Later ingevoegde bemerking. - Jerusalem behoorde eigenlijk tot Benjamin (XVIII 28), doch werd door Juda veroverd (Judic. I 8), zoodat de Judeërs daar bleven wonen met de Jebusieten en Benjaminieten. Judic. I 21 wordt dan ook van Benjamin hetzelfde gezegd.</div>
<div id="n235">Vgl. XV 1 noot 1.</div>
<div id="n236">Hebr.: ‘van den Jordaan van Jericho naar het water van Jericho’. Onder het laatste moet eene bron verstaan worden ten N.W. van Jericho.</div>
<div id="n237">Hebr.: ‘van Bethel naar Luz’. <hi type="italic">Bethel</hi> (Bethaven) en <hi type="italic">Luza</hi> waren in dien tijd nog onderscheiden. Zie de aanteekeningen op Gen. XXVIII 19 en Jos. VII 2. Eerst na de inneming van het naburige Luza (Judic. I 23-25) ging de naam Bethel op die stad over.</div>
<div id="n238">d.i. Tusschen Archi (Hebr. ‘den Archiet’) en Atharoth door. Zie noot 6.</div>
<div id="n239">De hier beschreven zuidelijke grens van Ephraïm valt samen met de noordelijke grenzen van Benjamin (XVIII 11-13) en Dan.</div>
<div id="n240">Tot hiertoe weder beschrijving van de zuidelijke grens van Ephraïm. De schrijver komt terug op v. 3, zooals blijkt uit het noemen van Boven-Bethhoron, dat ten oosten van Neder-Bethhoron lag. In plaats van <hi type="italic">Ataroth-Addar</hi> heeft de Septuagint: ‘Ataroth en Eroc’, en XVIII 13: ‘Maätarob-Orech’, zoodat op beide plaatsen in plaats van <hi type="italic">Addar</hi> waarschijnlijk <hi type="italic">Arec</hi> stond. <hi type="italic">Arec</hi> komt echter overeen met <hi type="italic">Archi</hi> (Archiet, ‘bewoner van Arec’, v. 2), zoodat Ataroth-Arec hetzelfde schijnt te zijn als Archi-Atharoth van v. 2. Ten O. van Bethhoron ligt nòg een <hi type="italic">Atara</hi>, en omstreeks 2 uur ten N.W. van Atara ligt een <hi type="italic">Arik.</hi> Tusschen deze beide plaatsen liep dan de grens door. In de richting van het oosten naar het westen lagen na Luza (v. 2): Ataroth, Jephleti (eig. ‘bewoner van Jephlet’, misschien hetzelfde als Jarephel XVIII 27), Opper-Bethhoron, Neder-Bethhoron, het ‘gebergte ten zuiden van Neder-Bethhoron’ (XVIII 13 en 14), Gazer.</div>
<div id="n241">Voor <hi type="italic">terminos</hi> is in de Vulgaat naar den grondtekst waarschijnlijk <hi type="italic">terminus</hi> te lezen, zoodat de vertaling zou luiden: <hi type="italic">En de grens wendt zich oostwaarts.</hi> Van hier af wordt de noordelijke grens van Ephraïm beschreven, van Machmethath uit, in de richting van het westen naar het oosten.</div>
<div id="n242">Een ander dan dat van v. 2 en 5.</div>
<div id="n243">Hebr. alleen: ‘aan den kant der zee’, waaronder, zonder nadere bepaling, de Middellandsche, niet de Doode Zee te verstaan is; vgl. XVII 9. Volgens den grondtekst wordt in v. 8 de noord-westelijke grens beschreven, in de richting van het oosten naar het westen. Deze lijn liep van Machmethath (v. 6) af naar de Middellandsche Zee; vgl. XVII 7-9. - Voor <hi type="italic">Rietdal</hi> heeft de grondtekst: ‘de beek (of het dal) Kana’ (<hi type="italic">kane</hi> beteekent riet), die nog onder dien naam bestaat. ‘Nachal’ zou men kunnen vertalen met ‘beekdal’; in den regentijd was het eene beek, in den drogen tijd een dal.</div>
<div id="n244">Vgl. XVII 9, 11 en de aanteekeningen aldaar. Zulke toewijzingen van steden buiten het stamgebied, die afweken van de onder Josue gestelde grensbepalingen, zijn volgens sommigen eerst na Josue geschied bij gelegenheid van veroveringen, waarbij een andere stam zich verdienstelijk maakte. Vgl. ook XVII noot 10.</div>
<div id="n245">Deze bemerking komt ook Judic. I 29 voor en is misschien van daar hierheen gekomen. Zie ook III Reg. IX 16. - Betreffende het ontbreken eener stedenlijst van Ephraïm zie de Inleiding blz. 14.</div>
<div id="n246">Zie XV noot 1.</div>
<div id="n247">Hebr.: ‘want hij was een krijgsman (d.w.z.: de Machirieten waren dappere krijgslieden), en hij verkreeg Galaäd en Basan’. Machir was, naar het schijnt, de eenige zoon van Manasses; vgl. Gen. L 22; Num. XXVI 29-32; XXVII 1; XXXVI 1. Voor de uitdrukking <hi type="italic">eerstgeborene</hi> in zulk geval vgl. Luc. II 7. De v. 2 genoemde <hi type="italic">andere</hi> zonen van Manasses waren afstammelingen van Manasses door Machir, vgl. Num. XXVI 29-32; de uitdrukking wil zooveel zeggen als: de andere Manassieten, die afzonderlijke familiën stichtten. <hi type="italic">Galaäd</hi> staat hier in den grondtekst met het lidwoord, ter aanduiding dat het niet de eigenlijke persoonsnaam is van den veroveraar van Galaäd; vgl. noot 4. Deze verovering wordt dan ook Num. XXXII 39 in 't algemeen aan de ‘kinderen van Machir’ toegeschreven.</div>
<div id="n248">Deze heet Num. XXVI 30 Jezer; de Septuagint noemt hem ook hier Jezi.</div>
<div id="n249">Dit is òf de naam, die aan den voornaamsten veroveraar van Galaäd gegeven is, òf eene uitdrukking, die alleen zeggen wil, dat Hepher afstamde van een Manassiet in het veroverde Galaäd; vgl. noot 2.</div>
<div id="n250">De tien aandeelen buiten Galaäd en Basan vielen toe aan vijf van de v. 2 genoemden en aan de vijf kleindochters van den zesden (Hepher). Galaäd en Basan bleven in 't bezit der <hi type="italic">overige</hi> afstammelingen van Machir en Manasses (v. 1). De Septuagint leest v. 5<hi type="italic">a</hi>: ‘en haar aandeel viel van Anassa af en de vlakte van Labec, buiten het land Galaäd’, zoodat daar van <hi type="italic">tien aandeelen</hi> geen spraak is. Deze of een dergelijke lezing, die slechts op een verschil in enkele letters met den tegenwoordigen Hebr. tekst wijst, verdient misschien de voorkeur, daar de dochters van Salphaäd van Moses slechts het recht op één aandeel, dat van Hepher, ontvingen (Num. XXVII 3, 6).</div>
<div id="n251">Hebr.: ‘En de grens loopt nederwaarts naar de beek Kana (zie XVI noot 9), zuidelijk van de beek; de steden daar (nl. tusschen de grens van Manasses ten zuiden en de beek Kana ten noorden) behooren aan Ephraïm midden onder de steden van Manasses’ (vgl. XVI 9). Letterlijk zou men echter moeten vertalen: ‘deze steden behooren’ enz.; zie daarover de Inleiding blz. 14. De hier (v. 7-9) beschreven zuidelijke grens van Manasses komt overeen met de noordelijke van Ephraïm (XVI 6<hi type="italic">b</hi>, 8). <hi type="italic">Aser</hi> en <hi type="italic">Machmethath</hi> (in den grondtekst wellicht een samengestelde naam) lagen waarschijnlijk in elkanders onmiddellijke nabijheid; het laatste behoorde bij Ephraïm (XVI 6). De <hi type="italic">Bron van Taphua</hi> (Hebr. En-Thappuach) en de daarbij behoorende streek behoorden aan Manasses, Taphua zelf aan Ephraïm. Van Taphua af liep de grens eerst eenigszins zuidelijk, daarna in noordwestelijke richting en sneed dan de beek Kana, welker noordelijke oever vervolgens de grens vormde.</div>
<div id="n252">In de tweede helft van dit vers wordt het gebied der kinderen van Joseph (Manasses en Ephraïm) samengevat; Aser raakt aan het westelijk en meest noordelijk gedeelte der noordelijke grens van Manasses, Issachar aan het oostelijk en noordoostelijk gedeelte dier grens.</div>
<div id="n253">Volgens den tegenwoordigen Hebr. tekst vertaalt men gewoonlijk: ‘de drie hoogten’. Doch de Septuagint komt met de Vulgaat overeen. Het woord <hi type="italic">stad</hi> is door de Vulgaat ingevoegd, waarschijnlijk ten onrechte. Het Hebr. woord ‘Napheth’, met het lidwoord voorzien, is waarschijnlijk ‘Naphoth’ te lezen; vgl. Naphoth-Dor XI 2 (aanteekening aldaar).</div>
<div id="n254">Hebr..... ‘vermochten deze steden niet in bezit te krijgen (d.w.z. onder hunne uitsluitende heerschappij te brengen en de Chananeërs daaruit te verbannen), maar de Chananeër verstoutte zich in dat land te wonen’. Vgl. XV 63; Judic. I 27-33.</div>
<div id="n255">De inhoud van v. 11-13 komt in hoofdzaak ook Judic. I 27-28 voor. De tekst schijnt daar beter op zijn plaats te staan, en uit de bijzonderheid, dat op onze plaats de uitdrukking <hi type="italic">de bewoners van Dor</hi> in 't Hebreeuwsch, tegen alle regels, in den accusatief staat, kan men opmaken, dat hij door den schrijver aan dezelfde bron ontleend is als die van Judic., met verandering van den transitieven zin (‘Manasses bracht niet ten onder’) in: ‘aan Manasses gewerd’ (Hebr.), terwijl vóór één woord door onachtzaamheid het kenmerk van den accusatief (<hi type="italic">eth</hi>) is blijven staan. Men wil ook hieruit afleiden, dat deze en dergelijke teksten (vgl. v. 9 en XVI 9) niet tot het oorspronkelijke werk van Josue behooren.</div>
<div id="n256">d.i. <hi type="italic">Slechts</hi> één aandeel. Hoewel de aandeelen van Ephraïm en Manasses onderscheiden werden, vielen zij oorspronkelijk onder één lot, het erfbezit van Joseph (XVI 1, 4). De zin kan echter ook zijn: hoewel het een dubbel aandeel heet, hebben wij slechts een enkel ontvangen; want de Chananeërs hebben een groot gedeelte daarvan in bezit (v. 13 en 16) en wij zien geen kans dat te veroveren. Het antwoord van Josue schijnt dien zin te bevestigen.</div>
<div id="n257">Zie XII 4. De oorspronkelijke bewoners van Chanaän hebben zich vermoedelijk het langst staande gehouden op de woudrijke hoogten van het land. Het <hi type="italic">land van den Pherezeër en der Raphaïeten</hi> beteekent hier waarschijnlijk niet eene geographisch begrensde landstreek, maar de boschrijke hoogten in het gebied van Ephraïm en Manasses, waarop zij zich bevonden en die nog niet veroverd waren. Het hier volgende ‘gebergte van Ephraïm’ is in 't algemeen de zoo genoemde landstreek, die in het noordwesten tot den Karmel doorliep.</div>
<div id="n258">Hebr.: ‘Het gebergte is voor ons niet toereikend, en ijzeren wagens zijn bij alle Chananeërs, die in de laagvlakte wonen, (namelijk) bij die in Bethsjean en zijne onderhoorigheden, en bij die in de vlakte Jisreël’. ‘Alle’ ontbreekt echter in Vulg. en Septuagint. De hier en elders genoemde <hi type="italic">ijzeren wagens</hi> waren met ijzer beslagen strijdwagens, waarop twee of drie krijgslieden konden plaats nemen; op oud-Egyptische monumenten zijn zij meermalen voorgesteld en ook volgens de opschriften kwamen zij juist in deze streken het meest voor. Vgl. ook Judic. I 19.</div>
<div id="n259">Hebr.: ‘en aan u zullen zijne uitgangen behooren, want gij zult den Chananeër verdelgen’. Wanneer zij het hun aangewezen gebergte van Ephraïm bezet zullen hebben, zal hun de weg openstaan tot verdere veroveringen.</div>
<div id="n260">Hebr.: ‘tot de kinderen van Israël’.</div>
<div id="n261">d.i. Van elk der zeven stammen. Vgl. v. 5-6.</div>
<div id="n262">De woorden <hi type="italic">midden tusschen deze</hi> zijn een min nauwkeurig toevoegsel van de Vulgaat. Ook buiten dit gebied strekte zich het Beloofde Land uit. In v. 5 wordt alleen gezegd, dat de grenzen van Joseph en Juda in het noorden en zuiden moesten geëerbiedigd blijven.</div>
<div id="n263">d.i. Aan de westzijde.</div>
<div id="n264">De Hebreeuwsche uitdrukking beteekent <hi type="italic">westwaarts.</hi> Deze richting komt niet overeen met XV 9, waar dezelfde grens in omgekeerde richting (van het oosten naar het westen) wordt beschreven. Van Cariathiarim (Baäla) af tot Jerusalem liep de grens in zuidoostelijke, niet in westelijke richting. Vermoedelijk is hier <hi type="italic">westwaarts</hi> uit XV 10 in den tekst gekomen door een afschrijver, die er niet aan dacht, dat de grensbeschrijving in tegenovergestelde richting gaat; zie XV noot 8 aan het einde. Volgens anderen vermeldt de tekst, dat, van Cariathiarim uit, de grens aan de eene zijde westwaarts (noordwestwaarts), aan de andere zijde in de richting van Nephtoa liep.</div>
<div id="n265">Hebr.: ‘Geliloth’. Vgl. XV 7 en noot 8 aldaar.</div>
<div id="n266">Hebr.: ‘en zij loopt door naar de zijde tegenover ha-Araba noordwaarts en loopt af naar ha-Araba’. De Vulgaat vertaald ‘ha-Araba’ telkens met een ander woord. XV 6 en hierna v. 22 staat daarvoor de volle naam: Beth-Araba, eene plaats in de Araba (Jordaandal); vgl. XI noot 13.</div>
<div id="n267">De noordelijke grens van Benjamin, overeenkomende met een gedeelte der zuidelijke grens van Ephraïm (XVI 1-3, zie de noten 1-6 aldaar), is v. 12-13 beschreven; de westelijke v. 14; de zuidelijke, die aan de noordelijke grens van Juda beantwoordt (XV 6-9), v. 15-18.</div>
<div id="n268">Elders gewoonlijk Maspha of Masphath genoemd. Zie I Reg. VII 11-12, 16; III Reg. XV 22; Jer. XL 6 volg.; I Mach. III 46. Hebr. ha-Mizpe (of ha-Mizpa), welken naam meerdere hoog gelegen plaatsen dragen; vgl. XI noot 4; XV 38; Judic. XI 29; I Reg. XXII 3.</div>
<div id="n269">Hebr. Hammoza (of ha-Moza), in den Talmud Hammaûza, waarschijnlijk het tegenwoordige Beit-Mizeh, ongeveer 2 uur ten N.W. van Jerusalem; volgens sommigen het Emmaus van Luc. XXIV 13.</div>
<div id="n270"><hi type="italic">Sela ha-Eleph</hi> (Hebr.) schijnt ook naar de beste lezing van de Septuagint (‘Selaleph’) een samengestelde naam te zijn. Volgens een oud Joodsch schrijver behoort ook nog het volgende <hi type="italic">ha-Jebusi</hi> (alsdan zonder koppelwoord) daarbij en bestond er later nog eene wijk van Jerusalem, die dien naam droeg (letterlijk vertaald: ‘de zijde van het geslacht des Jebuseërs’).</div>
<div id="n271">In den grondtekst staat ‘Gibeath Kirjath’ zonder koppelwoord. Uit de Septuagint kan men opmaken, dat de ware lezing van den Hebreeuwschen tekst waarschijnlijk is: ‘Gibeath Kirjathjearim’, d.i. de ‘hoogte van Cariathiarim’, zie II Par. I noot 6. Het woord <hi type="italic">Jearim</hi> of <hi type="italic">Jarim</hi> is waarschijnlijk door verwarring met het volgende woord ʽ<hi type="italic">arim</hi> (steden) weggevallen. Het vermoeden is niet ongegrond, dat ‘Gibeath Kirjathjearim’ eerst in den tekst is gekomen nadat bedoelde ‘hoogte’ hare beroemdheid had gekregen als de plaats van het heiligdom; Cariathiarim zelf lag buiten het gebied van Benjamin (v. 15) en behoorde aan Juda (v. 14; XV 60; Judic. XVIII 12).</div>
<div id="n272">De Septuagint heeft <hi type="italic">dertien;</hi> vgl. de vorige noot. - De steden van Benjamin zijn verdeeld in twee groepen, de oostelijke (v. 21-24) en de westelijke groep (v. 25-28). Van deze steden schijnt <hi type="italic">Bethel</hi> volgens Judic. I 22-25 veeleer tot Ephraïm te behooren; volgens v. 13 blijft de noordelijke grens van Benjamin dan ook ten zuiden van Bethel. De Septuagint leest in plaats van Bethel (v. 22) <hi type="italic">Besana</hi>, vermoedelijk voor <hi type="italic">Jesana</hi> (II Par. XIII 19) of <hi type="italic">Beth-Jesana.</hi> Verder behoorde Beth-Araba volgens XV 61 ook aan Juda; vgl. XV noot 31. - In deze lijst van stedennamen zijn allicht, evenals elders, fouten ingeslopen; ook kunnen door de afschrijvers enkele namen bijgevoegd zijn.</div>
<div id="n273">Er zijn echter 14 namen genoemd. Daar <hi type="italic">Sabeë</hi> op de overeenkomstige plaats I Par. IV 28 ontbreekt, vermoedt men dat het ontstaan is door dubbelschrijving van het laatste deel van <hi type="italic">Bersabeë</hi> en bij de optelling der namen nog niet in den tekst stond.</div>
<div id="n274">Daar <hi type="italic">Aïn</hi> en <hi type="italic">Remmon</hi> waarschijnlijk samen één naam uitmaken (vgl. XV noot 28), zou men hier het getal <hi type="italic">drie</hi> verwachten. De Septuagint heeft echter na En-Rimmon nog <hi type="italic">Thalcha</hi> en I Par. IV 32 staat daarvoor <hi type="italic">Thochen;</hi> vermoedelijk is in onzen tekst deze naam uitgevallen. - De hier genoemde Simeonietische steden komen ook XV 26-32 en 42 voor (vgl. noot 29 aldaar). Meerdere namen verschillen echter van elkander. <hi type="italic">Sabeë</hi> (zie echter noot 1) heet daar Sama, <hi type="italic">Bala</hi> Baäla, <hi type="italic">Bethul</hi> Cesil (zie noot 25 aldaar), <hi type="italic">Bethlebaoth</hi> Lebaoth (I Par. IV 31 Bethberaï), <hi type="italic">Sarohen</hi> Selim (zie noot 27 aldaar). <hi type="italic">Bethmarchaboth</hi> (d.i. ‘wagenhuis’) en <hi type="italic">Hasersusa</hi> (d.i. ‘paardenhof’) schijnen, ook volgens I Par. IV 31, jongere namen te zijn voor Medemena (Madmanna) en Sensenna (Sansanna); deze steden hebben vermoedelijk behoord tot de voorraadsteden van wagens en paarden onder de regeering van Salomon (III Reg. IX 19 en X 26). Door deze voorbeelden kan men zich een oordeel vormen over de fouten en verschillen, die bij het weergeven van namen zijn ontstaan.</div>
<div id="n275">De bedoeling is naar den grondtekst dat <hi type="italic">Baälath-Beër</hi> (XV 24 Baloth) ook <hi type="italic">Rama</hi> (I Reg. XXX 27 Ramoth) <hi type="italic">in het Zuiden</hi> (Negeb) genoemd werd.</div>
<div id="n276">Het strekte zich buiten het gebied van Simeon uit. Zie verder I Par. IV noot 20.</div>
<div id="n277">Uit de Septuagint en de Syrische vertaling kan men opmaken, dat hier <hi type="italic">Sadud</hi> moet gelezen worden. Het was eene plaats op de zuidelijke grens van Zabulon, van waaruit v. 11 het westelijk, v. 12 het oostelijk gedeelte dezer grens wordt beschreven. Een Tel-Sjadud bevindt zich nog op 6 kilom. ten Z.Z.W. van Nazareth.</div>
<div id="n278">Hebr.: ‘westwaarts’.</div>
<div id="n279">Waarschijnlijk de beek el-Milh. <hi type="italic">Merala</hi>, Hebr. Marala, Sept. Magelda.</div>
<div id="n280">Vermoedelijk het v. 18 genoemde Casaloth; thans Iksal, aan den voet van den berg Thabor.</div>
<div id="n281">De geboorteplaats van den profeet Jonas; vgl. IV Reg. XIV 25.</div>
<div id="n282">Gewoonlijk vertaalt men het Hebreeuwsch: ‘.... Rimmon, dat zich uitstrekt naar Nea’, of men leest: ‘....Rimmon en strekt zich uit naar Nea’.</div>
<div id="n283">Over <hi type="italic">Cathed</hi> (Sept. Katanath) zie XXI noot 20. Eene minder goede lezing van <hi type="italic">Jerala</hi> is <hi type="italic">Jedala.</hi></div>
<div id="n284">In de Septuagint ontbreekt hier, alsook v. 22, 30 en 38, de samentelling der steden, terwijl zij bij Dan (v. 47) ook in de andere teksten wordt gemist. Wellicht zijn deze optellingen niet oorspronkelijk. - Het schijnt dat na de beschrijving der grenzen oorspronkelijk de aan Zabulon behoorende steden hier opgenoemd waren. Dit is echter in den tegenwoordigen tekst niet meer duidelijk. Na <hi type="italic">Jephtahel</hi> (v. 14, vermoedelijk het Jotapata van Fl. Josephus) zou men nog de beschrijving der westelijke grens verwachten, die echter geheel ontbreekt. De vijf steden van v. 15 moeten dus waarschijnlijk niet in verbinding gebracht worden met het <hi type="italic">Dal Jephtahel</hi> (vgl. v. 27) en de <hi type="italic">uitgangen</hi> der noordelijke grens. Over het algemeen schijnen de opgaven van de grenzen en steden der noordelijke stammen, die onder Roboam zich van Juda en Benjamin afscheidden en het zoogenaamde Tienstammenrijk vormden, later vermengd en verkort te zijn. Deze waren toen trouwens van minder belang.</div>
<div id="n285">Later zomerresidentie van Achab (III Reg. XVIII 45; XXI 1); hier werden Joram en Jezabel en het geheele huis van Achab door Jehu vermoord (IV Reg. VIII 29; IX 15; X 6, 7). Vgl. Os. I 4-5.</div>
<div id="n286">Vermoedelijk hetzelfde als Ceseleththabor, v. 12.</div>
<div id="n287">Geboorteplaats van Abisag (III Reg. I 3); daar woonde ook de vrouw, wier zoon door Eliseüs van den dood werd opgewekt (IV Reg. IV 8). Thans Sôlem. Vgl. ook Cant. VI 12; VII 1.</div>
<div id="n288"><hi type="italic">Rameth</hi> heet XXI 29 Jaramoth en I Par. VI 73 Ramoth. Voor <hi type="italic">Engannim</hi> staat I Par. VI 73 Anem, volgens Fl. Josephus Ginaea, thans Dzjenin.</div>
<div id="n289">Op den berg van dien naam; de ruïnen der oude muren bestaan nog. Het wordt I Par. VI 77 tot Zabulon gerekend; vgl. XV noot 31.</div>
<div id="n290">Volgens de Septuagint moet men lezen: ‘en hunne grens ging uit van Halcath’ enz.</div>
<div id="n291">Hetzelfde als Achsaph, XI 1 en XII 20.</div>
<div id="n292">In den grondtekst <hi type="italic">Sichor-Libnath</hi>, een samengestelde naam.</div>
<div id="n293"><hi type="italic">Bethdagon</hi>, een ander dan XV 41. <hi type="italic">Zabulon</hi> schijnt de naam eener stad te zijn. Vgl. verder v. 14 en noot 12.</div>
<div id="n294">Niet te verwarren met het district Chabul (III Reg. IX 13). <hi type="italic">Aan de linkerzijde</hi> beteekent: ten noorden; bij de bepaling der windstreken keerden de Israëlieten het aangezicht naar het oosten.</div>
<div id="n295">Is naar XXI 30, I Par. VI 74 en sommige handschriften <hi type="italic">Abdon</hi> te lezen.</div>
<div id="n296">Thans nog Kana, ten Z.O. van Tyrus; niet te verwarren met Cana in Galilea.</div>
<div id="n297">Zie XI 8 en noot 7 aldaar.</div>
<div id="n298"><hi type="italic">Horma</hi>, Hebr. ha-Rama. Voor <hi type="italic">stad (ʽir)</hi> leest de Septuagint ‘bron’ <hi type="italic">(ʽaïn)</hi>, zoodat de tekst zou luiden: ‘tot aan de bron van het bevestigde Tyrus’ (Palaetyrus, op het vaste land), dus tot aan het tegenwoordige Ras-el-Aïn, 5 kilom. ten Z. van Tyrus. <hi type="italic">Hosa</hi> heet in de Septuagint Jazif.</div>
<div id="n299">De uitdrukking schijnt te beteekenen: van Achzib (thans ez-Zib, 15 kilom. ten N. van Acco, aan de kust) af vormt de zee de westelijke grens van Aser, in de richting van het noorden naar het zuiden. Uit de Septuagint maakt men op, dat de grondtekst oorspronkelijk luidde: ‘en zijne uitgangen waren de zee, en Machaleb en Achzib en Acco’ (zie noot 28) enz. Voor ‘Machaleb’ staat Judic. I 31 ‘Achlab’ (Vulg. Ahalab), doch in een Assyrisch opschrift heet het Machalliba.</div>
<div id="n300">Sommige handschriften van de Septuagint hebben <hi type="italic">Accor</hi> of <hi type="italic">Acco</hi>, het bekende Acco of Ptolemaïs (thans Akka), welke van oudsher belangrijke havenstad op de stedenlijst van Aser zeker niet zal ontbroken hebben.</div>
<div id="n301">Verschillend van dat van v. 28. De Septuagint heeft hier <hi type="italic">Raäu</hi>, v. 28 <hi type="italic">Raäb.</hi> Vgl. Judic. I 31.</div>
<div id="n302">Buiten de groote Phenicische steden <hi type="italic">Tyrus</hi> (vgl. ook noot 26) en <hi type="italic">Sidon</hi>, die waarschijnlijk slechts ter aanduiding der grens genoemd zijn en waarop de Israëlieten nooit eenig recht hebben doen gelden, zijn er met Machaleb (noot 27) 25 namen genoemd. Wellicht zijn enkele niet als namen van steden geteld en worden door andere slechts grensplaatsen aangeduid. De beschrijving van Aser's stamgebied is een samenvoegsel van grensbepalingen en stedennamen; zij gaat van het midden (v. 25) eerst naar het zuiden (v. 26-27), dan naar het noorden (v. 28-30).</div>
<div id="n303">Het Hebreeuwsch kan men vertalen: ‘en van den (heiligen) eik bij Saänanim’ (Judic. IV 11 Sennim; zie de aanteekening aldaar); vgl. XXIV noot 14.</div>
<div id="n304">De Septuagint heeft hier <hi type="italic">en,</hi> bedoelt dus twee steden. De eerste heet daar Arme, de tweede Nabok.</div>
<div id="n305">In de nabijheid van den Thabor, dus aan de zuidwestelijke grens van dit stamgebied.</div>
<div id="n306">Nauwkeuriger: ten zuidwesten.</div>
<div id="n307">Bij de Septuagint ontbreekt <hi type="italic">tot aan Juda;</hi> zij heeft alleen: ‘en de Jordaan ten oosten’. <hi type="italic">Juda</hi> is vermoedelijk ontstaan uit dubbelschrijving van <hi type="italic">Jarden</hi> (Jordaan). Sommigen brengen <hi type="italic">Juda aan den Jordaan</hi> in verband met I Par. II 21-23; zij vermoeden, dat die naam gegeven werd aan de bezittingen van Jaïr, die door Hesron van Juda afstamde.</div>
<div id="n308">Heet XXI 32 Hammoth-Dor, I Par. VI 76 Hamon; waarschijnlijk het Ammaüs (Emmaüs) van Fl. Josephus, ten Z. van Tiberias (d.i. <hi type="italic">Reccath</hi>).</div>
<div id="n309">XI 2 en elders Ceneroth, eene stad gelegen aan de naar haar genoemde zee Cenereth of Ceneroth (XII 3; XIII 27).</div>
<div id="n310">Vgl. XI 1 en noot 4 aldaar.</div>
<div id="n311">Vgl. XX 7; Judic. IV 6.</div>
<div id="n312">De Septuagint verbindt dit met het voorafgaande woord tot één naam: ‘Megalaärim’.</div>
<div id="n313">De twee laatste steden worden ook Judic. I 33 vermeld. <hi type="italic">Bethsames</hi>, waarschijnlijk een ander dan v. 22; beide verschillend van het in noot 44 besprokene.</div>
<div id="n314">Hier is geen samenhang te ontdekken tusschen het opgegeven getal en dat der genoemde steden.</div>
<div id="n315">Zie XV noot 31.</div>
<div id="n316">Een andere Hebr. lezing is Ensemes (‘zonnebron’); het heet elders Bethsames, d.i. ‘zonnehuis’. XXI 16 wordt het tot Juda gerekend (vgl. XV 10). Daar werd de ark na haar verblijf bij de Philistijnen teruggebracht (I Reg. VI 12-14); daar werd Amasias door Joas van Israël verslagen en gevangen genomen (IV Reg. XIV 11). Zie ook III Reg. IV 9 en II Par. XXVIII 18.</div>
<div id="n317">Vgl. X 12; Judic. I 35; I Reg. XIV 31; II Par. XI 10-11; XXVIII 18.</div>
<div id="n318">Voor <hi type="italic">Elon</hi> vgl. III Reg. IV 9. <hi type="italic">Themna</hi> is hetzelfde als Thamna (XV 10). <hi type="italic">Acron</hi>, d.i. Accaron (XIII 3), wordt XV 45 tot Juda gerekend en werd volgens Judic. I 18 ook eens door Juda veroverd.</div>
<div id="n319"><hi type="italic">Elthece</hi> heet in Assyrische spijkeropschriften Altaku. Te <hi type="italic">Gebbethon</hi> werd Nadab door Baäsa verslagen (III Reg. XV 27). <hi type="italic">Balaäth</hi>, beter <hi type="italic">Baälath,</hi> werd door Salomon herbouwd en versterkt (III Reg. IX 18).</div>
<div id="n320"><hi type="italic">Bane</hi> en <hi type="italic">Barach</hi> vormen volgens den grondtekst (Benê-Berak), de spijkeropschriften (Banaibarka) en de tegenwoordige benaming (Ibn-Ibrâk) één naam.</div>
<div id="n321">De Septuagint leest dit vers: ‘en ten westen (<hi type="italic">mijjam</hi> in plaats van <hi type="italic">Mejarcon)</hi> is Jeracon (d.i. <hi type="italic">Arecon</hi>) de grens, nabij Joppe’.</div>
<div id="n322">Het Hebreeuwsch beteekent woordelijk: ‘en het grensgebied der kinderen van Dan ging uit van hen’, wat men verklaart met ‘ontging hun’, d.i. werd hun ontnomen; doch deze verklaring geeft geen passenden zin en is gedwongen. Met een kleine tekstverandering leest men het best: ‘en de grens der kinderen van Dan ging uit (d.i. eindigde) aan den zeekant’ <hi type="italic">(mijjam</hi> in plaats van <hi type="italic">mehem)</hi>, nl. aan de Middellandsche Zee.</div>
<div id="n323">Hebr.: ‘en zij noemden Lesem Dan’. Elders staat <hi type="italic">Laïs</hi> in plaats van <hi type="italic">Lesem.</hi> Vgl. Gen. XIV 14 noot 7. Deze gebeurtenis heeft vermoedelijk kort vóór of na den dood van Josue plaats gehad. Het verhaal daarvan wordt Judic. XVIII omstandig gegeven.</div>
<div id="n324">Hebr.: ‘En <hi type="italic">zij</hi> voleindigden het land ten bezit te verdeelen naar zijne grenspalen’. De Septuagint heeft (met een zeer kleine wijziging in den tekst): ‘En zij trokken op om het land in te nemen volgens hunne grens’. Den tegenwoordigen Hebreeuwschen tekst kan men ook met sommige nieuweren vertalen: ‘En zij voltooiden de inbezitneming van het land naar zijne grenzen’. Naar de twee laatste vertalingen zou eerst later aan Josue zijne stad zijn gegeven.</div>
<div id="n325">Heet elders in de Vulgaat Thamnathsare, in den grondtekst hier en XXIV 30 Thimnath-Serach, doch Judic. II 9 Thimnath-Cheres. Zie verder de aanteekeningen op die plaatsen.</div>
<div id="n326">Deze uitdrukking als plaatsbepaling beteekent: in het Heilige, vóór de ark des verbonds, waar Jehova op eene bijzondere wijze van zijne tegenwoordigheid blijk gaf.</div>
<div id="n327">d.i. Eenen mensch. Zie Exod. XXI 13; Num. XXXV 9-15, 22-33; Deut. XIX 1-13 en de aanteekeningen.</div>
<div id="n328">Vgl. Deut. XIX 4.</div>
<div id="n329">Vgl. Num. XXXV 22-25, 28.</div>
<div id="n330">Vgl. XII 22; XIX 37; Judic. IV 6; IV Reg. XV 29; I Mach. XI 63, 73. Thans Kedes, 7 kilom. ten N.W. van het meer van Merom, met eene menigte oudheden en sarcophagen en twee ruïnen van groote gebouwen. <hi type="italic">Sichem</hi> en <hi type="italic">Hebron</hi> zijn de bekende steden.</div>
<div id="n331">Deze nadere bepaling ontbreekt in de Septuagint en schijnt niet oorspronkelijk te zijn.</div>
<div id="n332">De <hi type="italic">vlakte</hi> (Misor) tusschen Medaba en Dibon; zie XIII 9 (noot), 16, 21. Vgl. XXI 36 (noot 22); Deut. IV 43.</div>
<div id="n333">Deze drie steden waren reeds door Moses aangewezen, Deut. IV 43. Hare juiste ligging is niet met zekerheid bekend. - De vrijsteden waren tevens Levietensteden (Num. XXXV 6; Jos. XXI 32, 21, 11, 36, 37, 27).</div>
<div id="n334">In het geslacht van Caäth waren de nakomelingen van Aäron (v. 4) priesters; de overigen (v. 5) waren gewone Levieten, evenals de nakomelingen van Gerson (v. 6) en Merari (v. 7). Niet zonder goddelijke beschikking ontvingen de priesterlijke families hunne steden in Juda (met Simeon) en Benjamin, d.i. in de nabijheid van Jerusalem, waar later de tempel zou verrijzen.</div>
<div id="n335">Dit heeft betrekking op de voorafgaande algemeene aanwijzing <hi type="italic">door het lot;</hi> van <hi type="italic">afzonderlijke toewijzing</hi> wordt hier in den grondtekst niet gesproken. De afzonderlijke steden, voor de priesters bestemd, werden met vrij overleg gekozen (v. 9 volg.), behalve de vrijsteden, die volgens de Wet (Num. XXXV 6) Levietensteden moesten zijn. Vgl. XX noot 7.</div>
<div id="n336">Hebr.: ‘gaven zij’ (nl. de Israëlieten). De Septuagint maakt <hi type="italic">de stammen der kinderen van Juda en Simeon</hi> tot het onderwerp van ‘gaven’; dat zou ook de zin van het Hebr. kunnen zijn.</div>
<div id="n337">Vgl. XIV 15 en de aanteekeningen.</div>
<div id="n338">Hebr.: ‘gaven zij aan Caleb’ enz. Volgens XIV 14 en XV 13 had Josue Hebron aan Caleb gegeven zonder onderscheid te maken tusschen stad en land. Hier wordt de stad met de haar onmiddellijk omgevende <hi type="italic">onderhoorigheden</hi> aan de priesters ter bewoning en ten gebruike toegewezen, terwijl het geslacht van Caleb de verderop liggende <hi type="italic">akkers en gehuchten</hi> in gebruik houdt. De twee berichten zijn geenszins met elkander in strijd; Caleb bleef heer van stad en ommelanden en zijn geslacht bleef de rechthebbende bevolking. - Vgl. voor de lijst der Levietensteden I Par. VI 55 volg. met de aanteekeningen.</div>
<div id="n339">Vgl. XX 7.</div>
<div id="n340">Deze stedennamen kwamen reeds vroeger, doch meest anders geschreven, voor. Voor <hi type="italic">Aïn</hi> leest men naar XV 42 en I Par. VI 59 beter <hi type="italic">Asan.</hi> Ook op onze plaats heeft de Septuagint <hi type="italic">Asa. Jeta</hi>, Hebr. Jutta, heet XV 55 Jota; het wordt volgens sommigen ook Luc. I 39 bedoeld.</div>
<div id="n341">Heet XVIII 24 Gabeë, Is. X 29 Gaba (zie ook de aanteekening aldaar), Hebr. overal Geba.</div>
<div id="n342">De twee laatste steden worden in Hoofdst. XVIII onder de steden van Benjamin niet genoemd. <hi type="italic">Anathoth</hi> was de vaderstad van den profeet Jeremias (Jer. I 1). <hi type="italic">Almon</hi> heet I Par. VI 60 Almath.</div>
<div id="n343">Volgens den grondtekst moet hier, alsmede v. 27, 32, 36 en 37, het enkelvoud <hi type="italic">vrijstad</hi> gelezen worden; alleen <hi type="italic">Sichem</hi> was van de hier genoemde steden eene vrijstad. Vgl. XX 7. In I Par. VI 57 en 67 staat deze fout ook in den grondtekst.</div>
<div id="n344">Hiervoor staat I Par. VI 68 <hi type="italic">Jecmaäm</hi>; vgl. III Reg. IV 12.</div>
<div id="n345">Hiervoor leest men I Par VI 70: <hi type="italic">Aner</hi> en <hi type="italic">Balaäm. Aner</hi>, dat elders niet voorkomt, is daar vermoedelijk eene schrijffout voor <hi type="italic">Thanach</hi>, en voor <hi type="italic">Balaäm</hi> moet men <hi type="italic">Jeblaäm</hi> lezen (XVII 11). <hi type="italic">Gethremmon</hi> schijnt door vergissing uit v. 24 hierheen gekomen te zijn.</div>
<div id="n346">Zie noot 10 en XX 8.</div>
<div id="n347">De grondtekst heeft ‘Beësjtera’, vermoedelijk samengetrokken uit Beth-Esjtera (Huis van de godin Astarte). I Par. VI 71 staat daarvoor Astaroth. Vgl. Deut. I 4; Jos. IX 10; XIII 31. Dit Astaroth wordt door velen vereenzelvigd met Astarothcarnaïm (d.i. vermoedelijk: Astaroth bij Carnaïm) in het Overjordaansche (Gen. XIV 5).</div>
<div id="n348">Over <hi type="italic">Jaramoth</hi> en <hi type="italic">Engannim</hi> zie XIX noot 16.</div>
<div id="n349">Deze drie namen komen XIX 26, 28 en 25 voor, doch min of meer anders geschreven. <hi type="italic">Helcath</hi> heet I Par. VI 75 valschelijk Hucac.</div>
<div id="n350">Zie noot 10 en XX 7.</div>
<div id="n351">Vgl. XIX 35 noot 36. <hi type="italic">Dor</hi> ontbreekt ook hier in de Septuagint.</div>
<div id="n352">Is in Hoofdst. XIX onder de steden van Nephthali niet genoemd. De Septuagint heeft Themmon; I Par. VI 76 staat Cariathaïm.</div>
<div id="n353"><hi type="italic">Jecnam</hi> heet XII 22 in de Vulgaat Jachanan, XIX 11 Jeconam, in den grondtekst overal Jokneam. <hi type="italic">Cartha</hi>, dat 1 Par. VI ontbreekt, is vermoedelijk het XIX 15 voorkomende Cathed (Hebr. Kattath) en wellicht wederom hetzelfde als Cetron (Hebr. Kitron) van Judic. I 30. De Septuagint noemt het hier Kades. <hi type="italic">Damna</hi> is in Hoofdst. XIX niet genoemd.</div>
<div id="n354">Zie noot 10 en XX 8.</div>
<div id="n355">De grondtekst heeft alleen: ‘En van den stam Ruben: Bezer (d.i. Bosor), Jahza (XIII 18 Vulg. <hi type="italic">Jassa)</hi>, Kedemoth en Mephaäth met hunne ommelanden - vier steden’. Vulgaat en Septuagint betuigen de lezing: ‘.... Bosor in de woestijn der <hi type="italic">vlakte</hi>’ (Misor), evenals XX 8.</div>
<div id="n356">Zie noot 10 en XX 8.</div>
<div id="n357">Vgl. Num. XXXV 7.</div>
<div id="n358">In den grondtekst luidt het laatste gedeelte van dit vers: ‘zoo ten opzichte van al deze steden’. De Septuagint voegt hierhij: ‘En Josue voltooide de verdeeling des lands in hunne grenzen. En de kinderen van Israël gaven een erfdeel aan Josue naar het bevel des Heeren; zij gaven hem de stad, die hij verlangd had, Thamnasachar gaven zij hem, in het gebergte van Ephraïm. En Josue bouwde de stad op en woonde er in. En Josue nam de steenen messen, met welke hij de zonen van Israël had besneden toen zij gekomen waren op den weg in de woestijn (V 2 volg.), en hij legde ze neder in Thamnasachar’. Vgl. XIX 49-50 en XXIV 30 met de aanteekeningen.</div>
<div id="n359">Het schijnt, dat niet alles van hetgeen hier (v. 41-43) gezegd wordt, nog tijdens het leven van Josue vervuld is. Vgl. XXIII 4-10 en Judic. I. Deze bemerkingen zijn hier wellicht - als passend besluit van het verhaal der landsverdeeling - na Josue ingevoegd of althans versterkt. Dat Israël na de overwinningen en veroveringen van Josue rust en <hi type="italic">vrede</hi> genoot, leeren wij ook uit XI 23 en XXII 4.</div>
<div id="n360">Vgl. I 12 volg.</div>
<div id="n361">Zie XVII 1-13. Dit vers onderbreekt het verhaal en zijn inhoud is overtollig; volgens sommigen is het eerst later in den tekst gekomen.</div>
<div id="n362">In de Septuagint ontbreken de woorden <hi type="italic">sprak hij tot hen</hi> en wordt verder de zaak als een feit, niet als een bevel verhaald: ‘en met veel rijkdommen keerden zij huiswaarts; en zeer veel bezittingen...., den buit der vijanden, deelden zij met hunne broeders’.</div>
<div id="n363">Hebr.: ‘groot voor het gezicht’, d.i. van verre zichtbaar. In plaats van <hi type="italic">heuvelen</hi> vertalen anderen <hi type="italic">geliloth</hi> met ‘omstreken’. De Septuagint leest voor ‘geliloth’ <hi type="italic">Galaäd</hi> en heeft: ‘Galaäd van (d.i. aan) den Jordaan’, dus aan de oostzijde van den Jordaan, die de westelijke grens van Galaäd (met Basan) uitmaakte. Ook uit v. 11 <hi type="italic">(tegenover</hi>, d.i. aan de overzijde van, Israël) wil men besluiten, dat het altaar aan den oostelijken oever stond, terwijl nochtans <hi type="italic">in het land Chanaän</hi> aldaar den westelijken oever schijnt aan te duiden. Dit laatste kan echter eene glosse of ook eene schrijffout zijn <hi type="italic">(Chanaän</hi> voor <hi type="italic">Galaäd).</hi> Voor den oostelijken oever pleit ook v. 19.</div>
<div id="n364">De stam Levi werd vertegenwoordigd door Phineës, denzelfde die als wreker der zonde in Beëlphegor, waarvan hierna spraak is, was opgetreden. De stam Joseph was gesplitst in Ephraïm en Manasses (XIV 4), van welken laatsten stam de westelijke helft in het gezantschap vertegenwoordigd was.</div>
<div id="n365">Wegens de eenheid van het volk Gods. Vgl. v. 20; VII 1, 11, 25 en noot 11 aldaar.</div>
<div id="n366">Voor den offerdienst was uitsluitend het altaar vóór den tabernakel bestemd; Lev. XVII 8-9.</div>
<div id="n367">In den grondtekst staat beide malen: ‘de God der goden, Jehova’. Door deze plechtige uitspreking van den vollen Godsnaam betuigen zij hunne trouw aan Jehova en tevens de waarheid hunner verzekering.</div>
<div id="n368">Zoo wij schuldig zijn aan afval van den Heer, dan <hi type="italic">behoede</hi> Hij ons <hi type="italic">niet</hi> voor het banvonnis, dat wij verdiend hebben. Vgl. Deut. XIII 11 volg.</div>
<div id="n369">Dit sluit nog aan bij den voorzin van v. 23 en wil zeggen: ‘En zoo wij dit niet veeleer gedaan hebben’, zooals de grondtekst ook aanvult.</div>
<div id="n370">Volgens het begrip der oude volken strekte de eeredienst van den volksgod zich niet uit buiten de grenzen van het land zijner vereerders. De Oostjordaansche stammen, die buiten het eigenlijke land van Israël woonden (Num. XXXIV 1-12), vreesden, dat aldus ook de overige Israëlieten, die het eigenlijke Chanaän bezaten, hen niet zouden beschouwen als rechthebbenden bij den eeredienst van Jehova.</div>
<div id="n371">nl. Op het altaar van den tabernakel; vgl. noot 7.</div>
<div id="n372">Hebr.: ‘het evenbeeld van het altaar’. De overeenkomst van dit altaar met het altaar des Heeren vóór den tabernakel zal getuigenis afleggen van de godsdienstige gemeenschap tusschen de Oost- en Westjordaansche stammen.</div>
<div id="n373">d.i. Voor den toorn des Heeren. Vgl. v. 18. <hi type="italic">Dat de Heer met</hi> (Hebr.: ‘midden onder’) <hi type="italic">Israël was,</hi> bleek hieruit, dat Hij de Overjordaansche stammen voor den afval had behoed.</div>
<div id="n374">Hebr.: ‘naar het land Chanaän’.</div>
<div id="n375">Hebr.: ‘want getuige is het tusschen ons, dat Jehova God is’. De eigenlijke naam van het altaar schijnt uitgevallen te zijn. Naar eene andere lezing van den grondtekst (door de Syrische vertaling en de Chaldeeuwsche paraphrase gesteund) was de naam van het altaar <hi type="italic">Getuige</hi> (Hebr. <hi type="italic">Êd</hi>), Volgens de Septuagint heeft Josue den naam aan het altaar gegeven.</div>
<div id="n376">Hebr.: ‘En het geschiedde na vele dagen, nadat de Heer aan Israël rust gegeven had van al hunne vijanden in het rond’. - De vergadering, waarvan hierna (v. 2) gesproken wordt, is wellicht een voorbereiding geweest tot de in het volgende hoofdstuk beschreven groote volksvergadering te Sichem.</div>
<div id="n377">Het koppelteeken <hi type="italic">(en)</hi> ontbreekt in den grondtekst. Trouwens ook de Vulgaat behoort zoo opgevat te worden, dat <hi type="italic">geheel Israël</hi> in zijne <hi type="italic">oudsten</hi>, (geslachts)<hi type="italic">hoofden, oversten</hi> (Hebr.: ‘rechters’) en <hi type="italic">beambten</hi> (‘sjoterim’; vgl. I 10; III 2; VIII 33) werd opgeroepen. Vgl. XXIV 1.</div>
<div id="n378">Vgl. X 14, 42.</div>
<div id="n379">De grondtekst heeft: ‘<hi type="italic">ik</hi> (Josue) heb toebedeeld’. Verder wordt de zin van den grondtekst hier door de Vulgaat zeer vrij weergegeven.</div>
<div id="n380">Hebr.: ‘Beijvert u dan zeer’.</div>
<div id="n381">Hebr.: ‘om niet in te gaan’, d.i. om geen gemeenschap met hen te hebben. Vgl. v. 12.</div>
<div id="n382">Naar den grondtekst wordt hier en in het volgende vers op het verleden gewezen: ‘En Jehova verdreef voor uw aangezicht groote en machtige volkeren’ enz. De Septuagint heeft hier: ‘<hi type="italic">zal</hi> verdelgen’, doch vervolgens heeft ook zij den verleden tijd, terwijl zij achter v. 9 nog bijvoegt: ‘tot op dezen dag’.</div>
<div id="n383">Hebr.: ‘tot een vangnet en tot een valstrik en tot een geesel in uwe zijden en tot doornen in uwe oogen’. Vgl. Exod. XXIII 33; XXXIV 12; Num. XXXIII 55; Deut. VII 16.</div>
<div id="n384">Van alle aardbewoners, d.i.: ik ga sterven.</div>
<div id="n385">d.i. Van alle beloften, die de Heer u gedaan heeft.</div>
<div id="n386">Vgl. de strafbedreigingen tegen het afvallige Israël, Deut. XXVIII 15-68 en XXIX 24-28.</div>
<div id="n387">Sommigen meenen, dat voor deze gelegenheid de ark des verbonds van Silo naar Sichem is overgebracht; anderen verklaren de uitdrukking <hi type="italic">voor den Heer</hi> (eigenlijk ‘voor het aangezicht des Heeren’) uit de heiligheid dezer plaats, waar God aan Abraham was verschenen en waar door dezen, evenals ook later door Jacob, een altaar was opgericht; vgl. Gen. XII 6-7; XXXIII 18-20. In de nabijheid van Sichem had Josue ook het eerst de Wet afgekondigd en een altaar gebouwd, waarop hij den Heer offers bracht; vgl. Jos. VIII 30-35 en noot 14 hierna.</div>
<div id="n388">De <hi type="italic">rivier</hi> is de Euphraat. Van <hi type="italic">Nachor</hi>, den broeder van Abraham, stamden Rebecca, de moeder van Isaäc, en Lia en Rachel, de vrouwen van Jacob, af. De vereering van <hi type="italic">vreemde goden</hi> in het voorvaderlijk geslacht blijkt ook uit Gen. XXXI 19, 34; XXXV 2, 4.</div>
<div id="n389">Ten oosten van den Jordaan. De bepaling gaat van het tegenwoordige standpunt uit.</div>
<div id="n390">Hebr.: ‘en Ik verdelgde hen van vóór uw aangezicht’; doch ook de Septuagint heeft: ‘<hi type="italic">gij</hi> verdelgdet’.</div>
<div id="n391">d.i. Had oorlogzuchtige plannen. Tot een eigenlijken strijd is het niet gekomen. Vgl. ook Judic. XI 25.</div>
<div id="n392">Uit de hand van Balac.</div>
<div id="n393">d.w.z. In 't algemeen de bewoners des lands. Vgl. III 10. De verovering van Chanaän wordt hier in een paar trekken geschetst.</div>
<div id="n394">Bedoeld zijn Sehon en Og (II 10; IX 10), die reeds onder Moses verslagen waren. Vgl. XII 2-6 en de in noot 4 en 5 aldaar aangehaalde plaatsen. Doch deze tusschenzin is waarschijnlijk eene in den tekst geraakte kantteekening van een afschrijver; eensdeels staat hij hier op een verkeerde plaats (hij zou alleen passen bij v. 8), anderdeels is door het voorafgaande <hi type="italic">hen</hi> het voorwerp van den zin reeds uitgedrukt. De Septuagint leest ‘twaalf’ in plaats van <hi type="italic">twee</hi>, vermoedelijk omdat zij, overeenkomstig den samenhang, Westjordaansche koningen bedoelt. Over de <hi type="italic">horzels</hi> zie de aanteekening op Exod. XXIII 28. Door de woorden <hi type="italic">niet door uw zwaard noch door uwen boog</hi> wordt niet gezegd, dat die wapenen niet behoefden gebruikt te worden, maar alleen, dat zij daarmede niet zouden verwonnen hebben zonder Gods wonderbare hulp.</div>
<div id="n395">Hier trekt Josue het besluit uit de door hem aangehaalde woorden des Heeren. Uit dit vers blijkt, dat alle afgodische misbruiken, vereering van theraphim (Gen. XXXI 19 noot 5), toovenarij, doodenbezwering enz., nog niet geheel waren verdwenen. Desniettemin kon men over 't algemeen zeggen, dat Jehova alleen gediend werd (vgl. XXIII 8). Over de afgoderij <hi type="italic">in Egypte</hi> zie Ezech. XX 7-8; XXIII 3, 19, 21.</div>
<div id="n396">Josue stelt opzettelijk den volmaakten dienst van Jehova (vgl. v. 14) als schier onmogelijk voor, eensdeels om de moeilijkheid daarvan voor het tot afgoderij geneigde volk niet te verhelen (vgl. Act. XV 10), anderdeels om zijn volk de verhevenheid en heiligheid van zijnen God en zijnen godsdienst ten volle te doen beseffen. De <hi type="italic">heiligheid</hi> van Jehova verplicht ook zijn volk tot heiligheid (Exod. XIX 6; Lev. XXI 6, 8) en als <hi type="italic">ijveraar</hi> voor zijne eer duldt Hij geene afgoden naast zich (Exod. XX 5; Is. XLII 8). Afval van zijnen dienst wordt <hi type="italic">niet vergeven</hi> (Exod. XXIII 21), d.w.z. blijft niet ongestraft, wat in v. 20 nader wordt verklaard.</div>
<div id="n397">Deze Hebreeuwsche spreekwijze beteekent: ‘wederom’ ofwel ‘wederkeerig’. Vgl. Deut. XXVIII 60, 63.</div>
<div id="n398">Vgl. Exod. XV 25. Josue vernieuwde aldus kort vóór zijnen dood het verbond, gelijk Moses gedaan had in de velden van Moab (Deut. XXIX 1).</div>
<div id="n399">Ten minste het verslag van deze vergadering, ter voortdurende herinnering aan deze plechtige vernieuwing van het verbond. Men behoeft niet aan te nemen, dat Josue dit op dezelfde boekrol schreef, waarop de <hi type="italic">wet des Heeren</hi>, d.i. de Mosaïsche Wet, geschreven stond. Waarschijnlijk voegde Josue dit verslag bij het verhaal van de verovering van Chanaän en werd voortaan deze boekrol, het oorspronkelijke Boek Josue, bij de boeken van Moses bewaard. Vgl. ook de Inleiding blz. 13.</div>
<div id="n400">Op de heilige plaats bij Sichem, waar ook een altaar stond (zie noot 1). <hi type="italic">Eik</hi>, Hebr. <hi type="italic">alla</hi> (elders <hi type="italic">êil</hi>, <hi type="italic">êla</hi>, <hi type="italic">êlôn</hi>, <hi type="italic">allôn)</hi>, volgens anderen een terpentijnboom, volgens sommigen in 't algemeen een groote, altijd groene, ‘heilige’ boom, zooals er in Chanaän meerdere voorkwamen, waaraan eerbiedwaardige herinneringen of godsdienstige voorstellingen waren verbonden en in welker schaduw ook de Israëlieten gaarne de Godheid vereerden, later gewoonlijk, in navolging der Chanaänieten, op afgodische wijze; vgl. Is. I noot 25 en 26. Onder dien boom bij Sichem had weleer Jacob de afgodsbeelden zijner onderhoorigen begraven (Gen. XXXV 4) en waarschijnlijk in zijne nabijheid had Josue de Wet voor het eerst in het land Chanaän afgekondigd (zie Deut. XI 30 Hebr. en Septuagint). Hier werd nu ook de gedenksteen opgericht, die ten eeuwigen dage zou getuigen, dat de Israëlieten hier de vreemde goden afgezworen en de wet des Heeren aangenomen hadden, en die hun in het vervolg door zijn stomme tegenwoordigheid elken afval van God als woordbreuk zou verwijten; want hij had als het ware <hi type="italic">gehoord</hi> (v. 27), dat Josue die wet aan het volk had voorgesteld (v. 25) en dat zij door het volk was aanvaard.</div>
<div id="n401">Een algemeene uitdrukking, waaruit men niet kan besluiten, dat hij terstond daarna gestorven is. Men kan aannemen, dat Josue ongeveer van den leeftijd van Caleb was, die 40 jaren oud was (XIV 7) toen hij met Josue door Moses werd uitgezonden ter verkenning van het land Chanaän (Num. XIV 6). Ruim 38 jaar later volgde Josue Moses op; hij was dus toen omstreeks 78 jaren oud (zie XIV noot 4). Daar hij stierf in den ouderdom van 110 jaar, zal hij ruim 30 jaar aan het hoofd van Israël hebben gestaan. Zijn dood zal dus hebben plaats gehad omtrent het jaar 70 na den uittocht uit Egypte.</div>
<div id="n402">De naam <hi type="italic">Thamnathsare</hi>, Hebr. Thimnath-Serach (zie XIX 50 noot), bestaat uit twee leden. Het eerste lid (Thimna) beteekent ‘aandeel’, het tweede ‘overschot’. De naam dezer plaats heeft dus een merkwaardige geschiedkundige beteekenis: Josue ontving werkelijk het <hi type="italic">aandeel</hi>, dat bij de verdeeling des lands voor hem was <hi type="italic">overgelaten</hi> (XIX 49-50). Het tweede lid van den naam is reeds Judic. II 9 in den grondtekst omgekeerd en <hi type="italic">Cheres</hi> geschreven (de Septuagint heeft daar Thamnathares); <hi type="italic">cheres</hi> beteekent ‘aardewerk’ en ook ‘zon’. Twee uur ten Z.W. van Sichem ligt het Chirbet-el-Fachâchir; het Arabische woord ‘fachâchir’ beteekent ‘aardewerk’ en is dus vertaling van ‘Cheres’. Een uur ten O.N.O. van el-Fachâchir liggen in elkanders nabijheid de dorpen Hares en Kefel-Hares; hier is dus de oorspronkelijke naam Cheres bewaard gebleven. Bij deze dorpen liggen de plaatsen Nebi-Usja (d.i. ‘profeet Usja’ - afkorting van ‘Jehosjua’) en Nebi-Nun. Op de helling van een heuvel bij el-Fachâchir vindt men de ruïne eener Israëlietische begraafplaats, die 18 groote grafkamers bevat, in de rots uitgehouwen. De middelste dezer grafkamers is grooter en sierlijker dan de andere en in het front daarvan vindt men het overblijfsel eener afbeelding van de zon. Het inwendige van deze doodenstad, die wellicht de merkwaardigste is van geheel Palestina, heeft men nog niet kunnen onderzoeken. De heuvel waarop zij gelegen is, heet Dzjebel-el-Amir, d.i. ‘berg van den vorst’ (Josue?). Deze heuvel ligt <hi type="italic">ten noorden</hi> van den Dzjebel-el-Ghassaneh. De uitgang ‘aneh’ is een Arabisch toevoegsel aan het woord <hi type="italic">Ghass</hi>, dat in nauwe betrekking staat tot den naam van den <hi type="italic">berg Gaäs.</hi> Op den top van dien heuvel, ter hoogte van omstreeks 500 meter, staat de zoogenaamde moskee van <hi type="italic">Sjeik Arsi. Arsi</hi> is, zoover men weet, geen persoonsnaam, maar beteekent: <hi type="italic">sta</hi> (of <hi type="italic">wees) stil!</hi> Alles herinnert hier aan Josue. Dat Josue bij Kefel-Hares begraven is, wordt ook door de eensluidende overlevering der Joden getuigd. Zij voegt er bij, dat op het graf van Josue eene afbeelding der zon geplaatst is, ter gedachtenis aan het wonder in Hoofdst. X vermeld, en dat de plaats daaraan haren naam heeft te danken (<hi type="italic">themunath-cheres</hi> = ‘beeld der zon’). - Anderen meenen het graf van Josue te moeten zoeken in het Chirbet-Tibneh (d.i. <hi type="italic">Thamna</hi>, verschillend van dat van XV 10 en XIX 43), 2 uur ten Z. van el-Fachâchir. Daar heeft men eene begraafplaats gevonden, waarin eene verzameling lag van messen en andere voorwerpen, vervaardigd uit de daar voorkomende kei- en kalksteen, en men brengt dit feit in verband met het verhaal, hetwelk de Septuagint hier bijvoegt, dat nl. de kinderen van Israël de XXI 40 (zie noot 25 aldaar) vermelde steenen messen bij het lijk van Josue in het graf gelegd hebben en dat deze ‘daar zijn tot op dezen dag’.</div>
<div id="n403">Zij waren daarvan persoonlijk getuige geweest. Zie Judic. II 7, waar dit vers beter op zijn plaats is dan hier; wellicht is het van daar hierheen gekomen.</div>
<div id="n404">Namelijk dat <hi type="italic">stuk land</hi>, of <hi type="italic">Sichem.</hi> Zoo heeft de Vulgaat met de oude vertalingen; de grondtekst heeft thans: ‘en <hi type="italic">zij</hi> (de beenderen van Joseph) waren’ enz. <hi type="italic">Jonge schapen</hi>, zie Gen. XXXIII noot 11. - Deze begrafenis te Sichem had vermoedelijk reeds vroeger plaats gehad, doch wordt eerst hier verhaald.</div>
<div id="n405">De Hebreeuwsche naam <hi type="italic">Gibeath-Pinechas</hi> beteekent ‘heuvel van Phineës’; de Septuagint heeft ‘Gabaär’. Vgl. Exod. VI 25. Daar in Ephraïm geene priestersteden lagen (vgl. XXI 4, 10-19), is het vermoeden niet ongegrond, dat het hier genoemde <hi type="italic">gebergte</hi> (van) <hi type="italic">Ephraïm</hi> niet het bekende gebergte van dien naam is en dat <hi type="italic">Ephraïm</hi> eene andere schrijving is voor <hi type="italic">Ephron</hi> (XV 9), waarvoor men ook elders aanduidingen meent te vinden. - De Septuagint leest: ‘hetwelk hij (Eleazar) hem (Phineës) gegeven had’. Zij voegt hier verder bij: dat de kinderen van Israël ‘te dien dage’ de ark in hun midden ronddroegen; dat Phineës Eleazar opvolgde in het priesterschap en bij zijnen dood in ‘zijn Gabaär’ werd begraven; dat de Israëlieten naar hunne woonplaatsen gingen en tot afgoderij vervielen, waarna zij werden overgeleverd in de macht van Eglom, koning van Moab, die achttien jaar over hen heerschte (vgl. Judic. III 12-14).</div>
<div id="n406">De bronnenscheiding hier op blz. 119 en 122 tot 125, alsook de meening op blz. 404 en 405 van het boek Judith uiteengezet, worden heden ten dage (Ao. Dni 1933) door de katholieke schriftverklaarders niet meer gehouden.</div>
<div id="n407">Naar de Septuag. is ‘Jahwe’ hier onderwerp, vgl. v. 18. - <hi type="italic">Sjaphat</hi> beteekent dikwijls iemand helpen door hem <hi type="italic">recht te verschaffen</hi>, nl. door een billijke, gunstige rechtspraak, b.v. weduwen en weezen (Is. I 17, 23 enz.); vandaar ook meer algemeen <hi type="italic">redden.</hi> Zoo is het <hi type="italic">rechtdoen</hi> van God de <hi type="italic">redding</hi> der zijnen, zie III Reg. VIII 32.</div>
<div id="n408">Door de formule ‘na dezen was’, evenals de ‘kleine rechters’. Daar de tekst veeleer bij XVI 31 behoort (zie de noot ald.), is met ‘dezen’ wel Samson bedoeld.</div>
<div id="n409">Ook het smeeken van Israël tot God tegen het einde der verdrukking, dat in Judic. telkens terugkeert, ontbreekt I Reg. VII niet; daar ‘roept’ Israël tot Jahwe, hier ‘roept Samuel tot Jahwe voor Israël’ (v. 9). Vgl. ook de rede van Samuel en het gevolg daarvan (v. 3-4) met de overeenkomstige teksten in Judic. (II 1-5, VI 8-10, X 11-16).</div>
<div id="n410">Bij één verhaal komt deze waarheid meer uit in de persoonlijke geschiedenis van den rechter, nl. bij dat over Samson. Daarom past de geschiedenis van Samson ook reeds op zich zelve in het kader van het boek.</div>
<div id="n411">Hoeveel vrijheid in dit opzicht zelfs de Evangelisten gebruikten, blijkt uit de Evangeliën bij onderlinge vergelijking.</div>
<div id="n412">Er is echter niets tegen om aan dit en andere oude bronwerken van den Bijbel een geïnspireerd karakter toe te kennen, als zijnde door profetische mannen geschreven.</div>
<div id="n413">Zie XIX noot 17. Hiernaar verbetere men I noot 18.</div>
<div id="n414">Karakteristiek is het dat in alle drie verhalen Bethlehem van Juda, de geboorteplaats van David, voorkomt. In Ruth (bijzonderlijk ter eere van David en zijn voorgeslacht geschreven) en in het tweede verhaal van Judic. treedt de gastvrijheid en goedaardigheid der Bethlehemieten op den voorgrond; in het eerste wordt de Leviet er niet beter op dat hij Bethlehem verlaat. In het tweede staat daarenboven het misdadige Gabaä, <hi type="italic">Saül's</hi> geboorteplaats, tegenover Bethlehem.</div>
<div id="n415">De Pentateuch en Josue samen (als één doorloopend werk gedacht) noemt men den ‘Hexateuch’ (d.i. ‘zesdeelig boek’). Er is in werkelijkheid niets tegen om een dergelijken oorsprong van de ‘Hexateuch’ (vgl. ook Inl. op Josue blz. 13-14) aan te nemen. De J- en E-schrijvers hebben natuurlijkerwijze ook bestaande oude geschriften - wetten en verhalen - van Moses en Josue in hunne werken opgenomen of verwerkt en goede tradities geboekstaafd.</div>
<div id="n416">Ook bij den “Hexateuch” loopen de meeningen aangaande prioriteit van J of E uiteen.</div>
<div id="n417">Lees de voorrede van den schrijver van II Mach. (II 20 volg.) en die van Lucas.</div>
<div id="n418">Feiten als de zondeval van Adam, die tot grondslag strekken van geopenbaarde waarheden, zijn door de <hi type="italic">Openbaring</hi>, die de <hi type="italic">historische</hi> waarheid ervan <hi type="italic">onderstelt</hi> (dus <hi type="italic">bevestigt)</hi> - niet rechtstreeks door de <hi type="italic">inspiratie</hi> op zich zelve - als historisch gewaarborgd. Dat ook de voorstelling of inkleeding, door een in den Bijbel opgenomen <hi type="italic">verhaal</hi> van zulk een feit, tot de Openbaring zou behooren, is een onbewijsbare stelling, doch daaruit volgt geenszins dat zulk eene ‘inkleeding’ (b.v. het paradijsverhaal) op phantasie berust of onhistorisch is.</div>
<div id="n419">In dit opzicht zijn deze glossen wèl te onderscheiden van andere en oudere, die hetzij bij het opnemen van een bestaand schriftstuk door den schrijver zelven zijn bijgevoegd òf in zulk schriftstuk reeds aanwezig waren en door hem zijn overgenomen.</div>
<div id="n420">Om <hi type="italic">eigenlijke</hi>, geschiedkundige tijdrekening bekommerde men zich niet, althans niet officiëel, in rijksannalen enz. Enkele oude schrijvers, die zich er mede bezighouden, hebben van chronologie slechts weinig begrip en tellen gemeenlijk slechts de jaren bij elkaar die zij opgegeven vinden; daarvandaan b.v. de veel te hooge sommen in de Egyptische rijdrekening. Aan een bijbelschen schrijver behoeft men ook in dat opzicht geen hoogere eischen te stellen.</div>
<div id="n421">Die van Ethan (ald. v. 44-47) geeft 11 generaties. Die van Heman (v. 33-37) is verward, doch neemt men Elcana van v. 35 op als Elcana van v. 23, dan heeft men ook hier 11 generaties; Abiasaph (v. 23) is dan = Sophaï (v. 26) = Suph (v. 35), Thahath (met omzetting van den tekst v. 37: <hi type="italic">zoon van Abiasaph, zoon van Asir)</hi> = Nahath (v. 26) = Thohu (v. 34). - De Septuag. heeft III Reg. VI 1 niet 480, maar 440 = 11 × 40 jaar.</div>
<div id="n422">Die inleiding werd een paar jaar vóór deze geschreven en gedrukt.</div>
<div id="n423">In het stelsel van twaalf generaties kan men aan Heli en Saül elk 40 jaar geven, terwijl Samuel 20 jaar heeft vóór Saül (20 Samson + 20 Samuel = 1 generatie). Men kan echter ook met de Septuag. 440 jaar, d.i. <hi type="italic">elf</hi> generaties, aannemen.</div>
<div id="n424">Zelfs al zou deze aera bestaan hebben, dan was zij allicht nog <hi type="italic">berekend</hi> en dus waarschijnlijk foutief. Zooals men weet, is zelfs onze Christelijke aera eene berekende en <hi type="italic">foutieve.</hi></div>
<div id="n425">Een andere lezing, die ook de Vulg. heeft, is critisch minder goed en is ook minder passend in den samenhang; zij is waarschijnlijk ontstaan door de moeilijkheid die men ondervond om de 450 jaren in overeenstemming te brengen met de in III Reg. opgegeven 480 jaren na den Uittocht.</div>
<div id="n426">Over de Judic. XI 26 vermelde ‘driehonderd jaar’ zie de aanteekeningen aldaar.</div>
<div id="n427">Zoo dong ‘de jongeling Absalom’, gelijk David hem noemde, ‘veertig jaar’ lang naar de gunst van het volk om koning te worden, II Reg. XV 7; vgl. ook I Reg. XVII 16.</div>
<div id="n428">Niet alleen heeft men het voor Menephtah bestemde graf te Thebe in Egypte gevonden, maar in het jaar 1898 is onder meerdere koninklijke mummies ook de zijne aldaar ontdekt. Een bewaard gebleven oud-Egyptisch schriftstuk zegt daarenboven dat hij in goeden en vreedzamen ouderdom is gestorven.</div>
<div id="n429">Men zou kunnen verleid worden tot het vermoeden dat ‘480’ een schrijffout is voor 280 (= 7 × 40). Het getal 280 geeft ruim elf generaties van 25 jaar en twaalf van ruim 23 jaar.</div>
<div id="n430">Misschien zijn dan ook X 11 de Edomieten onder Chusan bedoeld in plaats van ‘Amorrheërs’.</div>
<div id="n431">Deze Jabin, ‘koning van Chanaän’, wonende te Asor (vgl. Jos. XI 1), past slecht bij Sisara, die te Haroseth zijn verblijf heeft. De critici nemen gewoonlijk samenstelling van twee verschillende verhalen aan. Lagrange vermoedt dat er (in IV) voor ‘Jabin’ oorspronkelijk <hi type="italic">Samgar</hi> stond (zie V noot 5) en voor ‘Chasor’ <hi type="italic">Charosjeth</hi>, en hij schrapt IV 17 <hi type="italic">b.</hi> Toen van ‘Samgar’ een rechter was geworden, zouden <hi type="italic">Jabin</hi> en <hi type="italic">Asor</hi> door invloed van Jos. XI in den tekst zijn gekomen. Het vermoeden vindt steun in een oud Latijnsch handschrift, waardoor een oude Septuaginta-lezing (met ‘Semegar’) schijnt bewaard gebleven.</div>
<div id="n432">Hetzelfde zou men kunnen zeggen van de vestiging der Israëlieten in Chanaän.</div>
<div id="n433">Wil men den leeftijd van Caleb doen gelden, dan moet men, zoo de verovering eerst na Josue's dood heeft plaats gehad, Caleb dien krijgstocht laten doen als grijsaard van meer dan 100 jaar (vgl. Jos. XXIV noot 15).</div>
<div id="n434">Legerkamp te Galgala (Jos.) = dat te Jericho (Judic.).</div>
<div id="n435">Men lette op het verschil met Jos. XXIV 28, waar deze woorden ontbreken. Judic. II 6 bedoelt derhalve <hi type="italic">niet</hi> (wat wij in de noot abusievelijk zeiden) de Jos. XXIV beschreven vergadering te ‘Sichem’ (Silo), waarheen de reeds in hun stamgebied <hi type="italic">wonende</hi> Israëlieten werden saamgeroepen.</div>
<div id="n436">Vgl. hierbij de Inleiding op het Boek der Psalmen, blz. 15-16.</div>
<div id="n437">Naar de vertaling van Sept. A. en overeenkomstig de beteekenis van <hi type="italic">peraʽoth</hi> in Deut. XXXII 42 (zie de noot ald., * daarnaar ook Hab. III 14 te lezen). Sommigen verwijzen voor het werkwoord <hi type="italic">para</hi>ʽ naar Lev. X 6, XIII 45, XXI 10, Num. V 18 (zie de noten op de twee eerste plaatsen), vatten het volgende woord <hi type="italic">peraʽoth</hi> op als meervoud van <hi type="italic">pera</hi>ʽ ‘loshangend hoofdhaar’ (Num. VI 5 en Ezech. XLIV 20) en vertalen: ‘Toen men de haren liet groeien in Israël’, d.i. toen men, de verdrukking moede, zijne haren Gode wijdde en de gelofte deed ze te zullen laten groeien tot de overwinning of den heldendood; vgl. XIII noot 4. Men zou echter veeleer moeten vertalen: ‘Toen men de haren liet loshangen’ (ten teeken van rouw), ook wegens de gewone beteekenis ‘loslaten’ die <hi type="italic">pera</hi>ʽ heeft. Bovendien laat bij die verklaring het verband tusschen v. 2 en het volgende te wenschen over, ook wanneer men daarop terstond v. 4 laat volgen. - De zin is: wijl de vorsten in Israël zich als vorsten aan het hoofd stelden.</div>
<div id="n438">Hebr. na <hi type="italic">volk:</hi> ‘looft Jahwe’; vgl. ook v. 9 en 13. * Wij schrappen het volgende: ‘Hoort koningen, luistert vorsten!’</div>
<div id="n439">Het werkwoord staat met gelijken zin ook Is. XII 5 en is geen bewijs voor een laten oorsprong van v. 3.</div>
<div id="n440"><hi type="italic">Sadeh</hi> (anders ‘veld’) schijnt hier (ook v. 18?) nog den zin van ‘bergland’ te hebben, naar het Assyrische <hi type="italic">sjadoe</hi> (‘hoogte’); vgl. de noot op I Reg. XIV 14.</div>
<div id="n441">Letterlijk: ‘de wolken deden wateren druipen’. Schrap <hi type="italic">gam</hi> (‘ook’) vóór ‘wolken’.</div>
<div id="n442">Wij beschouwen thans met anderen <hi type="italic">zeh Sinai</hi> (‘dat is de Sinaï zelf’) als een glosse uit Ps. LXVIII (Vulg. LXVII) 9.</div>
<div id="n443">Men herinnert bij <hi type="italic">Samgar</hi> (Hebr. <hi type="italic">Sjamgar)</hi> aan ‘Sangara’, koning der ‘Chatti’ (Hetheërs) te Charcamis (zie II Par. XXXV noot 19), door de Assyrische koningen Assurnasirpal en Salmanassar II in de 9<hi type="super">de</hi> eeuw v.Chr. vermeld; aan het land ‘Sjanchar’, welks koning in een Amarna-brief in één adem genoemd wordt met dien der Chatti, en aan ‘Samgar-Nebo’, een Babylonisch overste onder Nabuchodonosor (Jer. XXXIX 3); voor <hi type="italic">Anath</hi> aan ‘Anati’, den naam van een (niet-Egyptisch) man aan het Egyptische hof, die in een Amarna-brief (dus vóór het tijdvak der Rechters) vermeld wordt. Men vermoedt dat ‘Sjamgar’ (Sangara?) en ‘Sisera’ (Sisira?) namen van Hetheërs zijn, van welke de eerste de koning der Hetheërs zou geweest zijn, resideerende in de toenmalige Hetheesche hoofdstad Cades aan den Orontes (ten N. van Palestina, zie III noot 13), terwijl Sisera de machtigste der onder hem staande ‘koningen van Chanaän’ was (hierna v. 19). De naam ‘Jabin’ zou dan ook op andere plaatsen onecht zijn, b.v. Ps. LXXXIII (Vulg. LXXXII) 10, waar hij ook naar de versmaat niet past.</div>
<div id="n444">In plaats van <hi type="italic">bimê Jaʽel</hi> (‘in de dagen van Jaël’) leest men <hi type="italic">be-Jisraël.</hi> * Men zou ook <hi type="italic">bajjamim ha-êlleh</hi> ‘in die dagen’ kunnen vermoeden.</div>
<div id="n445">Kleine verandering van klankteekens. Hebr.: ‘rustten de heer wegen’ (d.i. zij werden niet begaan), wat evenwel minder goed past bij ‘in Israël’; ook schijnt de gedachte: ‘men zag geen karavanen, maar slechts enkele voetgangers op zijpaden’, meer teekenend.</div>
<div id="n446">Schrap het hierop volgende <hi type="italic">arachoth</hi> (‘heerwegen’) als glosse uit den vorigen regel.</div>
<div id="n447">Lees <hi type="italic">peraʽoth</hi> (als v. 2) i.p.v. <hi type="italic">perazôn</hi> (gewoonlijk met ‘leiding’ vertaald, ook v. 11). Sept. A las reeds <hi type="italic">perazôn</hi>, doch de Joodsche overlevering (Targum) vatte het woord op als <hi type="italic">perazoth</hi> ‘open steden’ (vgl. Ezech. XXXVIII 11 en Zach. II 8 Vulg. 4); -<hi type="italic">ôn</hi> is enkelvoud, terwijl het werkwoord in het meervoud staat.</div>
<div id="n448">Het hier nog staande: ‘Het (Israël) koos nieuwe goden’, is vermoedelijk glosse uit Deut. XXXII 17.</div>
<div id="n449">Andere woordscheiding met dezelfde letters. De zin van deze twee regels is: de steden waren schier geheel onbeschermd en de krijgslieden ongewapend (en moedeloos).</div>
<div id="n450">* Wij schrappen het hier staande: ‘die zich aanboden onder het volk: looft Jahwe!’, als glosse naar v. 2. De zin verbreekt den samenhang tusschen v. 9 en 10, waar nog de ‘leiders’ worden bezongen, niet de krijgslieden uit het volk.</div>
<div id="n451">Vermoedelijk de licht rood gevlekte ezels, die zeldzaam en nu nog zeer gezocht zijn. Schildering van den zegetocht na de overwinning.</div>
<div id="n452">Hebr.: ‘gezeten op kleederen en gaande op den weg: denkt na!’ (of: spreekt, bezingt). Dan volgt v. 11: ‘vanwege de stem van hen’ enz. Lagrange leest <hi type="italic">siach</hi> i.p.v. <hi type="italic">sichoe</hi> (‘spreekt’) en vertaalt: ‘en voorttrekkend op een weg van groen’ (eigenlijk ‘struikgewas’, vgl. Gen. II 5). Hij stelt ook voor om <hi type="italic">rekheb</hi> (wagens) i.p.v. <hi type="italic">derekh</hi> (‘weg’) te lezen en <hi type="italic">sarim</hi> i.p.v. <hi type="italic">sichoe</hi>, waarbij de <hi type="italic">m</hi> van <hi type="italic">sarim</hi> ontleend is aan het volgende <hi type="italic">miqqôl</hi>, waar zij niet past. Doch bij Sept. A ontbreken de woorden: ‘en gaande op den weg’. * Zoo men deze woorden schrapt en dan <hi type="italic">sarim</hi> leest, heeft men den goeden zin: ‘gezeten op (buitgemaakte?) kleederen (mantels, vgl. III 16) van vorsten’; voor dit gebruik bij een zegetocht vgl. Matth. XXI 7 enz. Wij vermoeden dat <hi type="italic">we-holekhê ʽal derekh</hi> (‘en gaande op den weg’) een glosse is bij <hi type="italic">josjebê ʽal middin</hi> (‘gezeten op kleederen’) van iemand die dit laatste niet begreep. Sept. B en Vulg. vermoedden <hi type="italic">madôn</hi>, welk woord (‘strijd’, ‘twist’) dan verkeerdelijk met ‘gericht’ vertaald werd.</div>
<div id="n453">Lees <hi type="italic">qôl</hi> (zie de vorige aant.), eig. ‘stem van’, vgl. Cant. II 8, Is. XL 3, LXVI 6, Nah. III 2.</div>
<div id="n454">Eigenl. ‘verdeelen’, ‘rangschikken’, naar Prov. XXX 27. Wellicht worden degenen bedoeld, die de in triomftocht terugkeerenden opwachten bij de bronnen in de schaduw der boomen (vgl. Exod. XV 27, Num. XXXIII 9).</div>
<div id="n455">Eigenl. ‘tusschen de schepvaten’ (of schepwerktuigen aan de putten, noria's), volgens anderen ‘tusschen de drenkbakken’. Het volgende <hi type="italic">sjam</hi> ‘daar’ (zingen zij) te schrappen; het is ingevoegd omdat na <hi type="italic">miqqôl</hi> een nieuwe aanzet noodig was.</div>
<div id="n456">Lees <hi type="italic">peraʽoth</hi>, als v. 7. Het Hebr. <hi type="italic">pirzôno</hi> vertaalt men: ‘zijner leiding’.</div>
<div id="n457">Het nog volgende: ‘Toen daalden zij af naar de poorten, het volk van Jahwe’, schijnt een hierheen gekomen randnoot van v. 13 te zijn.</div>
<div id="n458">Hebr. herhaalt hierna: ‘Op, waak op!’ Men heeft dit ingevoegd tusschen de bijna gelijke woorden <hi type="italic">Debora</hi> en <hi type="italic">dabberi</hi> (‘zing’, eig. ‘spreek’); wij schrappen met anderen deze herhaling, * doch behouden <hi type="italic">dabberi</hi>, dat dan vergoed werd door ‘<hi type="italic">met</hi> (het lied)’.</div>
<div id="n459">De strijdbare mannen in Israël. Deze regel ontbreekt in het Hebr., doch is te herstellen uit Sept. A. Hij volgt daar wel is waar op <hi type="italic">Debora</hi>, doch het parallelisme met de twee volgende regels eischt deze volgorde; wellicht stond hij reeds, als bij vergissing uitgelaten, aan den rand, waardoor de vertaler hem te verkeerder plaatse opnam.</div>
<div id="n460">Bijgevoegd naar Sept. A; vgl. VI 14.</div>
<div id="n461"><hi type="italic">Israël</hi> i.p.v. <hi type="italic">sarid</hi> (‘overschot’). De in aant. 21 vermelde randnoot met <hi type="italic">las-sjeʽarim</hi> (‘naar de poorten’) getuigt dat toen de tekst reeds geschonden of onduidelijk was.</div>
<div id="n462">Zie V noot 15.</div>
<div id="n463">Lees <hi type="italic">sjalisjim</hi> i.p.v. <hi type="italic">sjaresjam</hi> (‘hun wortel’). Zie verder V noot 16.</div>
<div id="n464">* Wij lezen <hi type="italic">addirekha</hi> i.p.v. <hi type="italic">acharekha</hi> (‘achter u’), anderen met Sept. A <hi type="italic">achikha</hi> (‘uw b’oeder Benjamin’ - als tot Ephraïm gesproken, wat ook bij ‘achter u’ de bedoeling kan zijn). Benjamin wordt in den 2<hi type="super">den</hi> persoon aangesproken omdat Debora daar hare woonplaats had, vgl. IV noot 8.</div>
<div id="n465">Onder ‘Machir’ is Manasses te verstaan, zeker ook Oost-Manasses (tegen V noot 17); vgl. Jos. XVII 1; Num. XXXII 39-40; Deut. III 13 en 15. Zie verder aant. 34.</div>
<div id="n466">Schrap het nog volgende <hi type="italic">sjôphêr</hi> (‘des schrijvers’ of ‘tellers’, vgl. I Reg. XV noot 4) als verklarende glosse bij ‘stafdragers’ d.i. opperhoofden of legeroversten; vgl. IV Reg. XXV 19.</div>
<div id="n467">Lees <hi type="italic">sarê</hi> (met Sept. en Vulg.) i.p.v. <hi type="italic">we-saraï</hi> (‘en mijne vorsten’). Onder de ‘vorsten’ zijn krijgsoversten te verstaan. Die van Issachar ‘waren bij Debora’ (zooals anderen het verstaan) op hun eigen grondgebied, waar de strijd plaats had.</div>
<div id="n468">Uit Zabulon en Nephthali (v. 18, IV 6 en 10). De hier aangebrachte verbeteringen steunen op goede Septuaginta-lezingen. Het in het Hebr. achter <hi type="italic">Debora</hi> staande ‘en Issachar evenzoo’ is een randglosse.</div>
<div id="n469">Zoo aan het einde van v. 16, waarheen de goede lezing van v. 15<hi type="italic">b</hi>, die vermoedelijk aan den rand geschreven was, verdwaald is. Het grondgebied van Ruben is Jos. XIII 16-21 beschreven; voor ‘Ruben's <hi type="italic">beken</hi>’ zie Judic. XI noot 18.</div>
<div id="n470">* Wij schrappen het hier volgende, zeer prozaïsche: ‘Galaäd rustte aan de overzijde van den Jordaan’, dat in tegenspraak is met v. 14. Er is geen enkele reden om het land Galaäd niet onder het daar genoemde ‘Machir’ te begrijpen. Machir is integendeel bij voorkeur Oost-Manasses, d.i. (noordelijk) Galaäd (zie Num. XXXII noot 13 en Deut. III noot 9). Evenmin is er reden om ‘Galaäd’ als <hi type="italic">Gad</hi> op te vatten. Toch behoort Gad genoemd te zijn. * In plaats van het volgende ‘Dan’ (v. 17) lezen wij <hi type="italic">Gad</hi>: 1<hi type="super">o</hi> omdat niet alleen het zuidelijke (zie V noot 22, ook de noot 23 ald. genoemde reden geldt evenzeer voor Dan), maar ook het noordelijke Dan (hoofdst. XVIII) - waarvan men, zoo het toen al bestond, in dezen oorlog toch zeker geen hulp kon verwachten - hier bezwaarlijk kan genoemd zijn; 2<hi type="super">o</hi> omdat Ruben en Gad bij elkander hooren (vgl. b.v. Num. XXXII 1 volg.) en beide behooren genoemd te zijn; 3<hi type="super">o</hi> omdat ‘<hi type="italic">en</hi> Gad, <hi type="italic">waarom</hi>’ enz. veel natuurlijker dan die zin met ‘Dan’ op de vermelding van Ruben en op v. 16 (‘<hi type="italic">Waarom</hi>’ enz.) volgt. Bij ‘Gad’ moet men natuurlijk <hi type="italic">velden</hi> lezen i.p.v. ‘schepen’. Misschien heeft <hi type="italic">anijjoth</hi> van Gen. XLIX 13 <hi type="italic">b</hi>, met welks eerste helft de regel over Aser (daar Zabulon) overeenkomt, hier invloed uitgeoefend; v. 14 ald. is ook de eenige plaats, waar, buiten ons lied, het woord <hi type="italic">misjpethajim</hi> (‘omtuiningen’) voorkomt (ook met ‘tusschen’).</div>
<div id="n471">Lagrange verwerpt niet alleen den vorigen regel over ‘Dan’ als glosse, maar ook dezen over Aser en voegt den volgenden (‘en aan zijne bochten’ enz., alsdan de ruwe door rotsen loopende beddingen der beken) bij dien over Galaäd. Wij zien daarvoor geen reden. Al had Aser juist niet de Phenicische kust in bezit, men kon toch zeggen dat het in het kustgebied woonde, en het is ook geenszins onwaarschijnlijk dat Aser de kust ten W. en ten N. van den Karmel (zie Jos. XIX 26 en noot 27 ald.), met hare rotsachtige inhammen, in bezit heeft gehad, al woonde het ook deels ‘te midden van den Chananeër’ (Judic. I 32).</div>
<div id="n472">Volgens sommigen: wonende op het bergland (van Galilea, zie aant. 4), volgens anderen: ten strijde gelegerd op de hoogten aan de vlakte (van Esdrelon).</div>
<div id="n473">Daar ‘Toen’ het verhaal inzet, vermoedt men in den hieraan voorafgaanden regel: ‘Koningen kwamen en streden’ (Sept. beter: ‘legerden zich’), een glosse van iemand die het verhaal wilde inleiden.</div>
<div id="n474">De hierop volgende regel: ‘winst aan zilver behaalden zij niet’, wordt door Lagrange gehouden voor ‘een ironische glosse, die de prachtige tegenstelling tusschen koningen en sterren onderbreekt’.</div>
<div id="n475">* Lees <hi type="italic">hidrikh</hi> i.p.v. <hi type="italic">tidrkhi</hi> (‘treed’).</div>
<div id="n476">* Lees <hi type="italic">ansjê</hi> (mannen) i.p.v. <hi type="italic">naphsji</hi> (‘mijne ziel’); <hi type="italic">ansjê ʽôz</hi> = mannen van kracht of trots.</div>
<div id="n477"><hi type="italic">Abbirim</hi> (eig. ‘sterken’, ook ‘stieren’) met de beteekenis van ‘rossen’ komt Jer. VIII 16, XLVII 3 en L 11 voor. <hi type="italic">Zijner</hi> slaat op ‘Sisera’ (v. 20), wiens kracht bestond in zijn gespannen (v. 28, IV 3). Voor het hier kort beschreven tooneel vgl. Nah. III 2-3.</div>
<div id="n478">Het hierop volgende: ‘de vrouw van Heber den Keniet’, is glosse.</div>
<div id="n479">Letterlijk: ‘heeft hij zich (toen hij zich te rusten legde) gekromd, is hij neergevallen (vgl. Esth. VII 8), lag hij te slapen’. In den volgenden regel wordt dit herhaald, doch in plaats van <hi type="italic">sjakhabh</hi> (‘lag hij te slapen’) staat daar <hi type="italic">sjadoed</hi> ‘verslagen’: echt dichterlijke schildering, zelfs met klankspeling, van dezen overgang van den slaap in den dood, zooals de Vulg. IV 21 teekenend zegt. * De tusschen het tweede <hi type="italic">naphal</hi> (‘is hij neergevallen’) en <hi type="italic">sjadoed</hi> staande woorden: ‘waar hij zich gekromd had, daar viel hij’, zijn een, minder juiste, verklarende glosse.</div>
<div id="n480">Lees <hi type="italic">wattabêt</hi> i.p.v. <hi type="italic">watjabbêb</hi> (gewoonlijk met ‘jammerde zij’ vertaald). Het ‘venster’ is het Oostersche open ‘tralievenster’ (hierna) met wijde houten traliën, waardoor men ver kan uitzien.</div>
<div id="n481">Enkelvoud met Vulg.; Hebr. meervoud (terwijl nochtans het werkwoord in het enkelvoud staat). De zin kan zijn: ‘de wijste’.</div>
<div id="n482">Waarschijnlijk vrouwen van onder Sisera staande hoofden, die bij haar zijn.</div>
<div id="n483">Aldus schijnt de verwarde tekst van v. 30 te lezen, met verandering van het laatste <hi type="italic">sjalal</hi> (‘buit’) in <hi type="italic">sjegal</hi> (vorstelijke gemalin, vgl. Ps. XLV Vulg. XLIV 10 en Neh. II 6). De gemalin van Sisera kan bedoeld zijn, maar ook die van den groot-koning.</div>
<div id="n484">Wij meenen met <hi type="small-caps">Poels</hi> dat er geen voldoende reden is om dit <hi type="italic">daar</hi> te verdenken (tegen noot 6 ald.); vgl. Jos. XVIII 8 <hi type="italic">(</hi>“<hi type="italic">hier</hi>”<hi type="italic">);</hi> I Reg. XI 14-15 (viermaal “<hi type="italic">daar</hi>”<hi type="italic">);</hi> III Reg. III 4 <hi type="italic">(</hi>“<hi type="italic">daar</hi>”<hi type="italic">),</hi> - gelijksoortige teksten waarin door <hi type="italic">daar (hier)</hi> nadruk gelegd wordt op de bijzonderheid van de plaats.</div>
<div id="n485">Hetzelfde is in I Reg. het geval met hag-Gilgal. Het bestaan van een twijfelachtig heiligdom aldaar motiveert niet het plotselinge invoeren van een centraal en nationaal heiligdom van Jahwe te Galgala.</div>
<div id="n486">De Septuagint en de Arabische vertaling hebben ‘Silo’. Dr. <hi type="small-caps">Poels</hi> betoogt op goede gronden dat dit de ware lezing is en dat Sichem hier als vergaderplaats zeer onwaarschijnlijk is. Sichem schijnt lang eene Chanaänietische stad geweest te zijn; zie Judic. VIII noot 39 en vgl. hoofdst. IX.</div>
<div id="n487">I Par. XIII 3 kan naar den samenhang beteekenen: ‘wij (d.i. vooral David en zijne partij) hebben haar in de dagen van Saül niet <hi type="italic">kunnen</hi> opzoeken’, of (o.i. waarschijnlijker): ‘wij hebben in de dagen van Saül niet getracht haar te verkrijgen’ (omdat wij het niet konden). De nadruk ligt op ‘<hi type="italic">in de dagen van Saül</hi>’ als redengevend. Men merke op dat het heiligdom der ark zich nabij Saül's woonplaats bevond. - Een andere, misschien betere, verklaring wordt II Reg. VI noot 1 gegeven.</div>
<div id="n488">Ten Z.W. van Nebi Samwil, tusschen Kastal en Beth Soerik, dus juist op de door ons aangeduide plaats, bevindt zich nog een ‘heiligdom’, Koebbet ʽAbd el-ʽAziz genaamd, dat merkwaardigerwijze ook Koebbet Rachil, d.i. <hi type="italic">Graf van Rachel</hi>, genoemd wordt.</div>
<div id="n489">‘En zij kwamen <hi type="italic">daar aan de gibea</hi>’ (Hebr.); Vulg. vertaalt zeer juist: ‘aan <hi type="italic">voormelden</hi> heuvel’; de Septuag. heeft verkeerdelijk ‘<hi type="italic">van daar</hi>’. Van de <hi type="italic">stad</hi> Gibea kan geen sprake zijn.</div>
<div id="n490">Hiermede willen we niet ontkennen dat het verschil in namen met het verschil van bronnen in verband staat.</div>
<div id="n491">Anders moest I Reg. VII 1 gezegd zijn dat de ark naar Maspha (<hi type="italic">ham-Mispa)</hi> was gebracht (dat aan de zijde van Cariathiarim lag). Nu er <hi type="italic">hag-gibea</hi> staat, is dit o.i. eene aanduiding: 1<hi type="super">o</hi>. dat de stad ham-Mispa nog niet bestond en ook de heuvel zelf dien naam nog niet droeg; 2<hi type="super">o</hi>. dat <hi type="italic">hag-gibea</hi> ‘de heuvel’ is, waarop (aan de andere zijde) de <hi type="italic">stad</hi> hag-Gibea lag (vgl. Vulg. ‘Gabaä’), waarvan de eenzelvigheid met het bekende Gabaon door Dr. <hi type="small-caps">Poels</hi> waarschijnlijk is gemaakt.</div>
<div id="n492">Daar men te ham-Mispa vergaderd is ‘<hi type="italic">bij Jahwe</hi>’, ligt het voor de hand dat ‘Beth-El’ het heiligdom van ham-Mispa is. Merkwaardig is XX 23 de weglating van ‘Bethel’; volgens den schrijver daarvan spreekt het <hi type="italic">van zelf</hi> dat zij ‘opgingen’ naar <hi type="italic">Beth-El.</hi></div>
<div id="n493">Wijl in Chanaän de heuvelen de gewone plaatsen van den eeredienst waren, was ‘<hi type="italic">de</hi> Heuvel’ van het volk Gods: de plaats van het eenig wettige, centrale heiligdom der ark; en wijl gemeenlijk de hoogste heuvel van den omtrek voor den eeredienst werd gekozen, waarvoor ‘mispa’ een passende naam was, zal de schrijver naar de gewoonte van zijne streek den heuvel des Heiligdoms ‘<hi type="italic">de</hi> Mispa’ hebben genoemd. Wellicht is die naam van den lateren heuvel des heiligdoms bij Cariathiarim eerst door schrijvers uit dien tijd op den vroegeren (van Silo) overgebracht.</div>
<div id="n494">Hebr.: ‘En het geschiedde na den dood van Josue, en de kinderen van Israël raadpleegden’. Zie over deze formule en de tijdsbepaling van het volgende de Inleiding.</div>
<div id="n495">Hebr.: ‘Wie van ons zal het eerst optrekken tegen de Chanaänieten, om tegen hen te strijden?’ Het raadplegen geschiedde waarschijnlijk door Oerim en Thoemmim (Num. XXVII 21), vgl. XVIII 5 en XX 18, 23, 27. Aangaande den voorrang van Juda vgl. Gen. XLIX 8, Num. II 3.</div>
<div id="n496">Bedoeld worden de stammen Juda en Simeon. Hunne stamvaders waren volgens Gen. XXIX 33 en 35 volle broeders. Aan Simeon werd het zuidelijk deel van Juda's stamgebied ten erfbezit aangewezen (Jos. XIX 1-9).</div>
<div id="n497">Volgens de afleiding van het woord worden door de <hi type="italic">Pherezeërs</hi> waarschijnlijk de bewoners van het platte land aangeduid, zoodat de <hi type="italic">Chanaänieten</hi> hier in 't bijzonder als de bewoners der versterkte steden zouden genoemd zijn. Ook Gen. XIII 7 (vgl. noot 4 ald.) en XXXIV 30 staan deze twee namen naast elkander.</div>
<div id="n498">d.i. ‘Heer van Bezec’. Dit <hi type="italic">Bezec</hi> kan niet het (tekst-critisch nog twijfelachtige) Bezech van I Reg. XI 8, dat men zoekt in het tegenwoordige Ibzik ten N.O. van Sichem, zijn. Als het woord in v. 4 en 5 echt is, moet het de naam eener verder onbekend gebleven plaats in Juda zijn. Dit is evenwel van zulk een belangrijke plaats, met een vorst aan het hoofd, niet waarschijnlijk. Daarom vermoeden nieuweren, dat <hi type="italic">Bezec</hi> in den tekst gevoegd is naar aanleiding van den naam van den vorst. Deze vorst moet echter een titel hebben gehad. En nu neemt men wegens v. 7, waar hij naar Jerusalem gebracht wordt, aan dat hij ‘koning van Jerusalem’ was. Jos. X 1 en 3 heet Adonisedec, een koning van Jerusalem, bij de Septuagint inderdaad ‘Adonibezec’, en het is geenszins onwaarschijnlijk, dat zijn opvolger ook dien naam droeg. Waarschijnlijker is het echter, dat op beide plaatsen ‘Adonisedec’ gelezen werd, en dat na de verschrijving in <hi type="italic">Adonibezec</hi> (twee Grieksche handschriften hebben ‘Adonizebec’, wat men als den overgang tot de verkeerde schrijfwijze kan beschouwen) de plaatsnaam ‘Bezec’ in den tekst is gekomen. Den titel ‘koning van Jerusalem’ zal men dan in Judic. hebben weggelaten, ook uit vrees, dat deze koning zou vereenzelvigd worden met dien van Jos. X.</div>
<div id="n499">Volgens de gewone verklaring namen de Israëlieten hem mede bij hun opmarsch naar Jerusalem. Volgens de nieuweren werd hij door de zijnen, die hem op het slagveld achtergelaten vonden, naar Jerusalem gebracht, welke stad volgens hen niet door de Israëlieten werd ingenomen.</div>
<div id="n500">Jerusalem was door Josue niet ingenomen, vgl. Jos. X, en ook nu bleef deze stad althans niet in het bezit der Israëlieten, vgl. v. 21 met de noot (Jos. XV 63 noot) en vooral XIX 12. Nieuweren beschouwen dit vers, niet zonder grond, als eene randbemerking, ontstaan uit het misverstaan van de laatste woorden van v. 7 en gevormd naar de formules van Jos. X 28 volg. en XI 10-13.</div>
<div id="n501">Vgl. Jos. XI noot 13.</div>
<div id="n502">Vgl. v. 20 en Jos. XV 13-14 en de noten. Bij het volgende verhaal (v. 11-15) zie de noten op Jos. XV 15-19. Voor de tijdsbepaling zie de Inleiding. Hebron en Dabir werden ook door Josue veroverd (Jos X 36-39, XI 21); tijdens de tochten van Josue in het noorden moeten dan de Chanaänieten (Enakieten) van uit de kuststreken (Jos. XI 22), waar toen de Philistijnen nog niet waren, of waaruit zij door de aankomende Philistijnen oostwaarts werden teruggedrongen, zich daar weer hebben genesteld.</div>
<div id="n503">Hebr. ‘choten’, zie Exod. II noot 20. Bedoeld is (het geslacht van) Hobab, vgl. IV 11. Zie verder Num. XXIV noot 16 en 17.</div>
<div id="n504">Jericho; vgl. III 13; Deut. XXXIV 3; II Par. XXVIII 15. Deze Cineërs waren met de Israëlieten over den Jordaan getrokken, vgl. Num. X 29-32.</div>
<div id="n505">Hebr.: ‘van Juda’. Een beteren zin geeft de Septuagint: ‘naar de woestijn in het Zuiden (Negeb) van Juda, bij den afgang van Arad’. <hi type="italic">Arad</hi> lag ongeveer op de grens van de ‘woestijn van Juda’ en het Negeb (vgl. Jos. XI noot 13). Het gedeelte van het Negeb, waar de Cineërs zich vestigden, heet I Reg. XXVII 10 het ‘Negeb van den Cineër’ en moet ten Z.W. van de Doode Zee gezocht worden. De Jos. XII 14 vermelde overwinning op den koning van Arad (zie echter de noot aldaar) zal bij deze gelegenheid geschied zijn.</div>
<div id="n506">Hebr.: ‘en hij (de Cineër) ging heen en woonde bij het volk’. Dit (door de Vulgaat te vrij verklaard) geeft geen goeden zin. In overeenstemming met gezaghebbende codices van de Septuagint en met de Koptische vertaling leest men beter: ‘bij Amalec’, waaruit de bedorven lezing van den masoretischen tekst zich gemakkelijk laat verklaren. Dat de met Israël bevriende Cineërs later inderdaad bij de Amalekieten woonden, leert ons I Reg. XV 6. Ook vroeger woonden de Cineërs in de nabijheid van Amalec, Num. XXIV 20-21 (zie de noten aldaar).</div>
<div id="n507">Vervulling der belofte van v. 3. Deze veldtocht is wellicht eerst later geschied, toen aan Simeon zijn gebied was toegewezen (vgl. noot 3). Het is echter waarschijnlijk dat eene algemeene aanduiding van elks gebied reeds gegeven was. Over de verovering van <hi type="italic">Sephaäth-Horma</hi> zie Jos. XII noot 10 en Num. XXI noot 3; zij behoeft niet nà Josue te zijn geschied.</div>
<div id="n508">Bij de Septuag. luidt dit vers: ‘En Juda nam.... <hi type="italic">niet</hi> in bezit’, in overeenstemming met v. 19, III 3 en Jos. XIII 3 en met de geschiedenis, die ons deze landstreek later steeds in het bezit der Philistijnen toont. Desnoods zou eene voorbijgaande verovering, vóór de komst der Philistijnen in die streken, daarmede nog overeen te brengen zijn, doch de macht van den vijand (v. 19) maakt ook dit onwaarschijnlijk. De Septuag. heeft ongetwijfeld de ware lezing; vgl. v. 27. Het vers past dan echter beter achter v. 19.</div>
<div id="n509">Vgl. v. 9. <hi type="italic">De vallei</hi> is de laagvlakte ten westen van Juda, de kuststreek waar later de Philistijnen woonden, met de steden Gaza enz. Zie de vorige noot. <hi type="italic">Verdelgen</hi> (Hebr. horisj) wil dikwijls zeggen: overwinnen en hun land in bezit nemen. <hi type="italic">Met zeisen gewapende wagens</hi> is een onjuiste verklaring van het Hebr. ‘ijzeren wagens’, zooals de Vulg. dan ook Jos. XVII 16 heeft; zie de aanteekening aldaar.</div>
<div id="n510">Staat in verband met het v. 10 verhaalde.</div>
<div id="n511">Voor <hi type="italic">Benjamin</hi> staat Jos. XV 63 ‘Juda’, welke lezing de oudste schijnt; vgl. de noot aldaar. Zie boven noot 7. Het samenwonen met de Jebusieten schijnt niet geschied te zijn voordat Jerusalem door David was ingenomen, II Reg. V 6 volg. (vgl. ald. XXIV 18 volg.); zie hierna XIX 12. Daarom is ook een vroegere verovering onwaarschijnlijk. <hi type="italic">Tot den huidigen dag</hi>, waardoor alreeds een tamelijk lange duur van dat samenwonen ondersteld wordt, ziet dus waarschijnlijk op een tijdstip na David. Zie de Inleiding.</div>
<div id="n512">Hebr. ‘verkenden’, en v. 24: ‘zagen de verspieders’. Over den tijd van dezen veroveringstocht zie de Inleiding. De weg van Galgala naar het gebied van Ephraïm (met Manasses het ‘huis van Joseph’) liep over Haï en <hi type="italic">Bethel.</hi> Haï werd onder Josue ingenomen en verwoest, Jos. VIII 28.</div>
<div id="n513">Zie Jos. XVI 2 noot 3.</div>
<div id="n514">Ten N. van Palestina, vgl. Jos. I noot 2.</div>
<div id="n515">Hebr.: ‘verstoutte zich in dit land te verblijven’. Voor den inhoud van v. 27-28 zie Jos. XVII 11-13; vgl. ook v. 16 aldaar. De hier genoemde steden <hi type="italic">met hare onderhoorigheden</hi> duiden een geheele strook lands aan, loopende van den Jordaan <hi type="italic">(Bethsan,</hi> het latere Scythopolis) tot de Middellandsche Zee <hi type="italic">(Dor)</hi>, deels liggende in het gebied van Issachar, deels in dat van Aser, doch toegekend aan Manasses (vgl. Jos. XVII 10-11). In den tijd van Saül waren de Philistijnen in Bethsan (I Reg. XXXI 10), en volgens een oud-Egyptisch document ook in Dor. Onder Salomon behoorde deze streek aan Israël (III Reg. IV 11-12), nadat de Philistijnen, waarschijnlijk door de Egyptenaren, waren verdreven; vgl. ook noot 25.</div>
<div id="n516">Hebr.: ‘verdelgen deed het hen niet’ (vgl. noot 16). <hi type="italic">Schatplichtig</hi>, beter leendienstplichtig, vgl. III Reg. IX 20-22 met v. 17-19 ald.; vermoedelijk wordt deze onderwerping onder Salomon hier bedoeld; doch ook reeds onder Debbora moeten deze streken (vgl. V 19) door Israël zijn bedwongen, hoewel zij later door de Philistijnen weder werden veroverd; zie de vorige noot.</div>
<div id="n517">Hebr. ‘verdelgde’, zie noot 16.</div>
<div id="n518">Hebr.: ‘en de Chanaäniet woonde in zijn midden in Gazer’. Jos. XVI 10 lezen wij: ‘....woonde midden onder Ephraïm tot op dezen dag, en hij (de Ch.) werd hem (Ephr.) dienstplichtig’. <hi type="italic">Gazer</hi>, thans Tel-Dzjezer, tusschen Jaffa en Jerusalem, was door Josue niet veroverd (zie Jos. X noot 25), doch viel den Philistijnen in handen, waarin het zich nog in David's tijd bevond (I Reg. XXVII 8 volgens Septuag. en de Hebr. keri-lezing; II Reg. V 25; I Par. XIV 16); onder David nog moet het met andere steden door eene Egyptische legermacht aan de Philistijnen zijn ontnomen, daarna echter door de Chanaänieten zijn bezet; onder Salomon werd het op dezen weder veroverd door den koning van Egypte, die het aan zijne dochter, Salomon's vrouw, als bruidschat schonk (III Reg. IX 16); door Salomon werd het herbouwd en bevestigd (ald. v. 15, 17) met behulp van de in de omstreken overgebleven Chanaänieten (ald. v. 20-21), die van toen af aan Israël dienstplichtig waren. - Gazer vormde, ten O. van het Philistijnsche kustgebied, het westelijk uiteinde van een tweede strook (zie noot 22), die niet door de Israëlieten, althans voorgoed, werd veroverd; daartoe behoorden Harcheres, Ajalon, Salebim (v. 35) en Jerusalem (zie noot 7).</div>
<div id="n519">Misschien Cathed van Jos. XIX 15 of Cartha van Jos. XXI 34. Bij de vermelding der noordelijke stammen ontbreekt Issachar (vgl. noot 22), evenals in het zuiden Benjamin.</div>
<div id="n520">De bekende zeestad Akka of St-Jean-d'Acre; in de boeken der Machabeën en het Nieuwe Testament en bij Flavius Josephus heet zij Ptolemaïs. Vgl. Jos. XIX noot 27 en 28.</div>
<div id="n521">Waarschijnlijk voor ‘Machaleb’; vgl. Jos. XIX noot 27.</div>
<div id="n522">Zie Jos. XIX noot 41.</div>
<div id="n523">Hebr.: ‘werden’.</div>
<div id="n524">Het <hi type="italic">gebergte</hi> van Ephraïm, aan welks zuidwestzijde Dan zijn gebied had. Hierbij sluit het verhaal van hoofdst. XVIII aan, vgl. Jos. XIX 47 en noot 51 ald.</div>
<div id="n525">Verklarend toevoegsel van de Vulgaat. Het Hebr. <hi type="italic">Har-cheres</hi> kan ‘Zonneberg’ beteekenen (vgl. Jos. XXIV noot 16), doch moet vermoedelijk Ir-cheres gelezen worden. Het is dan waarschijnlijk dezelfde plaats, die Jos. XIX 41 Hirsemes (zie noot 44 ald.) en elders Bethsames heet; Jos. XV 10 staat het onder de grenssteden van Juda, XXI 16 onder diens Levietensteden; thans heet het Aïn-sjems, d.i. Zonnebron. - Duidelijker geeft de grondtekst dezen zin: ‘en de Amorrheër verstoutte zich te verblijven in Har-cheres’ enz.</div>
<div id="n526">d.i. Drukte zwaar. De Septuagint heeft nog: ‘op den Amorrheër’. Het <hi type="italic">huis van Joseph</hi> is hier Ephraïm.</div>
<div id="n527">Hebr.: ‘Het gebied van den Amorrheër was van den Schorpioenenpas af, van Sela af, en hooger op’. De <hi type="italic">Schorpioen-opgang</hi> (Akrabbim) ligt ten Z.W. van de Doode Zee (Num. XXXIV 4; Jos. XV 3) op de grens van het Joodsche Land. Sela of <hi type="italic">Petra</hi>, de hoofdstad der Edomieten, lag veel verder, ten Z. der Doode Zee. ‘Van Sela af’ schijnt eene randnoot te zijn van iemand, die ‘Edomi’ (Edomiet) las i.p.v. ‘Emori’ (Amorrheër), van welke lezing ook de Septuag. getuigt. De zin is dan: het gebied der (eigenlijke) Amorrheërs liep oudtijds van den Schorpioenenpas af ‘hoogerop’, d.i. over het gebergte van Juda heen; zie Num. XIII noot 10. Daardoor wordt het duidelijk, dat de Danieten door dit volk konden gedrukt worden.</div>
<div id="n528">Waarschijnlijk de ‘Engel van Jehova’, die in een geheimzinnige wolk het uit Egypte optrekkende volk vergezelde. Zie Exod. XXIII 20 volg. en noot 20 aldaar. In verband met andere plaatsen (Exod. XIII 21, 22; XIV 19; XXV 22; XXX 36; XL 32-36; Lev. XVI 2; Num. VII 89; IX 15-23; XVII 7; XX 16) blijkt uit dien tekst, dat de ‘Engel des Heeren’ tegenwoordig was in de wolk boven den tabernakel en van daaruit sprak (vgl. ook Exod. XIX 9; XX 1 noot 1; Deut. V 23). Ook daalde de wolk tot dat doel neder vóór de tent (Exod. XXXIII 9-11).</div>
<div id="n529">Hebr. ‘Bochim’, onbekend, waarschijnlijk ook Mich. I 10 te lezen. De Septuagint spreekt hier van ‘Bethel’. Wellicht heeft men te denken aan de omstreken van den ‘Eik des geweens’ (Hebr. ‘bachoeth’) bij Bethel, Gen. XXXV 8, misschien tusschen Bethel en Silo.</div>
<div id="n530">Daar volgens den inhoud der godspraak de hier verhaalde gebeurtenis lang na de bezetting van het land door de verschillende stammen en lang na den dood van Josue (zie III noot 2) moet hebben plaats gehad, past het stuk v. 1<hi type="italic">b</hi>-5<hi type="italic">a</hi> geschiedkundig niet in den samenhang. Zoo het hier verhaalde historisch is, wat door sommigen wordt betwijfeld (het zou dan eene <hi type="italic">les</hi> zijn voor de latere Israëlieten in den vorm van een <hi type="italic">verhaal</hi>, waardoor tevens aan den plaatsnaam Bochim eene verklaring werd gegeven), dan is <hi type="italic">Galgala</hi> (v. 1), Hebr. ‘ha-Gilgal’ (‘de Heuvel’), niet het bekende Galgala bij Jericho. Immers de verbondsark was toen te Silo (Jos. XVIII 1) en met haar ook de ‘Engel des Heeren’, terwijl ‘alle kinderen van Israël’ (vgl. Jos. XXIII 2 noot) slechts konden verzameld zijn in de nabijheid van den zetel der ark. Zoo zou dus ‘ha-Gilgal’, gelijk ook elders wel het geval is (I Reg. X 8; XI 15; XV 21, 33), hier den heuvel, waarop de ark stond, den (bekenden) Heuvel des Heiligdoms, beteekenen, die, volgens een zeer aannemelijke verklaring, hierna XX-XXI ham-Mizpa (de Hoogte) heet. Bochim was dan de plaats, in de nabijheid van dien heuvel, waar de Israëlieten gekampeerd waren, waarschijnlijk bij gelegenheid van een hoogfeest (vgl., XXI 19 en 24). De wolk, van boven den tabernakel opgestegen, liet zich in het legerkamp neder voor het verzamelde volk. Indien echter dit verhaal niet historisch is, dan zegt v. 1<hi type="italic">a</hi> (nog met v. 5<hi type="italic">b</hi> aan een oude bron ontleend) alleen, dat de legerplaats werd verlegd van het bekende <hi type="italic">Galgala</hi> naar <hi type="italic">Bochim</hi> (op den weg naar Silo); vgl. Num. X 11-12. - Bij de rede des engels vgl. die van Josue in Jos. XXIII. Gelijksoortige godspraken vinden wij ook bij de twee volgende tijdvakken van den tijd der Rechters, hierna VI 8-10 en X 11-14; vgl. de Inleiding. <hi type="italic">Zij droegen aldaar offers op</hi> (Hebr.: ‘zij offerden daar’) <hi type="italic">aan den Heer</hi> wegens de verschijning van den Engel des Heeren op die plaats (vgl. VI 19-24 en XIII 16-23), en in elk geval nabij de ark des verbonds, het wettige heiligdom.</div>
<div id="n531">Hebr.: ‘om het land in bezit te nemen’, nl. iedere stam het hem toekomende grondgebied. Zie bij v. 6-9 de aanteekeningen op den overeenkomstigen tekst Jos. XXIV 28-31. Wij bevinden ons hier in den tijd van de vergadering te Sichem (waarvoor men daar echter volgens een nieuwe verklaring waarschijnlijk beter ‘Silo’ leest), die het natuurlijke uitgangspunt is voor de (van III 5 af) volgende geschiedenis van het tijdvak der Rechters. Zie verder de Inleiding.</div>
<div id="n532">De wonderen onder Moses en Josue. Vgl. Deut. XI 2-7.</div>
<div id="n533">Hebr. ‘Thimnath-Cheres’, zie Jos. XXIV noot 16.</div>
<div id="n534">Zie voor deze uitdrukking Gen. XXV noot 4.</div>
<div id="n535">Dit <hi type="italic">en</hi> heeft den zin van ‘namelijk’.</div>
<div id="n536">De goden der Chanaänieten droegen dien naam, die ‘heer’ beteekent.</div>
<div id="n537">Verzamelwoorden voor de mannelijke en vrouwelijke Chanaänietische godheden. <hi type="italic">Astaroth</hi> is het meervoud van ‘Astoreth’ (zooals sommigen hier ook liever lezen), d.i. Astarte, eene godin, wier vereering zeer verspreid was.</div>
<div id="n538">Hebr. en Septuag.; ‘en Hij (de Heer) verkocht hen’.</div>
<div id="n539">Vervulling van bedreigingen als Lev. XXVI 17 en Deut. XXVIII 25. De laatste woorden kan men naar het Hebr lezen in verband met v. 16: ‘en wanneer zij erg in het nauw zaten, 16. verwekte de Heer rechters’.</div>
<div id="n540">Daar zij in hunnen nood ‘riepen tot den Heer’ (vgl. III 9, 15; VI 7; X 10), welke woorden vóór v. 16 wel kunnen weggevallen zijn. Hebr.: ‘en dezen redden hen’. Over <hi type="italic">rechters</hi> zie de Inleiding.</div>
<div id="n541">Hebr.: ‘doch ook naar hunne rechters hoorden zij niet’, namelijk op den duur, daar zij al spoedig na hunne bevrijding in de oude misslagen vervielen (vgl. v. 19). Deze woorden en v. 17 passen niet in den samenhang, waarom zij door de nieuweren aan een late hand worden toegeschreven.</div>
<div id="n542">Hebr.: ‘dat hunne vaderen bewandeld hadden in gehoorzaamheid aan Jahwe's geboden: zij deden niet aldus’. De <hi type="italic">vaderen</hi> uit het tijdvak van Josue worden bedoeld, v. 7; vgl. v. 22.</div>
<div id="n543">Naar den grondtekst luidt het vers: ‘En als Jahwe hun dan rechters verwekt had, was Jahwe met den rechter en redde hen uit de hand hunner vijanden alle dagen des rechters; want Jahwe ontfermde zich om hun gekerm van wege hunne verdrukkers en vertrappers’.</div>
<div id="n544">Naar het Hebr. is de zin in verband met het volgende: ‘maakten zij het <hi type="italic">weder</hi> veel erger’ enz.</div>
<div id="n545">Waarbij zij zich verplicht hadden geen vreemde goden te dienen, het laatst nog onder Josue (Jos. XXIV 16-24).</div>
<div id="n546">Het bevel om zich niet in te laten met de Chanaänieten en om hunnen afgodendienst uit te roeien; vgl. v. 2.</div>
<div id="n547">De zin is: die God na Josue heeft overgelaten ten einde enz. Tot nadere verklaring van dezen zin dient nog het volgende tot en met III 4. Uit III 2 blijkt, dat het voortbestaan dezer volken na Josue nog een ander nut had.</div>
<div id="n548">Naar het Hebr. kan men ‘zouden’ vertalen, en verder: ‘<hi type="italic">hadden</hi> in acht genomen’.</div>
<div id="n549">Hebr.: ‘op de proef te stellen’, in den zin van II 22.</div>
<div id="n550">In den grondtekst ontbreekt <hi type="italic">en.</hi> In de bedoeling van den gewijden schrijver behoort echter dit laatste gedeelte van v. 1 bij het volgende, zoodat de gedachte is (v. 1<hi type="italic">b</hi>-2): ‘en ook opdat al degenen, die de oorlogen onder Josue niet hadden medegemaakt, zouden leeren vechten’. De twee gedachten, waarschijnlijk door den schrijver aan verschillende bronnen ontleend, zijn hier zonder genoegzame verbinding samengevoegd. - Eerst na de twee hier opgegeven redenen (beproeving en oefening in den oorlog), waarom de Chanaänieten niet onder Josue verdelgd werden, komt in gedachtengang en tijdsorde de vroeger (II 2-3) aangehaalde reden (straf), waarom zij ook later niet werden uitgeroeid.</div>
<div id="n551">De Vulgaat geeft slechts den zin van den tekst, die niet zuiver overgeleverd schijnt te zijn.</div>
<div id="n552">Zie Jos. XIII 3. Het woord ‘seranim’, dat met <hi type="italic">vorsten</hi> vertaald is, komt alleen als Philistijnsche vorstentitel voor en hangt waarschijnlijk samen met het Grieksche ‘tyrannos’, waarvan ons ‘tyran’, ten bewijze van den Klein-Aziatischen oorsprong der Philistijnen.</div>
<div id="n553">Door deze twee namen worden de meer noordelijke kustbewoners aangeduid (Gen. X 19); door <hi type="italic">Sidoniërs</hi>, die ook van Chanaänietischen stam waren, in 't bijzonder de Pheniciërs (Gen. X 15).</div>
<div id="n554">Zeer waarschijnlijk schrijffout voor ‘Hetheërs’ (Hebr. <hi type="italic">Chiwwi</hi> voor <hi type="italic">Chitti)</hi>, daar de Hetheërs in de hier aangegeven streek woonden (Jos. I noot 2), terwijl de <hi type="italic">Heveërs</hi> in Midden-Palestina gevestigd waren (Gen. XXXIV 2; Jos. XI 19). Dezelfde schrijffout komt ook Jos. XI 3 voor, waar ‘Hetheër’ en ‘Heveër’ blijkens de Septuagint met elkander verwisseld zijn.</div>
<div id="n555">De <hi type="italic">berg van Baäl-Hermon</hi> moet die top van het Hermongebergte zijn, aan welks voet Baäl-Gad lag (Jos. XI 17), dat door de meesten met Baäl-Hermon (I Par. V 23) wordt vereenzelvigd. De Baäl van het Geluk (Gad), die aan den Hermon vereerd werd, kon ook de ‘Baäl van den Hermon’ genoemd worden en de plaats, waar zijn eeredienst gevestigd was, heette dan voluit Beth (huis van)-Baäl-Gad of Beth-Baäl-Hermon; vgl. Jos. XIII 17 (Hebr.), waar Beth-Baäl-Mean staat voor de elders eenvoudig Baäl-Mean genoemde plaats. Over den <hi type="italic">ingang van Emath</hi> zie II Par. VII 8 noot 7. Voor den geheelen tekst van v. 3 vgl. Jos. XIII 3-6.</div>
<div id="n556">De schrijver keert hier tot de gedachte van II 22 - III 1<hi type="italic">a</hi> (beproeving) terug.</div>
<div id="n557">Vgl. I 21, 27-34. Dezelfde zes namen komen Exod. III 8 voor.</div>
<div id="n558">In strijd met het verbod van Exod. XXXIV 16; Deut. VII 3; Jos. XXIII 12.</div>
<div id="n559">Hier begint de geschiedenis van het eigenlijke tijdvak der Rechters.</div>
<div id="n560">Hebr. ‘Asjeroth’, meervoud van ‘Asjera’, den naam eener godin, die reeds vroeg schijnt verward te zijn met Astarte (II noot 10), wier zinnebeeld eveneens ‘asjera’ heette (VI 25). Vgl. den Hebr. tekst van III Reg. XV 13 (II Par. XV 16), XVIII 19, IV Reg. XXI 7, XXIII 4 en 7 met de aanteekeningen.</div>
<div id="n561">Hebr. ‘Aram-Naharaïm’, evenals Gen. XXIV 10 en Deut. XXIII 4 (Hebr. v. 5). In Egyptische teksten heet het Naharîn, op de tabletten van Tel-el-Amarna (zie Josue Inl. blz. 10) Nahrima. De oorspronkelijke naam is dus Aram-Naharim, d.i. ‘Aram der stroomen’. Deze streek heet elders ook Paddan-Aram, d.i. vlakte van Aram (zie Gen. XXVIII noot 1) en is het noord-oostelijke, vlakke gedeelte van Aram (zie Gen. X noot 20), dat door meerdere rivieren (Orontes, Euphraat, Chaboras enz.) wordt besproeid. Het westelijk gedeelte er van behoorde toentertijd aan de Hetheërs (Jos. I noot 2). Daarom is het niet onwaarschijnlijk, dat het woord <hi type="italic">Rasathaïm</hi> ontstaan is uit een titel, die bv. ‘vorst der Hetheërs’ beteekende, zoodat wij zouden hebben: ‘Chusan (zoo deze naam goed is overgeleverd), vorst der Hetheërs, koning van Aram-Naharim’. Sommigen denken aan den ‘Syriër Irisu’, die naar luid van Egyptische bronnen kort vóór Ramses III ook een tijdlang in Egypte heerschte.</div>
<div id="n562">Den held van Dabir, zie boven I 12-13 en Jos. XV 16-17 (noot). Tijdens den oorlog met Chusan-Rasathaïm kan deze Othoniël, evengoed als Moses bij den uittocht uit Egypte en Josue bij de verovering van Chanaän, wel omstreeks 80 jaar oud zijn geweest. Voor de tijdsbepaling zie verder de Inleiding.</div>
<div id="n563">Hebr.: ‘kwam over hem’, d.i. bemoedigde en versterkte hem; vgl. XIV noot 7.</div>
<div id="n564">Door den <hi type="italic">geest des Heeren</hi> opgewekt en bezield stelde hij zich aan het hoofd van Israël en werd de eerste ‘rechter’.</div>
<div id="n565">Hebr. ‘Aram’.</div>
<div id="n566">De Hebr. uitdrukking ‘gaf... in zijne hand’ behoeft slechts te beteekenen, dat God hem de overwinning bezorgde, vgl. IV 14. De vijand werd verslagen en moest het land verlaten. Deze veldtocht van Othoniël tegen een uit het noorden of noordoosten gekomen vijand laat zich moeielijk denken zonder de althans zijdelingsche medewerking der Chanaänietische volken, die evenzeer door Chusan moeten onderworpen zijn geweest. - Dat dit verhaal van den eersten rechter in Israël geen bijzonderheden mededeelt en niet aan oude geschreven bronnen rechtstreeks ontleend schijnt, is geen voldoende reden om het met vele nieuweren voor onhistorisch of door den schrijver verzonnen aan te zien; vgl. X noot 2.</div>
<div id="n567"><hi type="italic">Veertig</hi> beteekent in het Hebreeuwsch dikwijls een onbepaald getal. Voor deze en verdere tijdsopgaven zie de Inleiding.</div>
<div id="n568">Waarschijnlijk met het voorafgaande te verbinden, zoodat de zin is: ‘Doch toen Othoniël.... gestorven was, deden de kinderen van Israël’ enz. Vgl. II 19, IV 1. Dit valt nog binnen den tijd der rust.</div>
<div id="n569">Het Hebr. vertaalt men beter: ‘en hij (Eglon) verzamelde tot zich’. De Moabieten woonden ten Z.O. van de Doode Zee, de Ammonieten ten N.O. van Moab, de Amalekieten ten Z. van Palestina en volgens I Par. IV 43 tot in het gebergte Seïr ten Z. van Moab. Vgl. hierna VI 3.</div>
<div id="n570">Jericho, vgl. I 16. Hij trok derhalve noordwaarts, door het gebied van Ruben aan de oostzijde van de Doode Zee, en stak tegenover Jericho, in het gebied van Gad, den Jordaan over. Jericho behoorde tot Benjamin; het was door Josue verwoest, doch bestond later als open stad, zie Jos. VI noot 8. Door het bezit van Jericho beheerschte Eglon de bergpassen naar Benjamin en verder naar het zuidoostelijk gedeelte van Ephraïm, zoodat hij de bewoners van deze streek gemakkelijk tot onderwerping kon brengen. Dat zijne macht zich nog verder over Israël zou hebben uitgestrekt, is onwaarschijnlijk.</div>
<div id="n571">Namelijk voor zoover zij door hem onderworpen waren; zie de vorige noot. Het <hi type="italic">dienen</hi> bestond voornamelijk in schatplichtigheid; vgl. v. 15. De onderwerping aan Eglon wordt ook vermeld in het bijvoegsel der Septuag. aan het einde van het Boek Josue; zie Jos. XXIV noot 19.</div>
<div id="n572">Het Hebr. ‘Ben-ha-Jemini’ beteekent: ‘den Benjaminiet’. <hi type="italic">Gera</hi>, van wien Aod een <hi type="italic">zoon</hi>, d.i. een afstammeling was, heet Gen. XLVI 21 ‘zoon’ van Benjamin, I Par. VIII 3 ‘zoon van Bala’, dus kleinzoon van Benjamin. <hi type="italic">Aod</hi>, Hebr. ‘Ehoed’, is ook I Par. VII 10 en VIII 6 (‘Echoed’) een Benjaminietische naam, behoorende aan een geslacht uit het land <hi type="italic">Jemini</hi> (vgl. I Reg. IX noot 5).</div>
<div id="n573">Volgens den zin van het Hebr. was hij linksch; vgl. XX 16. Deze bijzonderheid staat in verband met v. 16 en v. 21.</div>
<div id="n574">Meer voorkomende uitdrukking voor ‘schatting’.</div>
<div id="n575"><hi type="italic">Midden</hi> tusschen de twee sneden, niet op zij als bij een zwaard met ééne snede. In den grondtekst is hier van een <hi type="italic">heft</hi> (vgl. v. 22) geen sprake.</div>
<div id="n576">Volgens den grondtekst de lengte van het (geheele) zwaard. Het Hebr. woord ‘gomed’ komt slechts hier voor en beteekent volgens Joodsche verklaring een ‘korte el’, de lengte van den voorarm zonder de vingers. Het wapen moet korter geweest zijn dan een gewoon zwaard.</div>
<div id="n577">Waar Eglon toen verblijf hield, wordt niet gemeld. Te Jericho kan het wegens v. 19 en v. 26 niet geweest zijn; hij zal in eene plaats aan de oostzijde van den Jordaan zijn zetel hebben gehad.</div>
<div id="n578">Hebr.: ‘die de geschenken gedragen hadden’. Het brengen der schatting geschiedde met veel plechtigheid door eene rij mannen, die de ‘geschenken’ droegen en ze den heerscher achtereenvolgens aanboden.</div>
<div id="n579">Hebr.: ‘Hij zelf echter keerde bij de beelden, die bij Gilgal waren, terug’. Deze (twee?) beelden, zeer waarschijnlijk <hi type="italic">afgodsbeelden,</hi> die moeten gestaan hebben aan de oostzijde van den Jordaan, tegenover <hi type="italic">Galgala,</hi> dat aan de westzijde lag, dienden vermoedelijk om de plaats van den overtocht naar Galgala in de verte kenbaar te maken en golden dan als beschermers van den overtocht. Iets dergelijks zal ook het bijdoel (zoo niet het hoofddoel) geweest zijn van het hooge ‘altaar’, dat de Overjordaansche stammen van Israël waarschijnlijk eveneens aan de oostzijde van den Jordaan hadden gebouwd; zie Jos. XXII 10 en de aanteekening aldaar. - Toen Aod de zijnen, die hij tot aan den overgang vergezeld had, in veiligheid wist, <hi type="italic">keerde hij</hi> naar de verblijfplaats van Eglon <hi type="italic">terug</hi> om zijn plan te volvoeren.</div>
<div id="n580">Hebr.: ‘En hij zeide (tot Aod): Stil!’ De lijfwacht (vgl. v. 24) moest zich verwijderen vóór Aod verder mocht spreken, hetgeen juist Aod's bedoeling was.</div>
<div id="n581">Den grondtekst kan men vertalen: ‘naderde Aod tot hem’. Hij had eerst op een eerbiedigen afstand, wellicht aan den ingang van het vertrek, gestaan.</div>
<div id="n582">Hebr. letterlijk: ‘dakkamer der verkoeling’. Deze dakkamer (Hebr. ‘alijja’) was een overdekt, doch luchtig vertrek boven op het platte dak. Hoewel dit vertrek ‘voor hem alleen diende’, zooals de grondtekst zegt, was de deur, naar het schijnt, gewoonlijk open (v. 24) en hadden zijne getrouwen daar toegang tot den koning; ook Aod was daar toegelaten.</div>
<div id="n583">Te volvoeren, bedoelde Aod; maar Eglon meende, dat hij hem eene godspraak had mede te deelen, en uit eerbied <hi type="italic">stond hij aanstonds op.</hi></div>
<div id="n584">Hebr.: ‘want hij trok het zwaard niet uit zijnen buik, en het (zwaard) kwam uit aan den anus’. De zin van het duistere woord ‘parsjedoon’ (anus) is thans opgehelderd door het Assyrische woord ‘parasjdinnoe’ (opening). Dat <hi type="italic">de drek van den buik</hi> het verzwegen onderwerp van ‘kwam uit’ zoude zijn, zooals de Vulgaat en het Joodsche Targum willen, is mogelijk, doch niet waarschijnlijk.</div>
<div id="n585">Hebr.: ‘23. En Aod ging weg naar den misderôn en sloot de deur der dakkamer achter zich en grendelde. 24. En zoo ging hij weg’. Het woord ‘misderôn’ moet de plaats op het dak aanduiden, waar men van de dakkamer uitkwam (terras, galerij). ‘En grendelde’ schijnt, ook wegens zijn vreemden vorm in den grondtekst, een randnoot te zijn, die wegens v. 24, waar de deur in het Hebr. ‘gegrendeld’ heet, hier is ingebracht. De grendel bevond zich aan de binnenzijde (vgl. Cantic. V 5-6), doch kon van buiten voor- of weggeschoven worden door middel van een loggen sleutel (v. 25), die waarschijnlijk aan een ketting aan den deurpost hing. Met dien sleutel zal Aod de deur gegrendeld hebben. Daarna ging hij door het benedenhuis weg, waar hij door 's konings dienaren ongehinderd werd doorgelaten.</div>
<div id="n586">Hebr.: ‘Hij overdekt zeker zijne voeten’. Deze uitdrukking, die ook I Reg. XXIV 4 voorkomt, is volgens de gewone opvatting eene spreekwijze voor <hi type="italic">zijn gevoeg doen</hi>, waarbij de voeten door het opperkleed bedekt werden; volgens anderen echter beteekent zij: ‘een middagslaap doen’, waarbij de voeten werden bedekt ter afwering der insecten; vgl. IV 18, 19. De laatste opvatting schijnt wegens Ruth III 4 (zie noot 4 ald.) en I Reg. XXIV 5 de voorkeur te verdienen.</div>
<div id="n587">Hebr.: ‘in de binnenkamer der verkoeling’. Misschien is met deze ‘chadar’ (Hebr.) niet de ‘alijja’ bedoeld, maar een afzonderlijk vertrek (slaapvertrek?) in de ‘alijja’ of dakkamer.</div>
<div id="n588">Hebr.: ‘zie, hij deed de deur der alijja niet open’.</div>
<div id="n589">Hebr.: ‘terwijl zij talmden’.</div>
<div id="n590">Aod was intusschen aan het veer bij de <hi type="italic">afgodsbeelden</hi> (zie noot 31) gekomen, waar hij ongehinderd den Jordaan overstak. Den grondtekst kan men ook vertalen: ‘hij stak over bij de afgodsbeelden’, waardoor de zin nog duidelijker wordt. Daarna vluchtte hij in noordwestelijke richting, naar het <hi type="italic">gebergte van Ephraïm</hi> (v. 27). <hi type="italic">Seïrath</hi> heet in den grondtekst ‘has-Seïra’, d.i. ‘het Boschland’. Zoo heet thans nog met een Arabischen naam van denzelfden woordstam eene streek ten N.W. van Nabulus (het oude Sichem), nl. ‘esj-Sjarawije’, in de nabijheid van den Wadi esj-Sjaïr, welk laatste woord met denzelfden stam in verband staat. Vermoedelijk in die boschachtige bergstreek, ver van den vijand verwijderd, verzamelde hij een troep dappere mannen om zich heen, met welke hij in zuidoostelijke richting over het gebergte trok, terwijl hun getal voortdurend aangroeide. Zij <hi type="italic">daalden af</hi> naar het Jordaandal, waarvan zij <hi type="italic">de overgangen bezetten</hi> (v. 27-28), zoodat die Moabieten, die in de omstreken van Jericho gevestigd waren, niet <hi type="italic">naar Moab</hi>, d.i. naar de oostzijde van den Jordaan, konden oversteken noch van daar versterking konden krijgen en allen in de pan werden gehakt (v. 29). - Anderen zoeken Seïra dichter bij Jericho, in het meest zuidelijke deel van het gebergte van Ephraïm (vgl. IV 5 en I Reg. I noot 1). Men kan dan denken aan den ‘berg Seïr’ van Jos. XV 10 en het daarbij gelegen ‘Sores’ van v. 59 ald. in de Septuag. (zie noot 43 ald.).</div>
<div id="n591">Hebr.: ‘uwe vijanden.... in uwe handen’.</div>
<div id="n592">Den grondtekst vertaalt men beter: ‘en ontnamen de overgangen van den Jordaan aan Moab’.</div>
<div id="n593">Voor <hi type="italic">Anath</hi> heeft de Vaticaansche codex van de Septuag.: ‘Dinach’. Zie de aanteekening op XVI 31.</div>
<div id="n594">Hebr.: ‘met een ossendrijversstok’. Daaraan was een ijzeren punt, waarmede men de dieren aandreef.</div>
<div id="n595">Hebr.: ‘redde’. - Dit vers past slecht in den samenhang; vgl. IV 1, waar slechts Aod genoemd wordt. Het schijnt hier geplaatst te zijn omdat Samgar in het lied van Debbora (V 6) wordt vermeld. Zeer vele gezaghebbende handschriften van de Septuagint hebben het, behalve hier, ook achter XVI 31 en plaatsen Samgar na Samson. In de Septuagint schijnt het daar oorspronkelijk gestaan te hebben, waar het ook nog bleef staan nadat het tengevolge van eene vergelijking met den Masoretischen tekst hier was ingevoegd. Daar het niet aannemelijk is, dat de man, van wien Debbora spreekt, tegen de Philistijnen streed (zie V noot 5), past deze tekst hier ook geschiedkundig niet. Zie verder de noot bij XVI 31.</div>
<div id="n596">Zie III 12 noot 20. Hebr.: ‘en Aod was dood’.</div>
<div id="n597"><hi type="italic">Asor</hi>, Hebr. ‘Chazor’, door Josue ingenomen en verwoest (Jos. XI 10-11, 13), lag in het noorden van Palestina, bij het meer Merom, in den stam Nephthali (Jos. XIX 36). Zie Jos. XI noot 4 en 9. Salomon versterkte deze vesting (III Reg. IX 15, Vulg. ‘Heser’), in welker nabijheid de ‘vlakte van Asor’ lag (I Mach. XI 67). In den Griekschen tekst van Tob. I 2 komt zij voor onder den naam ‘Aser’. <hi type="italic">Jabin</hi> heet <hi type="italic">koning van Chanaän</hi>, als het hoofd van den Chanaänietischen statenbond (vgl. Jos. XI 1-3, 10); in werkelijkheid schijnt zijne macht als ‘koning van Asor’ (v. 17) niet zeer groot te zijn geweest, zooals uit het vervolg blijkt.</div>
<div id="n598"><hi type="italic">Haroseth der heidenen</hi>, een der heidensche steden van Israël's grondgebied, is zeer waarschijnlijk teruggevonden in het tegenwoordige el-Haritije, tusschen Nazareth en de kust der Middellandsche Zee, aan den rechteroever van de beek Kison gelegen (vgl. v. 13). Deze plaats beheerscht den engen noord-westelijken ingang tot het dal van Esdrelon. Haar afstand van Asor bedraagt in rechte lijn omstreeks 60 kilometer; de beide plaatsen zijn door de bergen van Galilea van elkander gescheiden. Uit V 19 en 29 (zie noot 32 ald.) leidt men terecht af, dat <hi type="italic">Sisara</hi> een der ‘koningen van Chanaän’ was, dus koning van Haroseth, behoorende tot den Chanaänietischen statenbond, en <hi type="italic">aanvoerder</hi> (Hebr. ‘overste’) van het <hi type="italic">leger</hi> in die streken. I Reg. XII 9, waar deze verdrukking herdacht wordt, wordt Jabin niet genoemd, doch heet Sisara ‘krijgsoverste van Hasor’.</div>
<div id="n599">Hebr. ‘ijzeren wagens’; zie I noot 16.</div>
<div id="n600">Volgens het zinverband slaat de geheele zin eer op Sisara dan op Jabin. Feitelijk bezat Sisara dan ook de wagens (v. 13), die alleen in de vlakte konden worden gebruikt (vgl. I 19, Jos. XVII 16), waar hij woonde, en was hij, zooals I Reg. XII 9 ook uitdrukkelijk wordt gezegd, degene, door wien de Israëlieten, die in die streek woonden, werden <hi type="italic">gedrukt,</hi> terwijl de stammen ten noorden en ten zuiden van de vlakte van Esdrelon, die met hare steden in zijn bezit was, ook onder den druk leden. Hoewel deze strook lands, door welke de noordelijke stammen van de andere waren gescheiden, ook vroeger in het bezit der Chanaänieten was (zie I noot 22), hadden de Israëlieten toch niet van hen te lijden gehad. Niet lang na de overwinning van Barac en Debbora moet deze streek, althans gedeeltelijk, bezet zijn door de Philistijnen; zie de Inleiding.</div>
<div id="n601">Hier bijzonderlijk in den zin van rechtspreken, nl. voor degenen, die haar, als profetes, om raad kwamen vragen en hunne geschillen aan hare uitspraak onderwierpen (v. 5).</div>
<div id="n602">Septuag.: ‘onder den palm (van) Debbora’, naar wie hij dus genoemd werd. Ten onrechte verwarren sommigen dezen palm met den eik of terebint, onder welken een andere Debora, de voedster van Rebecca, begraven werd (Gen. XXXV 8) en die de ‘eik des geweens’ werd genoemd (vgl. II noot 2). Volgens de minder waarschijnlijke Masoretische lezing <hi type="italic">(tomer</hi> voor <hi type="italic">tamar)</hi> zou hier sprake zijn van eene zuil, bij welke Debbora rechtsprak; vgl. Jer. X 5 met de aanteekening.</div>
<div id="n603">Hebr.: ‘gingen tot haar op ten gerichte’. Het <hi type="italic">gebergte van Ephraïm</hi> strekt zich uit tot in het gebied van Benjamin (I Reg. I noot 1), waar Debbora woonde (ten N. van <hi type="italic">Rama</hi> in Benjamin).</div>
<div id="n604"><hi type="italic">Cedes</hi> (Cades) in Nephthali lag ten N.W. van het meer Merom (Jos. XI 5, 7), in de onmiddellijke nabijheid van Asor; vgl. I Mach. XI 67 met 63 en 73. Het behoorde tot de vrijsteden, Jos. XX 7; zie verder de aanteekening aldaar.</div>
<div id="n605">Hebr.: ‘Ga heen en ruk op naar den berg Thabor’. De <hi type="italic">Thabor</hi>, tegenwoordig et-Tor, ligt ten O.Z.O. van Nazareth, is 560 meter hoog en helt tamelijk steil af naar den noordoostelijken hoek van de vlakte van Esdrelon.</div>
<div id="n606">De Heer.</div>
<div id="n607">De <hi type="italic">beek Cison</hi> (Kison) wordt gevormd door twee hoofdtakken (waarvan de noordelijke van de westzijde van den berg Thabor komt), die midden in de vlakte van Esdrelon samenkomen. Daarna loopt de beek in noordwestelijke richting door de vlakte, naar de Middellandsche Zee.</div>
<div id="n608">Hebr.: ‘en zijne wagens en zijn leger, en Ik zal hem overleveren’.</div>
<div id="n609">Hebr.: .... ‘nochtans zal de eer niet voor u zijn op den weg, dien gij gaat, want Jahwe zal Sisara verkoopen in de hand eener vrouw’.</div>
<div id="n610">Zonder opzien te baren in de vijandelijke streek, waar zij doortrokken. Hunne reis ging van Benjamin uit door Ephraïm, Manasses en Issachar, en verder door Zabulon naar <hi type="italic">Cedes</hi> in Nephthali, en juist de vier eerstgenoemde stammen hebben blijkens V 14-15 mede aan den strijd deelgenomen. Daaruit valt op te maken, dat Debbora op hare reis de ‘edelen’ dezer stammen door den gloed harer begeestering, waarvan het heerlijke lied in hoofdstuk V getuigt, voor de zaak van Israël en zijn God heeft ontvlamd. Daar het land oogenblikkelijk in rust verkeerde en de vijand geen vermoeden had van het plan, konden deze en verdere voorbereidingen tamelijk geheim blijven.</div>
<div id="n611">Hoewel dit alles zooveel mogelijk in het geheim geschiedde, blijkt hier toch uit, hoe weinig de machtsinvloed van de Chanaänietische ‘koningen’, in 't bijzonder die van Jabin, onder wiens oog het plaats had, in de bergstreken van Nephthali en Zabulon na de in het boek Josue verhaalde veroveringen te beteekenen had; in de vlakte bleven zij meester door hun ijzeren wagens. En deze betrekkelijke machteloosheid, in verband met het feit, dat deze streken in den tijd van Debbora blijkbaar reeds lang door de Israëlietische stammen Nephthali en Zabulon bezet waren, is een grondig bewijs voor de geschiedkundige waarheid van vroegere veroveringen, zooals ons in Jos. XI worden beschreven.</div>
<div id="n612">Dit vers staat hier ter verklaring van v. 17 volg. Over de <hi type="italic">Cineërs</hi> zie I 16 met de aanteekeningen. De laatste woorden luiden naar het Hebr.: ‘tot aan den eik (“êlon”, zie Jos. XXIV noot 14) te Saännajim (of: van Be-saännajim), dat (of: die) bij Kedes is’. Jos. XIX 33 lezen wij bij de grensbeschrijving van Nephthali: ‘de grens was van Cheleph af, van den eik te Saänannim (of: van Be-saänannim) af’. Men vereenzelvigt dezen ‘eik’ met dien van onzen tekst en houdt dan het <hi type="italic">Cedes</hi> van onzen tekst voor Cedes-Nephthali. Daarbij ziet men echter over 't hoofd, dat Jos. XIX 33 eene beschrijving van de westelijke grens van Nephthali geeft en dat daar dus aan Cedes-Nephthali niet te denken is. Het daar genoemde ‘Be-saänannim’ of ‘Saänannim’ behoort veeleer gezocht te worden hetzij in de nabijheid van Heleph, het tegenwoordige Beit-Lif (20 kilom. ten Z.O. van Tyrus), òf ten zuiden daarvan (misschien Beit-Dzjenn, in den inham van Nephthali tusschen Aser en Zabulon). Ons Be-saänaïm of Saänaïm echter moet in de nabijheid van het slagveld liggen (vgl. v. 15 en 17) en het nabijzijnde <hi type="italic">Cedes</hi> is dan Cedes van Issachar (I Par. VI 72). Zie verder noot 23.</div>
<div id="n613">Hij was dus door Nephthali en Zabulon getrokken (vgl. noot 16) en zijne mannen waren bij den Thabor samengekomen. Barac zal zijne krijgslieden niet gelegerd hebben op de vlakke kruin van den <hi type="italic">berg Thabor</hi>, maar aan diens boschrijke hellingen ten Z. en ten Z.W. (vgl. noot 10). De mannen van de zuidelijke stammen (zie noot 15) zullen zich daar bij het leger van Barac gevoegd hebben.</div>
<div id="n614">Dus in de vlakte van Esdrelon, tegenover den Thabor.</div>
<div id="n615">Hebr. ‘verwarring’, volgens V 20-21 waarschijnlijk door een onweer, dat den Israëlieten, bij of na hun plotselingen onstuimigen aanval van den berg af, <hi type="italic">bij de scherpte des zwaards</hi> te hulp kwam (vgl. Jos. X 10) en de Chanaänieten ‘voor <hi type="italic">Barac</hi> uit’ (Hebr.) op de vlucht deed slaan.</div>
<div id="n616">Omdat zijn wagen wegens de wanorde in de beweging belemmerd was.</div>
<div id="n617">De vlucht ging, van den Thabor af, eerst in zuidwestelijke richting, op Endor en Naïm aan, daarna eenigszins noordwestelijk naar <hi type="italic">Haroseth</hi>, samen een weg van omstreeks 30 kilometer. Bij de Israëlieten bleef de herinnering bewaard, dat de nederlaag door het leger van Sisara geleden werd bij Endor, een uur gaans van den Thabor; zie Ps. LXXXII 11. Daar zocht Sisara zijn heil in de eenzame vlucht (v. 17), terwijl het overschot van zijn leger, door dat van <hi type="italic">Barac</hi> achtervolgd, Haroseth trachtte te bereiken. Barac zelf volgde met eenige krijgslieden het spoor van Sisara (v. 22) en zal daarna zijn eigen leger weder hebben ingehaald. Op hetzelfde slagveld, bij Megiddo, had drie eeuwen vroeger Pharao Tutmes III eveneens een volledige zegepraal bevochten op de tegen hem verbonden Chanaänieten en Syriërs en o a. 924 krijgswagens buit gemaakt; het schijnt dat de Israëlieten van die wagens geen gebruik wisten te maken.</div>
<div id="n618">Bij den ‘eik van Saänaïm’ (of Be-saänaïm) in de nabijheid van Cedes in Issachar (v. 11). Een half uur ten Z. van Naïm en een uur ten Z.W. van Endor (vgl. noot 22) lag Sunem (Hebr. Sjoenem, vgl. Jos. XIX noot 15). Dit Sunem heet op oud-Egyptische opschriften Sjanam of Sjanma. Het is niet onwaarschijnlijk, dat ‘Saänaïm’ (S = de Hebr. letter Zade, spreek uit <hi type="italic">ts),</hi> dat in de Vulgaat v. 11 <hi type="italic">Sennim</hi> genoemd wordt, daarvan een verbastering is, door de afschrijvers in overeenstemming gebracht met (Be-)Saänannim, Vulg. Saänanim, van Jos. XIX 33, welke plaats zij daarmede begrijpelijkerwijze vereenzelvigden. In alle geval moet ons Sennim in deze buurt gezocht worden. En hieruit mag men besluiten, dat Cedes van Issachar niet het tegenwoordige Tel-Aboe-Koedeis is, waarmede velen het thans gelijkstellen, doch hetwelk aan de andere zijde van de beek Cison ligt en 15 kilom. ten Z.W. van Sunem. Cedes heet I Par. VI 57 (Hebr.) Kedesj, doch Jos. XIX 20 en XXI 28 Kisjon, waarschijnlijk voor Kidsjon, met den uitgang <hi type="italic">on</hi> voorzien om het van andere plaatsen van dien naam te onderscheiden, evenals bv. Hesron voor Hasor in Juda (Jos. XV 25). <hi type="italic">Haber de Cineër</hi> woonde dus waarschijnlijk in de nabijheid van Sunem, en Cedes in Issachar was van Sunem niet ver verwijderd.</div>
<div id="n619">Daarom achtte Sisara zich daar veilig. Daar Haber in de vlakte woonde, waar de Chanaänieten onder <hi type="italic">Jabin</hi> (zie noot 2 en 3) meester waren, moest hij wel met <hi type="italic">Jabin</hi> in vrede leven, doch in zijn hart was hij met zijn <hi type="italic">huis</hi> voor de Israëlieten, zijne verwanten. Thans was hij afwezig, wellicht bij het leger van Sisara of van Barac.</div>
<div id="n620">Het hier voorkomende Hebr. woord beteekent wellicht eene deken of een tapijt. Zij <hi type="italic">bedekte</hi> hem als om hem te verbergen.</div>
<div id="n621">Volgens V 25 uit eene schaal, waarin zij de melk uit den lederen <hi type="italic">zak</hi> overgoot. Daarna <hi type="italic">dekte zij hem</hi> weer <hi type="italic">toe</hi>, en na de woorden in v. 20 viel hij van vermoeienis weldra in slaap.</div>
<div id="n622">Zij nam eene der pinnen, van sterk hout en met spitse punt, die met een <hi type="italic">hamer</hi> in den grond werden geslagen en de touwen strak hielden, waardoor de <hi type="italic">tent</hi> werd vastgehouden.</div>
<div id="n623">Hebr.: .... ‘en zij kwam stil bij hem en sloeg de pin in zijne slaap, zoodat zij in den grond drong; hij sliep namelijk en was vermoeid; en hij stierf.’</div>
<div id="n624">Na de zegepraal van Barac werden de rollen omgekeerd; de Chanaänieten, die hunne macht hadden verloren, moesten zich aan Israël onderwerpen; Israël maakte een einde aan den statenbond onder <hi type="italic">Jabin</hi>, den ‘koning van Asor’, die den weidschen titel van <hi type="italic">koning van Chanaän</hi> voerde, en <hi type="italic">roeide</hi> het overblijfsel zijner macht gaandeweg <hi type="italic">uit.</hi></div>
<div id="n625">Het lied kan inderdaad worden opgevat als een wisselzang van <hi type="italic">Debbora en Barac.</hi> De tekst van het aloude lied, dat onder de begeestering der zegepraal gezongen werd, is tamelijk beschadigd tot ons gekomen. Men heeft getracht den oorspronkelijken tekst te herstellen en wij geven in de Inleiding eene vertaling, die den zin van den tekst in den oorspronkelijken vorm o.i. zooveel mogelijk nabijkomt. De afwijkingen der Vulgaat van de gangbare vertalingen van den tegenwoordigen Hebr. tekst zijn veelal toe te schrijven hetzij aan verschil in de opvatting van den dikwijls duisteren tekst of aan te groote vrijheid in de vertolking. Alleen aanmerkelijke verschillen, wat den zin betreft, teekenen wij aan. Verder vergelijke men overal de vertaling van den herstelden tekst met de aanteekeningen in de Inleiding. Voor de indeeling zie den inhoud hierboven. De strekking van het lied is: lof der edelmoedigen en dapperen (v. 2, 9-11, 13-15<hi type="italic">a</hi>, 18, 24-27) en blaam der tragen en lafhartigen (v. 6, 15<hi type="italic">b</hi>-17, 23), vreugde over de overwinning (v. 19-22) en leedvermaak in de teleurstelling van den vijand (v. 28-30).</div>
<div id="n626">Uw leven, u zelven. Over dit vers zie de volgende noot.</div>
<div id="n627">Wegens het spraakgebruik in v. 3, dat op een veel lateren tijd van de Hebreeuwsche letterkunde wijst, wegens de overvulling der strophe, die er door ontstaat (elf verzen), en vooral wegens den inhoud, waardoor aan het lied de strekking wordt gegeven van een rechtstreekschen lofzang op Jahwe, wordt dit vers thans veelal niet geacht tot het oorspronkelijke, eerst afzonderlijk bestaande, lied van Debbora te behooren, en aan een bewerker toegeschreven, die het lied tot een <hi type="italic">psalm</hi> wilde herleiden; vgl. b.v. Ps. II 10, IX 2-3. Daarmede is evenwel geenszins gezegd, dat v. 3 niet canonisch is. Hetzelfde zou men kunnen zeggen van v. 4-5, welk stuk evenmin in den samenhang schijnt te passen, althans wanneer v. 2 tot het lichaam van het gedicht behoort. Evenwel kan men dit vers beschouwen als een refrein of als een voorzang, waarin de korte inhoud van het lied wordt aangegeven. <hi type="italic">Koningen.... vorsten</hi> (der omwonende volkeren); vgl. Ps. II 2; Prov. VIII 15, XXXI 4; Hab. I 10.</div>
<div id="n628">Het stuk v. 4-5 herinnert levendig aan de schilderingen van Jahwe's tocht van den Sinaï naar Chanaän in Deut. XXXIII 2, Ps. LXVII 8-9, Ps. CXIII 1-8 en Hab. III 3 volg., en moet dus een zin hebben als Hab. III (zie de aanteekeningen aldaar): Hij, die eens, tronend op de ark des verbonds, over <hi type="italic">Seïr</hi> en <hi type="italic">Edom</hi> met zijn volk zegevierend Chanaän binnentrok en de bewoners voor Israël verdelgde, trok ook thans ten strijde tegen Israël's verdrukkers, en wel door een (vermoedelijk uit het zuiden gekomen) onweder (vgl. v. 20-21 en IV 15). Dan is evenwel de vertaling <hi type="italic">en de Sinaï</hi> (Hebr. ‘deze (?) Sinaï’ of ‘dat is Sinaï’) niet juist, want dan zou men veeleer moeten denken aan Jahwe's komen op den Sinaï (bij de wetgeving, Exod. XIX 16-18); hetzelfde bezwaar bestaat tegen de verbetering: ‘de Sinaï <hi type="italic">siddert</hi>’. Daarom is hier, evenals Ps. LXVII 9 (waar de Vulg. dien zin reeds geeft door <hi type="italic">Sinaï</hi> bij <hi type="italic">Dei</hi> - ‘den God van Sinaï’ - te voegen), de aan het Arabisch ontleende beteekenis ‘den <hi type="italic">Heer</hi> van Sinaï’ te verkiezen. Als Heer van den Sinaï openbaarde Jahwe zich bij de wetgeving onder bliksem en onweder, tronend op de kruin van den berg.</div>
<div id="n629">Zie III 31 en noot 47 aldaar. Volgens den samenhang kan hier moeielijk sprake zijn van een rechter in Israël, die tegen de Philistijnen streed, want hier wordt de toestand van Israël onder de Chananeesche verdrukking geschilderd. Bovendien waren de Philistijnen toen nog niet in Chanaän gevestigd (zie I noot 22, IV noot 5, XIII noot 1 en de Inleiding); althans het kustgebied ten W. der vlakte van Esdrelon, waar later de ‘Philistijnen’ van Dor heerschten, was in het rustig bezit der Chanaänieten (vgl. IV noot 3 en 5), terwijl het (latere) gebied der Philistijnen ten W. van Juda geheel buiten den gedachtenkring van het lied ligt. Daar <hi type="italic">Samgar</hi> geen Israëlietische naam en <hi type="italic">Anath</hi> de naam eener Chanaänietische godin is, vermoeden sommigen, dat hier een Chanaänietische heerscher bedoeld wordt, bijv. de voorganger van Sisara of Jabin.</div>
<div id="n630">Deze <hi type="italic">Jahel</hi> is, evenals Samgar, een onbekende persoonlijkheid; het oorspronkelijke woord (misschien ‘Jabin’, volgens een ander vermoeden ‘Othniël’, de rechter,) geleek vermoedelijk op den naam der vrouw van Haber den Cineër (IV 17) en werd dan daarmede vereenzelvigd. Sommigen betwijfelen de oorspronkelijkheid van <hi type="italic">in de dagen van Jahel.</hi> Zie echter den herstelden tekst. - De nu volgende beschrijving schildert de moedeloosheid, gevolg der machteloosheid, van Israël in die dagen.</div>
<div id="n631">Den bedorven Hebr. tekst vertaalt men gewoonlijk: ‘toen het nieuwe goden koos (Deut. XXXII 17), was er strijd aan de poorten’. De Vulgaat doelt reeds op de overwinning door de goddelijke tusschenkomst; de volgens haar ongewapende <hi type="italic">veertig duizend</hi> (d.i. vele duizenden, vgl. IV 6, 10, of wellicht ronde schatting van het strijdbare volk) dienden om Sisara met zijn leger naar den voet van den Thabor te lokken, waar hij dan door God verslagen zou worden (IV 7, 15): inderdaad een <hi type="italic">nieuwe</hi> soort van <hi type="italic">oorlog.</hi> Doch zie den herstelden tekst.</div>
<div id="n632">Hebr.: ‘die op tapijten gezeten zijt’, nl. <hi type="italic">Israël's vorsten</hi> (v. 9).</div>
<div id="n633">Als getuigen van 's Heeren hulpbetoon, en looft hem!</div>
<div id="n634">Volgens het Hebr. luidt dit halfvers waarschijnlijk: ‘Bij het geroep der boogschutters (of: het geluid der trompetters) tusschen de drenkbakken.’ De zin hiervan zal zijn: de scharen van <hi type="italic">Israël's vorsten</hi> en <hi type="italic">volk,</hi> die van de overwinning terugkeerden, hieven, als men een wijle rustte bij de drenkbakken (voor het vee) eener bron, lofzangen aan op de ‘triomfen’ (eigenlijk ‘rechtvaardigingen’ door den strijd, vgl. Is. XLVI 12, 13, ook Zach. IX 9) van Jahwe’ als Koning van Israël.</div>
<div id="n635"><hi type="italic">En verkreeg de heerschappij</hi> is een verklarend toevoegsel van de Vulgaat. Veeleer heeft men te denken aan de <hi type="italic">poorten</hi> van Israël's steden, waarnaar de Israëlieten in vrede en vrijheid terugkeerden. Evenwel schijnt ook het eerste gedeelte van dezen zin <hi type="italic">(Toen.... poorten)</hi> hier niet te behooren en slechts eene randnoot van v. 13 te zijn. - Vs. 10-11 vormt een tegenstelling met v. 6-8; v. 9 is de overgang.</div>
<div id="n636">Waarschijnlijk is hier niet het onderhavige ‘lied van Debbora’ bedoeld, maar <hi type="italic">het lied</hi>, dat zij had gezongen en door anderen had laten zingen ten einde het volk te bezielen en op te wekken ten heiligen krijg. Zoo geeft ons dit vers in een kernachtigen beurtzang een blik op het werk van <hi type="italic">Debbora</hi> en <hi type="italic">Barac</hi> ter bevrijding van Israël. Hiermede begint de schildering van de voorbereiding tot den strijd (v. 12-18).</div>
<div id="n637">Maak de door u te overwinnen vijanden gevangen; doch beter met verandering van klankteekens: ‘maak gevangen die u gevangen maakten’ (vgl. Is. XIV 2), d.i. vermoedelijk die u (met Israël) onderdrukten en machteloos maakten. Het schijnt een herinnering aan de tot Barac gerichte aansporing om zich te wreken door ten strijde te gaan (IV 6), waardoor de overgang gevormd wordt tot het volgende: voorbereiding tot den strijd en zegepraal.</div>
<div id="n638">Hebr. waarschijnlijk: ‘Toen daalde het overschot af naar de edelen’, d.i. het uit de verdrukking overgebleven volk voegde zich bij de hoofden om ten strijde te trekken. Het volgende woord <hi type="italic">volk</hi> wordt beter bij het tweede halfvers gevoegd (zie den herstelden tekst).</div>
<div id="n639">Hebr.: ‘daalde mij (tot mijne vreugde) af’. Beter, naar de Septuag.: ‘het volk des Heeren daalde voor Hem af’ (onder <hi type="italic">de helden).</hi></div>
<div id="n640">Hebr.: ‘Uit Ephraïm kwamen zij af, wier wortel is in Amalec, achter u, Benjamin, onder uwe scharen’. Voor <hi type="italic">Amalec</hi> verwijst men naar XII 15, waar een ‘gebergte Amalec’ in Ephraïm voorkomt (waarschijnlijk een valsche lezing, zie de noot aldaar). Die Ephraëmieten, die hunne woonplaats of oorsprong (‘wortel’) in dit gebergte hadden, zouden dan het eerst <hi type="italic">uit Ephraïm</hi> zijn opgetrokken, doch ‘achter’ en gemengd onder de dappere krijgers van <hi type="italic">Benjamin.</hi> Volgens een mogelijke verklaring van de Vulg. zouden de vijanden tot <hi type="italic">in Amalec</hi> vervolgd zijn door de Ephraëmieten en verder door de Benjaminieten; wat niet aan te nemen is, tenzij men onder Amalec de kolonie van Haber den Cineër verstaat wegens de verwantschap of oude nabuurschap van de Cineërs en de Amalekieten (zie I noot 13); doch ook deze verklaring is onwaarschijnlijk. Voor <hi type="italic">Amalec</hi> leest de Sept. beter ‘emek’ (vlakte). Het tweede <hi type="italic">Amalec</hi> is een toevoegsel van de Vulgaat, waarin, naar het schijnt, de H. Hiëronymus den zin eener zeer gezochte rabbijnsche verklaring heeft willen leggen, volgens welke hier sprake zou zijn van Josue <hi type="italic">uit</hi> den stam <hi type="italic">Ephraïm</hi>, die de vijanden, welke <hi type="italic">in Amalec</hi> woonden, d.i. de Amalekieten zelven, had verslagen (Exod. XVII 9-13), alsmede van Saül <hi type="italic">uit Benjamin</hi>, die hen in de toekomst nog zoude verslaan (I Reg. XV 7). Andere voorbeelden van dien aard zie Jos. XIV 15 (noot 7) en I Par. IV 22 (noot 17); Hiëronymus nam dergelijke verklaringen over van zijne Joodsche leermeesters.</div>
<div id="n641">Zoo heet hier West-Manasses (vgl. Jos. XVII 1-6 en de aanteekeningen), in tegenstelling met Oost-Manasses, dat v. 17 onder ‘Galaäd’ begrepen is.</div>
<div id="n642">De Vulg. gist hier naar den zin van den onzekeren grondtekst. Naar den herstelden tekst trok Barac met zijne manschappen ‘naar de vlakte’ van Esdrelon, terwijl Debbora met haar geleide hem afwachtte.</div>
<div id="n643">Hebr.: ‘Aan de beken van Ruben waren groot de besluiten (v. 16 “de overleggingen”) des harten’, die niet tot uitvoering kwamen. Het woord ‘pelaggoth’, door de Vulg. als ‘verdeeling’ opgevat, kan ‘afdeelingen’ (familiën) beteekenen, doch allerwaarschijnlijkst is de beteekenis ‘beken’ (evenals Job XX 17).</div>
<div id="n644">Hebr. waarschijnlijker: ‘tusschen de omtuiningen’, waarbinnen de kudden tegen den avond gelegerd werden; de dualis doet vermoeden, dat zulk een omtuinde plaats in tweeën gescheiden was.</div>
<div id="n645">Hebr.: ‘het fluiten’ der herders, waardoor de <hi type="italic">kudden</hi> gelokt werden. - Zoo lieten de Rubenieten, die aan de overzijde van den Jordaan woonden, het werk der bevrijding van Israël aan hunne broeders aan deze zijde over. Het bleef bij ‘overwegingen’ (Hebr.).</div>
<div id="n646">Onder <hi type="italic">Galaäd</hi> zijn Oost-Manasses en Gad te verstaan. <hi type="italic">Dan</hi> (zie Jos. XIX 40-47 met de aanteekeningen) heeft de zeekust hoogstwaarschijnlijk nooit in bezit gehad (vgl. I 34); daarom leest men voor ‘anijoth’ <hi type="italic">(schepen)</hi> beter ‘neothaiw’ (zijne velden). Voor het gebied van <hi type="italic">Aser</hi> zie Jos. XIX 24-31.</div>
<div id="n647">De Vulg. vat het Hebr. ‘merome’ (hoogten) ten onrechte als een eigennaam <hi type="italic">(Merom</hi>, Jos. XI 5) op. Bedoeld zijn de hoogten van het Galileesche ‘bergland’, waar deze twee stammen woonden. Van de stammen Juda en Simeon wordt geenerlei melding gemaakt, waarschijnlijk omdat zij door een vijandelijke strook van de andere stammen waren gescheiden, zie I noot 25.</div>
<div id="n648">De beek Kison met haar moerassige streken. Bij <hi type="italic">Chanaän's koningen</hi> zie IV noot 3. In het westelijk gedeelte der vlakte van Esdrelon, ten Z.O. van Haroseth (IV 2), aan den noordelijken d.i. rechteroever van de beek Kison, zal Sisara zijn leger hebben opgesteld, om van daaruit oost- en noordoostwaarts naar den Thabor op te trekken; daar moet ook zijn leger, door de Israëlieten achtervolgd en in den Kison gedreven (v. 21), ten laatste de groote nederlaag geleden hebben. De steden <hi type="italic">Thanach</hi> en <hi type="italic">Mageddo</hi> meent men aan de andere zijde van den Kison gevonden te hebben; volgens onzen tekst evenwel zou men ze niet zoo ver weg en veeleer aan den noordelijken oever zoeken.</div>
<div id="n649">Hebr.: ‘van uit hunne banen’. Onweder werd door de ouden toegeschreven aan den invloed der hemellichamen. Vgl. noot 4. Overigens worden de sterren ook elders voorgesteld als Gods legerschare, als zinnebeeld zijner engelen (Job XXV 3, XXXVIII 7).</div>
<div id="n650">De <hi type="italic">beek Cison</hi>, die gewoonlijk weinig of geen water heeft, wordt in den regentijd of bij een onweder dikwijls een geweldige stroom. Ook in den slag aan den Thabor tusschen de Franschen en de Turken op den 16 April 1799 werden juist door den noordelijken tak der beek (zie IV noot 12) vele lijken van Arabieren in den stroom medegesleept. De <hi type="italic">beek Cadumim</hi> zal ofwel deze tak zijn, òf eene der beken, die van uit die streken naar den Jordaan vloeien. Volgens anderen is het woord ‘kadoemim’, waarvan men onderscheidene verklaringen geeft, niets dan een bijnaam van de beek Cison. De herhaling van <hi type="italic">de beek Cison</hi> is vermoedelijk slechts eene randnoot van een afschrijver, die dit laatste gevoelen was toegedaan.</div>
<div id="n651">In den geest zet Debbora den voet op de overwonnen machtige vijanden. Hebr.: ‘op de kracht’, of beter: ‘met kracht’. Zie echter den herstelden tekst.</div>
<div id="n652">In den grondtekst ontbreekt <hi type="italic">het land. Meroz</hi> moet eene niet ver van het slagveld gelegen stad zijn, welker inwoners geweigerd hebben aan den strijd of de vervolging deel te nemen; daarom wordt over haar door Debbora de vloek uitgesproken uit naam van den <hi type="italic">Engel des Heeren</hi>, den onzichtbaren aanvoerder van Israël's legerscharen (vgl. Jos. V 13-16).</div>
<div id="n653">Hebr.: ‘in de tent’. Waarschijnlijk is de oorspronkelijke zin: ‘onder de vrouwen, die in tenten wonen’, d.i. onder de nomadenvrouwen.</div>
<div id="n654">Eigenlijk ‘geronnen melk’. Zij bood die Sisara aan in hare kostbaarste <hi type="italic">schaal</hi> (vgl. VI 38), die voor hooge gasten bestemd was.</div>
<div id="n655">De Vulgaat vertaalt vrij. In den grondtekst wordt er nadruk op gelegd, dat hij op de plaats dood bleef zonder de kracht te hebben gehad zich te verweren of op te staan.</div>
<div id="n656">Hebr.: ‘harer edelvrouwen’ (letterlijk ‘vorstinnen’); zij zelve was dus eene koningsvrouw (vgl. den herstelden tekst v. 30). <hi type="italic">Der schoonmoeder</hi>, Hebr. ‘haar’.</div>
<div id="n657">Hebr.: ‘ééne vrouw, twee vrouwen voor elken krijgsman’. Zij tracht de door het lang uitblijven van haar zoon beangstigd geworden moeder van Sisara gerust te stellen door haar voor te spiegelen, dat men nog bezig is met het verdeelen van een rijken buit, waartoe ook de gevangen gemaakte vrouwen werden gerekend; en ook zij zelve poogt haren angst door deze gedachte te onderdrukken. - Zoo sluit het lied van Debbora met eene de dichteres verradende schildering van een echt vrouwelijk tafereel.</div>
<div id="n658">Vgl. voor dit vers Ps. XXXVI 20, 38-40, LXVII 3-4, XCI 10; II Reg. XXIII 4; Ps. XVIII 6-7; Apoc. I 16. De oorspronkelijkheid er van kan op dezelfde gronden betwijfeld worden als die van v. 3-5; zie noot 3.</div>
<div id="n659">De Madianieten stamden af van Abraham en Cetura (Gen. XXV 2) en woonden oorspronkelijk zoowel ten westen als ten oosten van de Aelanietische Golf ten Z. van Palestina; tot den westelijken tak behoorde Raguel, wiens dochter Sephora Moses' vrouw werd (zie Exod. II 15-21 en noot 15 ald.). Zij schijnen later meer naar het noorden getrokken te zijn, vgl. Num. XXII noot 2. Zij verbonden zich thans met de Amalekieten (zie III noot 21) en de ‘zonen van het Oosten’ (v. 3), d.i. de ten O. van Chanaän wonende Arabische stammen (Bedoeïenen), trokken den Jordaan over en vielen als stroopende benden in het land van Israël, waarin zij gedurende <hi type="italic">zeven jaar</hi> feitelijk heer en meester waren. Na de overwinning van Gedeon verdwijnen zij als volk uit de geschiedenis.</div>
<div id="n660">Versterkte schuilplaatsen op de bergen; vgl. I Reg. XXIII 14, 19; XXIV 1; II Reg. XXIII 13-14. Het lidwoord duidt aan, dat deze grotten enz. ten tijde van den schrijver nog bestonden. Ook zal men de natuurlijke grotten tot schuilplaatsen hebben ingericht.</div>
<div id="n661">Hebr.: ‘legerden zich tegenover hen’.</div>
<div id="n662">Dus tot aan de kust der Middellandsche Zee in het zuidwesten des lands - althans zoo de naam <hi type="italic">Gaza</hi> goed is overgeleverd en er geen andere plaats bedoeld wordt.</div>
<div id="n663">Met godsdienstige vreeze, d.i. vereert hen niet!</div>
<div id="n664">Verzamelwoord voor de heidensche bewoners van Chanaän, evenals Gen. XV 16 en Jos. XXIV 15.</div>
<div id="n665">De profeet, die waarschijnlijk langeren tijd werkzaam was, doch wellicht ook tot het geheele volk kon spreken ter gelegenheid eener vergadering bij het Heiligdom (vgl. II noot 3 en X noot 16), toont hun den afval van God als de oorzaak der verdrukking, vgl. II 1-3 en X 11-14. Velen zullen zich op zijne vermaning hebben bekeerd, hoewel zelfs de vader van Gedeon nog een altaar van Baäl had, v. 25. - Aan de rede, zooals zij hier staat, ontbreekt een besluit. Ook mist men eene inleiding of een overgang tot het volgende. De gewijde schrijver heeft hier, als elders, uit zijne bronnen die stukken eenvoudig bijeengevoegd, welke hij het belangrijkst achtte voor zijn doel.</div>
<div id="n666">Of: de terebint. Zie Jos. XXIV noot 14. Voor het lidwoord vgl. noot 2.</div>
<div id="n667">Hebr.: ‘aan Joas den Abiëzriet’, d.i. van het geslacht van Abiëzer uit den stam Manasses (Num. XXVI 30; Jos. XVII 2; I Par. VII 18), nl. van West-Manasses. Uit v. 24 en VIII 32 blijkt, dat de stad <hi type="italic">Ephra</hi>, Hebr. ʽOphra, aan dit geslacht behoorde. Zij schijnt onderscheiden van de gelijknamige stad in Benjamin (Jos. XVIII 23; I Reg. XIII 17) en volgens hoofdst. IX niet ver van Sichem te zoeken.</div>
<div id="n668">Werd door hem gezien zittend onder den boom. De engel verscheen, evenals in Gen. XVIII en XIX, als een reiziger (met een wandelstaf v. 21), die ouder de schaduw van den boom een wijle rustte; vgl. hierna hoofdst. XIII.</div>
<div id="n669">Hebr.: ‘sterke held’, ziet op de toekomst en kan vergeleken worden met Joan. I 42 en Matth. XVI 18.</div>
<div id="n670">Hebr. ‘Jahwe’, die zich door den engel liet vertegenwoordigen en door hem sprak; vgl. Gen. XVI 10, XVII 1 volg., XVIII 1 volg. (zie noot 19 ald.), XIX 24 (vgl. v. 21-22), XXI 18, XXII 12, 16-18, XXXI 12-13; Exod. III 2 volg. (noot 3 ald.) alsmede de hierboven II noot 1 aangehaalde plaatsen met de aanteekeningen. De personen, aan wie de ‘Engel van Jahwe’ verscheen, vereerden dan ook de tegenwoordigheid van Jahwe in de verschijning des engels, hoewel zij meermalen blijk gaven het onderscheid te kennen (vgl. v. 22).</div>
<div id="n671">De zin kan zijn: in de <hi type="italic">kracht</hi>, die gij van Mij ontvangt door mijne zending en door het bewustzijn daarvan, zooals in het volgende gezegd wordt. Of waarschijnlijker: in de kracht, die gij, bij uwen arbeid, het dorschen, blijkt te bezitten. Reeds zijn naam duidt kracht aan: een die ‘omhouwt’ of ‘breekt’.</div>
<div id="n672">De Masoretische lezing ‘Adonaj’ onderstelt in Gedeon reeds de gedachte, dat de <hi type="italic">Heer</hi> tot hem spreekt. Men kan echter even goed ‘adoni’, <hi type="italic">mijn heer</hi>, lezen (vgl. Jos. V 15 en noot 8 ald.).</div>
<div id="n673">Met eerbiedigen schroom, waaruit blijkt dat hij in de verschijning de tegenwoordigheid Gods vermoedt (vgl. Gen. XVIII 3), vraagt hij een teeken. Evenwel worden de laatste woorden <hi type="italic">dat.... spreekt</hi> om taalkundige reden voor een late glosse aangezien.</div>
<div id="n674">Het Hebr. ‘mincha’ beteekent in 't algemeen eene <hi type="italic">gave.</hi> Uit het volgende blijkt, dat Gedeon met aartsvaderlijke gastvrijheid (vgl. Gen. XVIII 4-8, XIX 2-3) den vreemdeling een gewonen, doch ruimen maaltijd wil bereiden. Vgl. verder XIII 15-16, 19.</div>
<div id="n675">Wellicht in de opstijgende vlam, evenals XIII 20.</div>
<div id="n676">Hebr.: ‘Heere Jahwe’, vgl. Jos. VII 7. Uitroep van schrik; want ‘geen mensch kan God zien en leven’, Exod. XXXIII 20; Is. VI 5; vgl. Gen. XXXII 30 en hierna XIII 22 met de aanteekeningen.</div>
<div id="n677">Na het verdwijnen van den engel, misschien door eene stem uit den hemel, vgl. Gen. XXII 11 en 15. Het kan echter ook bij de v. 25 verhaalde openbaring in den volgenden nacht geschied, doch hier reeds vermeld zijn in den zakelijken samenhang, waarin het behoort.</div>
<div id="n678">Hebr.: ‘Jahwe sjalôm’, d.i. ‘Jahwe (is) heil’ of ‘<hi type="italic">vrede</hi>’, daar Hij zich hier niet als verdelgend, maar als heilbrengend betoond had. Zoo heet ook de Messias ‘Sjalôm’ bij Mich. V 5 (ook Gen. XLIX 10 te lezen voor ‘Sjilo’?) en ‘onze Vrede’ in Ephes. II 14. Misschien heeft Gedeon eerst later, na de overwinning, dit <hi type="italic">altaar</hi> opgericht. Het diende ter herinnering aan de hier plaats gehad hebbende verschijning en belofte van Jahwe (vgl. Gen. XII 7, 8; XIII 4, 18; XXVI 25; XXVIII 18; XXXI 13; XXXIII 20; XXXV 7, 14; Exod. XVII 15) en moet wel onderscheiden worden van dat van v. 26 en 28.</div>
<div id="n679">Hebr.: ‘tot op den huidigen dag is het (altaar) nog te Ophra van Abiëzer’ (zie noot 9), waarna v. 25 vervolgt: ‘En het geschiedde in dien nacht, dat Jahwe tot hem sprak’ enz.</div>
<div id="n680">Den daarop volgenden <hi type="italic">nacht.</hi> Vgl. Gen. XXVI 24, XXVIII 11 volg.</div>
<div id="n681">Hebr.: ‘Neem den stier, dien uw vader heeft, en den tweeden stier van zeven jaar’. De woorden ‘en den tweeden stier’ zijn waarschijnlijk eene randbemerking, uit misverstand door een afschrijver uit v. 26 hier ingebracht; zoodat de tekst waarschijnlijk moet luiden: ‘Neem den stier, dien uw vader heeft, van zeven jaar’, d.i. den zevenjarigen stier uws vaders. Deze krachtige, zevenjarige stier moest dienen om het altaar van Baäl omver te trekken. De <hi type="italic">tweede</hi> of jongere stier van v. 26 moest als zoenoffer dienen; vgl. Gen. XV 9; Lev. IX 3; Num. XIX 2. Het moesten stieren van zijn <hi type="italic">vader</hi> zijn, omdat ook het <hi type="italic">altaar van Baäl</hi> van zijn vader was. - Volgens sommigen zou hier oorspronkelijk ook reeds sprake geweest zijn van de tien mannen, die Gedeon volgens v. 27 te hulp nam, en de tekst dus geluid hebben: ‘Neem tien man van uwe knechten en den stier’ enz. Doch voor zulk eene inlassching bestaat geen voldoende grond.</div>
<div id="n682">Voor <hi type="italic">het bosch</hi> enz. heeft de grondtekst: ‘de asjera, die er bij (staat)’. Zie Exod. XXXIV noot 10; Mich. V noot 15. Vgl. boven II 13 en III 7 met de aanteekeningen. Zie ook noot 26.</div>
<div id="n683">Voor <hi type="italic">rots</hi> heeft de grondtekst: vesting, sterkte. De Vulgaat vermoedt hierin ten onrechte den steen van v. 20-21. Veeleer heeft men te denken aan een versterkte hoogte (vgl. v. 2) te Ephra, op welker top Joas een altaar van Baäl had opgericht, dat nu door een <hi type="italic">altaar voor den Heer</hi> (Hebr. ‘voor Jahwe’) moest worden vervangen. Wellicht was dit slechts een herinnerings-altaar (vgl. Jos. XXII 10, 28), terwijl het daarop bij deze gelegenheid door Gedeon gebrachte <hi type="italic">brandoffer</hi> diende om op die door afgoderij ontheiligde plaats eene daad van verzoening te stellen. Overigens was het gebruik van altaren van aarde of onbehouwen steenen (Exod. XX 25) voor den huiselijken eeredienst (slachting) niets ongewoons, zie I Reg. IX noot 12 (vgl. hierna XIII 19 en noot 15 ald.). - De woorden <hi type="italic">waarop gij</hi> enz. staan niet in den grondtekst, die hier een woord heeft van onzekere beteekenis.</div>
<div id="n684">Hebr.: ‘op het hout der asjera, die gij zult omhouwen’. Deze plaats geeft aanleiding om te denken, dat ‘asjera’ ook een verzamelwoord kan zijn voor meerdere bij of om het altaar staande palen of boomstammen; men kan evenwel aannemen, dat bij de onvoldoende hoeveelheid hout van den éénen paal ander hout werd gevoegd.</div>
<div id="n685">Hebr.: ‘de asjera’; zoo ook v. 30.</div>
<div id="n686">Hebr.: ‘en dat men den tweeden stier op het nieuwgebouwde altaar had geofferd’; <hi type="italic">tweeden</hi> is wellicht ook hier glosse (noot 23).</div>
<div id="n687">De zin van de Vulgaat wordt door het volgende verklaard: zoo Baäl God is, zal hij zich zelf wel wreken. Evenwel behoort het Hebr. vertaald te worden: ‘Wie voor hem strijdt, zal gedood worden nog dezen morgen’; het volgende vormt hiermede dan een tegenstelling. Joas kiest dus thans partij voor zijn heldhaftigen zoon en bedreigt de verdedigers van den afgod (wiens altaar hij uit vrees of zwakheid zal hebben laten staan) met den dood (overeenkomstig de Wet, Deut. XIII 6-10 en XVII 2-5).</div>
<div id="n688">Hebr.: ‘hij strijde voor zich zelven, omdat hij’ enz.</div>
<div id="n689">Hebr. ‘Jeroebbaäl’, d.i. ‘Baäl strijde’, welke naam in den volksmond de beteekenis schijnt gekregen te hebben: ‘hij strijdt tegen Baäl’ (‘Baälsbestrijder’).</div>
<div id="n690">Zie noot 1.</div>
<div id="n691">Of Esdrelon. Vgl. IV noot 19; Jos. XVII 16 noot. In die streek werden Gedeon's broeders door hen gedood, VIII 18. Daar deze stroopende horden niet vermoedden dat zij thans oorlog hadden te voeren, zullen zij ook buiten deze vlakte verspreid zijn geweest en in 't bijzonder in de vruchtbare valleien van het Overjordaansche land, waar zij doortrokken, bij troepen met hunne kameelen zijn achtergebleven, terwijl zij de gebergten vrij lieten; de hoofdtroep van de vijandelijke benden zal in de vlakte van Esdrelon gelegerd zijn geweest; vgl. v. 4-5.</div>
<div id="n692">Letterlijk naar het Hebr.: ‘had zich bekleed met Gedeon’; vgl. II Par. XXIV noot 14.</div>
<div id="n693">Zijne naaste stamgenooten, zie noot 9. De grondtekst zegt, dat de Abiëzrieten aan zijn oproep gehoor gaven en hem volgden.</div>
<div id="n694">Hebr. ‘hun’, nl. Gedeon en den zijnen. Het is echter onwaarschijnlijk, dat het gros der van deze drie stammen opgekomen manschappen, die <hi type="italic">hem te gemoet trokken</hi>, d.i. zich met hem trachtten te vereenigen, zich vóór de VII 19-23<hi type="italic">a</hi> verhaalde overwinning werkelijk bij Gedeon heeft kunnen voegen; want 1<hi type="super">o</hi>. waren zij door de groote vlakte van Jezraël, die van vijanden overstroomd was (v. 33), van Gedeon gescheiden, en 2<hi type="super">o</hi>. doet het getal 32000 van Gedeon's manschappen (VII 3) veeleer denken aan den heirban van den éénen stam, die <hi type="italic">hem volgde,</hi> nl. van <hi type="italic">Manasses</hi>, welke stam na den uittocht uit Egypte 32200 (Num. I 35) en kort vóór den intocht in Chanaän 52700 mannen boven de 20 jaar telde (ald. XXVI 34). Voor <hi type="italic">geheel Manasses</hi>, zie XI noot 31; vgl. verder VII noot 24 en noot 6 ald. Terwijl Manasses ten zuiden woonde, woonden de drie andere hier genoemde stammen ten noorden van de door den vijand bezette streek. Issachar, in welks gebied de vijand gelegerd was, kon niet worden opgeroepen; <hi type="italic">Zabulon</hi>, dat na Issachar het meest van hen te lijden had, kon waarschijnlijk niet in behoorlijk getal opkomen en wordt dan ook VII 23 niet meer genoemd.</div>
<div id="n695">Hoewel Gedeon de belofte van Gods bijstand had ontvangen, is het toch natuurlijk, dat hij verzekerd wenschte te zijn van den goeden uitslag der bepaalde onderneming, waartoe hij thans plan had en waarbij hij een leger van minstens 32000 kloeke mannen moest blootstellen aan het gevaar der vernietiging door eene overmacht van omstreeks 135000 vijanden (VIII 10). Zijn betrekkelijke kleingeloovigheid ontving echter daarna een heilzame les door de beschikking van God, waardoor hij slechts 300 manschappen overhield (VII 1-7). Of het hier verhaalde dubbele wonder geschied is vóór of nà de oproeping der Manassieten (v. 34-35), kan uit den tekst niet worden opgemaakt; vgl. noot 7 aan het einde.</div>
<div id="n696">Hebr.: ‘En het kamp van Midian was hem ten noorden, van den heuvel ham-More af, in de vallei’. Daar noch deze <hi type="italic">heuvel</hi>, welks naam waarschijnlijk ‘Leeraarsheuvel’ beteekent (vgl. Is. XXX 20; eiken ‘More’ Gen. XII 6 en Deut. XI 30), noch de <hi type="italic">bron Harad</hi> (Hebr. Charod) van elders bekend zijn, is het niet uit te maken, welke de hier bedoelde daarbij gelegen <hi type="italic">vallei</hi> is. Wegens VI 33 onderstelt men de vallei van Jezraël; doch v. 3 hierna verplaatst ons in het Overjordaansche. Fl. Josephus, die bedoelde plaatsen nog kan gekend hebben, neemt eveneens aan, dat Gedeon met zijn leger aan de oostzijde van den Jordaan stond (Antt. V, 6, 3), onderstelt dus dat de bron Harad en de heuvel More zich daar eveneens bevonden, hoewel hij het kamp der Madianieten aan de westzijde gelegen acht. Volgens onzen tekst, in verband met v. 8 volg., moet echter het bedoelde Madianietische kamp onmiddellijk onder het bereik van Gedeon gelegen hebben. Dat de Madianieten ook in het Overjordaansche legerkampen hebben gehad, is geenszins onwaarschijnlijk (zie VI noot 33); dat Gedeon zijn leger verzamelde buiten het bereik der vijandelijke hoofdmacht en dat hij ten oosten van den Jordaan aan die ten westen gelegerde hoofdmacht, die door de troepen der noordelijke stammen aan hare noord- en westzijde zou worden bestookt (vgl. v. 23 met VI noot 36), den terugtocht wilde afsnijden, waardoor tevens het aandringen van uit het oosten te hulp komende vijandelijke troepen werd belet, was goede krijgstactiek, vgl. v. 24 en de aanteekening aldaar. Evenwel hebben wij aangaande het krijgsplan van Gedeon geen voldoende gegevens, daar de gewijde schrijver ons alleen datgene verhaalt, waardoor de vervulling van Gods belofte aangaande de overwinning in het licht wordt gesteld.</div>
<div id="n697">In den grondtekst behooren deze woorden nog bij den vorigen zin: ‘.... keere terug van het gebergte Galaäd’. Deze bergketen begrenst het Jordaandal ten oosten en loopt daarmede evenwijdig. Gedeon had hierin voor de verzameling van zijn leger inderdaad een zeer geschikt terrein. Zij, die de verzamelplaats zoeken bij het dal Esdrelon (Jezraël), nemen hier eene fout aan en lezen meestal ‘Gilboa’ voor ‘Gilead’; doch alle teksten hebben ‘Gilead’ en voor eene verandering bestaat geen dringende grond. Zie verder noot 23. - Aangaande de herkomst en de getalsterkte van Gedeon's leger zie VI noot 36.</div>
<div id="n698">Van de bron Harad, v. 1. Op het gebergte Galaäd ontspringen meerdere beken, die naar den Jordaan vloeien.</div>
<div id="n699">Dat zij eerst in gebogen of hurkende houding met de hand geschept hebben, v. 6.</div>
<div id="n700">Deze wijze van drinken, waarbij zij op beide knieën gelegen zich met den mond tot in het water voorover bogen, getuigde van meer gemakzucht en van minder behoedzaamheid tegenover een mogelijke overrompeling dan de eerste, waarbij men snel water schepte in de hand en het zoo dronk of lekte.</div>
<div id="n701">Hebr.: ‘en al het volk ga ieder naar zijne plaats’, en in v. 8: ‘en alle manschappen van Israël zond hij ieder naar zijne tent.’ Uit VIII 2 kan men met eenige waarschijnlijkheid afleiden, dat onder de <hi type="italic">driehonderd</hi> dapperen vele aan Gedeon verknochte Abiëzrieten waren (VI 11). De andere troepen bestonden voornamelijk uit Manassieten, die Gedeon waren gevolgd (VI 35), wellicht meest Oost-Manassieten, die zich hier, in het Overjordaansche (vgl. noot 1 en 2), nabij hunne woonplaatsen bevonden. Nochtans zijn deze troepen, zooals uit v. 23 valt op te maken, waarschijnlijk nog, hier en daar verspreid, in het veld gebleven. Slechts de eerste, de verrassende overwinning, die het sein zoude wezen voor den algemeenen aanval op den vijand, zou alleen worden bewerkt door de driehonderd, en wel zonder wapenen (v. 20-22).</div>
<div id="n702">Met eene waarschijnlijke tekstverbetering zou de grondtekst, in verband met v. 16, luiden: ‘En hij nam de kruiken van het volk uit hunne handen alsmede hunne horens’ (bazuinen). Daar niet ieder man een kruik en een horen had, hield Gedeon die van de vertrekkenden terug om daarmede zijne driehonderd voor den v. 16 volg. verhaalden eigenaardigen strijd uit te rusten. Aarden kruiken dienden ook om <hi type="italic">mondvoorraad</hi>, bv. meel (III Reg. XVII 12, 14, 16), te bergen. Om mondvoorraad was het Gedeon evenwel niet te doen. De foutieve lezing ‘tseda’ (mondvoorraad) voor ‘kaddê’ (kruiken) kon gemakkelijk in den tekst sluipen.</div>
<div id="n703">De schrijver komt hier op het begin van zijn verhaal in v. 1 terug. Het tusschengelegene is door hem waarschijnlijk uit eene andere, evenzeer geloofwaardige, bron ingevoegd. Het daarin verhaalde is natuurlijk niet boven op den berg, maar in het dal van de beek Harad geschied. Nadat de overigen waren weggetrokken, besteeg hij met de driehonderd den berg, zoodat thans het kamp der Madianieten in de vallei ten noorden van den berg ‘<hi type="italic">beneden</hi> hem’ (Hebr.) lag.</div>
<div id="n704">De voorposten van het Madianietische kamp. <hi type="italic">Gewapenden</hi> is (evenals Num. XXXII 17; Jos. I 14, IV 12) tegenstelling met de ongewapenden, die zich in het kamp bevonden.</div>
<div id="n705">Dit vers onderbreekt den samenhang en ziet uit als een glosse uit VI 3-5; ook om taalkundige reden wordt het door de nieuweren voor onecht gehouden; het zou zakelijk beter passen bij VI 33 (de vlakte van Jezraël).</div>
<div id="n706">Volgens andere oude vertalingen een geroosterde broodkoek. Het gerstebrood was een beeld van het van landbouw levende Israël tegenover het in tenten wonende Madian; de droom duidt de rechtvaardige vergelding aan, die over Madian kwam wegens het verwoesten van Israël's korenakkers (VI 3-4).</div>
<div id="n707">Hebr.: ‘God’. De heiden spreekt niet van ‘Jahwe’ (den <hi type="italic">Heer</hi>, vgl. v. 15), den God van Israël in 't bijzonder, maar van de Godheid in 't algemeen. Wat hij hier zegt, is zijne gevolgtrekking uit den verhaalden droom; <hi type="italic">want</hi> ontbreekt in den grondtekst. Dat de Madianieten gehoord hadden van <hi type="italic">Gedeon</hi>, staande aan het hoofd van een Israëlietische legermacht, ligt voor de hand, en het is niet onwaarschijnlijk dat ook zijne nabijheid hun bekend was; zij vermoedden hem evenwel niet op den nabijgelegen berg. Doch wellicht is de verklaring van den droom in dezen vorm het werk van den schrijver der bron, waaruit de gewijde schrijver geput heeft.</div>
<div id="n708">Het Hebr. woord beteekent dikwijls slechts: ‘welaan!’ Het hier volgende behoeft feitelijk niet in denzelfden nacht te zijn geschied, hoewel het naar het verhaal zoo schijnt.</div>
<div id="n709">Vermoedelijk werd het ondereinde van den stok, waaraan de fakkel bevestigd was, door een in den bodem der brooze aarden kruik gemaakt gat gestoken, zoodat men de kruik met de daarin verborgen brandende fakkel aan den onder-uitstekenden stok op de hand kon dragen. Op een gegeven oogenblik sloeg men dan de kruiken stuk (v. 20) en verschenen de hoog opvlammende fakkels. Nog in de 18<hi type="super">de</hi> eeuw moet een Arabisch stamhoofd deze krijgslist van Gedeon met goed gevolg hebben aangewend.</div>
<div id="n710">Hebr.: ‘rondom het geheele kamp’, vgl. v. 21 Hoewel dit <hi type="italic">rondom</hi> niet in den strikten zin behoeft te worden opgevat (er bleef b.v. ruimte voor de vluchtenden, v. 21, 23), kan men uit het geheele verhaal toch opmaken, dat hier geenszins de geheele vijandelijke legermacht, die volgens VIII 10 (noot 12) 120.000 bedroeg, verzameld was. Zulk een, zich uren ver uitstrekkend legerkamp kon in zoo korten tijd midden in den nacht zelfs niet gedeeltelijk door drie legerbenden van 100 man worden omgetrokken; en nog veel minder konden die drie benden, die wij ons volgens den tekst toch op drie punten <hi type="italic">rondom het kamp</hi> hebben te denken, met elkander in gemeenschap blijven, zooals v. 19 volg. verhaald wordt en de grondtekst hier (v. 18) nog duidelijker zegt: ‘en steek ik en allen (nl. de honderd), die bij mij zijn, de bazuin, dan moet ook gij rondom het geheele kamp de bazuin steken’ enz.</div>
<div id="n711">Sommige handschriften van den grondtekst en oude vertalingen hebben hier (evenals v. 20): ‘Zwaard van (eig. “voor”) Jahwe en Gedeon!’ Vgl. v. 14: ‘het zwaard van Gedeon’, waarop deze strijdkreet schijnt te zinspelen, of omgekeerd (zie noot 12 aan het einde).</div>
<div id="n712">De Vulgaat vat de <hi type="italic">driehonderd</hi> van de drie benden samen, terwijl de grondtekst hier slechts van de ‘honderd’ spreekt, bij welke Gedeon was en die het eerst begonnen te blazen.</div>
<div id="n713">Hebr.: ‘der middelste nachtwake’. De nacht was in drie nachtwaken verdeeld (zie Thren. II 19 noot), van welke hier de middelste, die middernacht omvatte, genoemd wordt, terwijl de derde Exod. XIV 24 (zie de noot aldaar) en I Reg. XI 11 wordt vermeld. Eerst in den Romeinschen tijd vindt men ook bij de Joden vier nachtwaken; zie Matth. XIV 25 en Marc. VI 48.</div>
<div id="n714">Het Hebr. vertaalt men beter: ‘toen men de schildwachten had opgesteld’, d.w.z. toen de schildwachten der tweede nachtwake die van de eerste hadden afgelost. Volgens den grondtekst behoort deze tijdsbepaling niet bij het volgende, maar bij het voorafgaande: ‘Gedeon en de honderd.... betraden..... toen’ enz.</div>
<div id="n715">Hebr.: ‘en zij stootten in de bazuinen en sloegen de kruiken in hunne hand stuk.’</div>
<div id="n716">Namelijk al de drie benden (Hebr.), van welke die van Gedeon begonnen was.</div>
<div id="n717">In de verwarring. Vgl. I Reg. XIV 20, II Par. XX 23.</div>
<div id="n718">Hebr.: ‘tot Beth-has-sjitta (“Acacia-huis”), naar Sereda (of Serera) tot den rand van Abel-mechola, boven (of tot) Tabbath’. Van deze plaatsen komen <hi type="italic">Abel-mehula</hi> en Sereda elders voor. Het eerste was de geboorteplaats van Eliseüs (III Reg. XIX 16) en lag ten zuiden van Bethsan (ald. IV 12); de juiste ligging is nog niet vastgesteld. Waarschijnlijk lag het niet onmiddellijk aan den Jordaan, maar aan den <hi type="italic">rand</hi> of den bergrug ten westen van het diepe en breede Jordaandal. Onmiddellijk aan den Jordaan, doch zuidelijker dan Abel-mehula, moet Sarthan gelegen hebben (Jos. III 16), waarmede het in de Vulg. ontbrekende Sereda (vgl. III Reg. XI 26) terecht wordt vereenzelvigd; vgl. III Reg. IV 12 en VII 46 met II Par. IV 17. Tusschen Sarthan ten westen en Adom of Adam ten oosten (Jos. III 16) kon men den Jordaan overtrekken; ten oosten, doch zuidelijker, lag ook Succoth (hierna VIII 5); vgl. III Reg. VII 46: ‘tusschen Succoth en Sarthan’, waar volgens een waarschijnlijke tekstverbetering de ‘overgang (“maäbrath” voor “maäbeh”) van Adama’ (door Vulg. met ‘leemaarde’ vertaald) zich bevond en waar het betreffende erts waarschijnlijk gevonden werd. - De in de richting van den Jordaan vluchtende Madianieten zochten de overgangsplaats tegenover Sarthan en kwamen volgens den tekst daarna aan den <hi type="italic">rand van Abelmehula</hi>, een duidelijke aanwijzing dat zij niet van het westen, van de vlakte van Esdrelon, kwamen, maar dat zij integendeel van uit het Oostjordaansche tegenover Sarthan over de rivier vluchtten en dan over Abelmehula en <hi type="italic">Tebbath</hi> (onbekend) hunne stamgenooten in genoemde vlakte trachtten te bereiken; vgl. noot 1 en 2. <hi type="italic">Bethsetta</hi> lag vermoedelijk ten O. van den Jordaan, hetzij al of niet in de richting van Sarthan.</div>
<div id="n719">In plaats van ‘riepen’ (d.i. <hi type="italic">hieven een veldgeschrei aan)</hi> heeft het Hebr.: ‘werden geroepen’ d.i. werden opgeroepen. Deze troepen waren volgens het voorafgaande niet bij Gedeon, maar toch in het veld; vgl. VI noot 36 en VII noot 6. Zij ontvingen thans het bevel de ten W. van den Jordaan, vooral in de vlakte Esdrelon, zich bevindende Madianieten aan te vallen. - Men kan zich den gang der gebeurtenissen als volgt voorstellen. Toen de Madianieten het land waren binnengedrongen en de groote vallei van Jezraël, die Noord- en Midden-Palestina van elkander scheidt, hadden bezet, verzamelde Gedeon de strijdbare mannen van zijn stamhuis Abiëzer om zich heen, riep die van West-Manasses (ten zuiden van genoemde vallei) op, zond ook boden naar Oost-Manasses en naar de drie noordelijke stammen (VI 33-35) en trok, door de West-Manassieten gevolgd, over den Jordaan, naar het gebergte Galaäd, waar ook de Oost-Manassieten zich bij hem voegden; daar hadden de twee schiftingen plaats, waarna hij slechts de 300 man bij zich hield, die met hunne fakkels en bazuinen midden in den nacht de daar gekampeerde vijandelijke legerbende in de grootste verwarring op de vlucht joegen (VII 1-23<hi type="italic">a</hi>). Met v. 23<hi type="italic">b</hi> verandert het tooneel. Wij zien ons geplaatst in het Westjordaansche; de <hi type="italic">mannen van Nephthali, Aser en geheel</hi> (d.i. Oost- en West-) <hi type="italic">Manasses</hi>, die verre van Gedeon waren (zie VI noot 36) of door hem weggezonden, maar thans ten strijde zijn opgeroepen, zijn bezig de Madianieten te vervolgen (v. 23<hi type="italic">b</hi>); de Ephraëmieten, thans voor het eerst door Gedeon opgeroepen, bezetten de westelijke toegangen tot den Jordaan, om den vijand den terugtocht naar het Oostjordaansche af te snijden, en vatten twee Madianietische opperhoofden (v. 24-25<hi type="italic">a</hi>); Gedeon ontvangt ten O. van den Jordaan van de Ephraëmieten hunne afgeslagen hoofden (v. 25<hi type="italic">b</hi>) en verslaat eindelijk de overgebleven vijandelijke legermacht in een verwijderde streek, waar zij zich veilig waande (VIII 10-12). Het rechtstreeksche verband tusschen deze twee bedrijven van den krijg ontbreekt in het verhaal, ook wanneer men het eerste ten westen van den Jordaan, bij en in de vlakte van Esdrelon, laat afspelen; en het feit, dat wij ons v. 23<hi type="italic">b</hi>-25<hi type="italic">a</hi> in het Westjordaansche bevinden, is geen reden om de gegevens, die het Oostjordaansche land als het tooneel van Gedeon's eerste overwinning aanwijzen, te miskennen (zelfs met tekstverandering in VII 3). De gewijde schrijver levert blijkbaar geen vast aaneengeschakeld verhaal van dezen bevrijdingsoorlog, maar geeft ons uit zijne bronnen slechts de voornaamste episoden (vgl. noot 1 aan het einde). Zie overigens de volgende noot.</div>
<div id="n720">Met het oog op de verder noodige krijgsverrichtingen zal Gedeon deze oproeping zoo spoedig mogelijk na de verhaalde nachtelijke verrassing der vijanden tot Ephraïm hebben gericht te gelijk met de oproeping van de nog verspreide troepen der v. 23 genoemde stammen. Na de nachtelijke vlucht der vijanden bij den heuvel More bleef Gedeon met zijne driehonderd ten O. van de rivier, om de weldra ook in de vlakte Esdrelon door de Israëlieten aangevallen en over den Jordaan vluchtende Madianieten af te wachten. Dezen, van verschillende kanten door de Israëlieten bestookt, zochten, door het gerucht van Gedeon's overwinning ontmoedigd, hun heil in de vlucht; een deel hunner bereikte met de koningen Zebeë en Salmana de overzijde van den Jordaan en werd daar door Gedeon achtervolgd (VIII 4, 10, 11); de anderen werden deels door de hen vervolgende Israëlieten in de pan gehakt, deels vielen zij (met Oreb en Zeb) in de handen der hen aan den Jordaan opwachtende Ephraëmieten (VII 24). Dat dit alles niet het werk van een of twee dagen is geweest, ligt voor de hand.</div>
<div id="n721">Van het Ephraëmietische bergland naar het Jordaandal.</div>
<div id="n722">De woorden <hi type="italic">en den Jordaan</hi> zijn hier en hierna vermoedelijk een verklarend toevoegsel, dat van den rand in den tekst is gekomen: <hi type="italic">de wateren.</hi> (d.i. ‘het water’), n.l. <hi type="italic">den Jordaan</hi>, in 't bijzonder de overgangen van den Jordaan; vgl. III 28 en XII 5. <hi type="italic">Bethbera</hi>, Hebr. Bethbara, moet dan tamelijk ver naar het zuiden gelegen hebben en kan vereenzelvigd worden met Bethabara (‘veerhuis’), welke naam Joan. I 28 een andere lezing is voor ‘Bethania’ over den Jordaan, dat ongeveer tegenover Jericho en Galgala moet gelegen hebben (vgl. III noot 31 en 42). Velen onderscheiden echter <hi type="italic">de wateren</hi> van <hi type="italic">den Jordaan</hi>, onder welke eerste men dan enkele beken zou moeten verstaan, welker dalen van den kant van het dal Esdrelon naar den Jordaan leiden.</div>
<div id="n723">Hebr.: ‘en alle man van Ephraïm werd opgeroepen’, nl. door de eigen stamhoofden.</div>
<div id="n724">Hebr.: ‘twee opperhoofden’. <hi type="italic">Oreb</hi> beteekent ‘raaf’, <hi type="italic">Zeb</hi> (Hebr. ‘Zeëb’) ‘wolf’, en de plaatsen, waar zij gedood werden, ontvingen ter herinnering de namen ‘Ravensteen’ <hi type="italic">(rots Oreb)</hi> en ‘Wolvenpers’ <hi type="italic">(druivenkelder Zeb).</hi></div>
<div id="n725">Hij bevond zich derhalve ten O. van den Jordaan, en uit niets blijkt dat hij te voren van het westen naar het oosten was overgestoken; zie ook VIII noot 5. <hi type="italic">Zij achtervolgden</hi> de Madianieten, die onder Zebeë en Salmana (VIII 5) over den Jordaan vloden (buiten het bereik van Gedeon, vermoedelijk ten zuiden van zijne oogenblikkelijke verblijfplaats), en kwamen zoo bij Gedeon.</div>
<div id="n726">Hebr.: ‘Wat hebt gij ons aangedaan’.</div>
<div id="n727">De grondtekst heeft alleen: ‘en zij voeren hevig tegen hem uit’; het overige is een toevoegsel van de Vulgaat. Nu de onderneming van Gedeon, waarschijnlijk tegen hunne verwachting, zoo goed geslaagd was, waren zij ijverzuchtig op hun broederstam Manasses, waartoe Gedeon behoorde en die wèl opgeroepen was. Gedeon had die stammen opgeroepen, welke aan het door de Madianieten bezette gebied grensden (vgl. VI noot 36) en er dus rechtstreeks belang bij hadden, wat met Ephraïm niet het geval was; deze verontschuldiging voert hij echter in zijn antwoord (v. 2-3) niet aan, om verder getwist te voorkomen. - Een gelijk verwijt ontving Jephte van de Ephraëmieten (XII 1).</div>
<div id="n728">Hebr.: ‘Wat heb ik nu gedaan’ enz.</div>
<div id="n729">Hebr.: ‘de nalezing’, vgl. Mich. VII 1. Gedeon vleit hen met hetgeen zij hebben gedaan, terwijl hij vóór hen nog slechts de vijanden op de vlucht had gejaagd. Hij vereenzelvigt zich met het kleine huis <hi type="italic">Abiëzer</hi>, waartoe hij en vermoedelijk wel een goed deel van zijne driehonderd mannen behoorden, ter vergelijking met den grooten stam <hi type="italic">Ephraïm</hi> (parallelisme), maar zegt hiermede geenszins, zooals sommige nieuweren willen, dat die driehonderd uitsluitend Abiëzrieten waren (vgl. VII noot 6).</div>
<div id="n730">Hebr.: ‘En Gedeon kwam naar den Jordaan, overtrekkende, hij en’ enz. Het vreemde ‘overtrekkende’, wordt door de nieuweren terecht als onecht verworpen; het is blijkbaar ingevoegd door iemand, die Gedeon tot nu toe aan den westelijken Jordaanoever waande. Aan een dergelijke hand is ook het verdachte ‘achtervolgende’ van den grondtekst te danken. Deze toch heeft voor <hi type="italic">en van vermoeienis</hi> enz. alleen: ‘vermoeid <hi type="italic">en achtervolgende</hi>’, voor welk laatste woord men met de Septuag. beter ‘hongerig’ leest. Gedeon kwam aan den Jordaan, om de langs den oostelijken oever, waarschijnlijk in zuidelijke richting gevluchte vijanden (vgl. VII noot 30) te vervolgen, doch zijne <hi type="italic">driehonderd</hi> hadden gebrek aan levensmiddelen.</div>
<div id="n731">Hebr. ‘Sukkoth’ (vgl. Gen. XXXIII 17), aan den Jaboc (Nahr-es-Zerka) gelegen (Gen. XXXII 22); de juiste ligging is niet met zekerheid bepaald; zie VII noot 23.</div>
<div id="n732">Zij geloofden niet, dat Gedeon de Madianieten, die op hunne kameelen gevlucht waren, zoude inhalen, en nog minder dat hij hun nog machtig leger (v. 10) in eene hem onbekende streek met zijne driehonderd man zou kunnen verslaan, en zij vreesden de wraak der Madianieten; daarom gaven zij dit spottende antwoord aan den in hun oog te roekeloozen held.</div>
<div id="n733">Voor <hi type="italic">met de doornen</hi> enz. staat in den Hebr. tekst de vierde naamval: ‘de doornen der woestijn en de stekelplanten’ welke woorden uit v. 16 hierheen schijnen gekomen te zijn, zoodat hier oorspronkelijk alleen schijnt gestaan te hebben: <hi type="italic">zal ik uw vleesch dorschen.</hi> Evenwel zou de beteekenis kunnen zijn: ‘zal ik uw vleesch de doornen enz. doen dorschen’, zie noot 16.</div>
<div id="n734">Oostelijker dan Soccoth, waar weleer Jacob, die in westelijke richting trok, eerst kwam na zijn verblijf in <hi type="italic">Phanuel;</hi> vgl. Gen. XXXII 30-31 met XXXIII 17.</div>
<div id="n735">Een vesting<hi type="italic">toren;</hi> Phanuel moet volgens III Reg. XII 25 een belangrijk strategisch punt geweest zijn.</div>
<div id="n736">Hebr.: ‘te Karkor’ (Sept. ‘Karkar’), eene onbekende plaats, doch zoover verwijderd (waarschijnlijk in zuidoostelijke richting), dat zij geen gevaar meer duchtten; vgl. v. 11.</div>
<div id="n737">Het Hebr. (‘nophelim’) kan men vertalen met ‘ingevallen’, evenals VII 12 (voor ‘lagen verspreid’) alsmede Gen. XXV 18 en Job I 15, zoodat het getal der in het land <hi type="italic">gevallen</hi> vijanden geraamd is op <hi type="italic">honderdtwintig duizend</hi>, van welke er nog omstreeks <hi type="italic">vijftien duizend waren overgebleven</hi>, d.i. meest over den Jordaan waren ontkomen, die nu door Gedeon werden achtervolgd.</div>
<div id="n738">Hoe Gedeon aan levensmiddelen gekomen is, wordt niet gemeld; dat lag buiten het doel van den gewijden schrijver. Bij dezen vervolgingstocht was zijn leger versterkt met de Israëlietische krijgslieden, die, den vijand achtervolgende, over den Jordaan waren gekomen; vgl. noot 26. De <hi type="italic">weg der tentbewoners</hi>, d.i. der Bedoeïenen, is vermoedelijk de nog bestaande groote karavaanweg ten oosten van den Jordaan, die van Damascus naar Arabië voert. Den Hebr. tekst leest men beter zoo dat de zin is: ‘in de richting van den weg der tentbewoners’, d.i. in oostelijke of zuidoostelijke richting, om den karavaanweg te bereiken, waarheen de Madianieten ongetwijfeld waren gevlucht op hunnen terugtocht naar het zuiden. <hi type="italic">Nobe</hi> is waarschijnlijk niet dat van Num. XXXII 42, dat tot Oost-Manasses behoorde en dus in het noordoosten moet gelegen hebben; sommigen lezen met geringe tekstverandering ‘Nebo’ (Nabo, zie Num. XXXII noot 12). <hi type="italic">Jegbaä</hi> (Num. XXXII 35), Hebr. Jogbeha, wordt gewoonlijk vereenzelvigd met het tegenwoordige Dzjoebeiha of Adzjbeha ten N.W. van Ammân (Rabbath-Ammon). In die streek, ongeveer ten N.O. van de noordelijke punt der Doode Zee, in de nabijheid van den karavaanweg, zal dan Karkor te zoeken zijn, waar de vijanden gelegerd waren (zie noot 11). Evenwel zijn deze plaatsbepalingen verre van zeker.</div>
<div id="n739">De eenigszins duistere woorden in den grondtekst, die de Vulg. met <hi type="italic">vóór den opgang der zon</hi> vertaalt, duiden waarschijnlijk eene plaats aan: ‘van den bergpas (van) Cheres’ (‘Zonnepas’?), zooals ook de Septuagint vertaalt. Deze bergpas moet dan in de nabijheid van Soccoth (v. 14) gezocht worden.</div>
<div id="n740">De grondtekst zegt, dat de knaap ‘hem’ de namen opschreef.</div>
<div id="n741">Namelijk de zeven-en-zeventig van v. 14. <hi type="italic">En vergruizelde</hi> is een toevoegsel van de Vulgaat. Voor <hi type="italic">dorschte hij</hi> heeft hier de Hebr. tekst: ‘deed hij kennis maken’, d.i. tuchtigde hij; doch het <hi type="italic">contrivit</hi> van de Vulgaat (welk werkwoord wij naar de beteekenis van het Hebr. hier en v. 7 met <hi type="italic">dorschen</hi> vertalen) wijst, evenals de vertaling van de Septuagint, op een Hebr. lezing <hi type="italic">wajjadasj</hi> (overeenkomstig v. 7) in plaats van <hi type="italic">wajjoda</hi>ʽ (‘hij deed kennen’). Bedoelde straf bestond, naar het schijnt, oudtijds hierin dat de schuldigen over de doornen of stekels gerold of getrokken werden, zoodat men ook zou kunnen zeggen dat de doornen door de gestraften werden gedorscht (vgl. noot 8). Bij de oude Grieken schijnt op deze wijze wel de doodstraf te zijn voltrokken; denkelijk is zulks ook hier het geval geweest, daar ook de schuldigen van Phanuel gedood werden (v. 17).</div>
<div id="n742">Hebr.: ‘de mannen’, waarschijnlijk niet alle mannen, maar, evenals te Soccoth, de hoofden of oudsten.</div>
<div id="n743">Hebr.: ‘Waar zijn de mannen’ enz., als wilde hij zeggen: zoo gij mij deze mannen kunt teruggeven, dan zal ik u laten leven; eene zinspeling op den plicht der bloedwraak, die op hem rustte, vgl. Num. XXXV noot 5. <hi type="italic">Thabor</hi> schijnt eene plaats te zijn in de nabijheid van den berg van dien naam aan de vlakte Esdrelon (IV 14). Bij welke gelegenheid Gedeon's broeders (v. 19) daar gedood zijn, wordt ons niet medegedeeld, een bewijs voor de geschiedkundige onvolledigheid van het geheele verhaal. Wellicht waren zij bij den aanval in de vlakte Esdrelon (zie VII noot 24) in de handen der Madianieten gevallen,</div>
<div id="n744">Hebr.: ‘Zooals gij, zoo (was) elk hunner, in gestalte gelijkend op koningszonen’. Op de vraag van Gedeon was het antwoord overbodig; zij trachten zijne ijdelheid te streelen, doch worden door hun eigen antwoord veroordeeld; want dat het geen oorlogsgebruik was gevangen genomen koningen te dooden, leert het antwoord van Gedeon v. 19 (vgl. ook I 6).</div>
<div id="n745">Eene eer voor den knaap; doch een smaad voor deze trotsche zonen der woestijn om door de hand van een knaap te sneven.</div>
<div id="n746">Hebr.: ‘want zooals de man, (is) zijne kracht’, d.i. van den knaap kunt gij zoo'n mannendaad niet verwachten, het is uw werk.</div>
<div id="n747">De grondtekst heeft slechts: ‘en hij nam de maantjes van de halzen hunner kameelen’. Uit v. 26 kan men afleiden, dat alleen de <hi type="italic">koninklijke kameelen</hi> met deze ‘maantjes’ getooid waren. Godeon <hi type="italic">nam</hi> deze maantjes, die een eigenaardige waarde of beteekenis schijnen gehad te hebben, als zijn bijzonderen persoonlijken buit (vgl. Is. III 18 noot 14); daarom wordt dit hier, vóór v. 26, verhaald.</div>
<div id="n748">Hebr.: ‘de manschap’. Dit verhaal sluit ook geschiedkundig onmiddellijk bij het voorafgaande aan. Gedeon keerde met zijne keurbende in zegepraal terug onder de <hi type="italic">mannen van Israël</hi>, die tijdens zijne afwezigheid het verdelgingswerk binnen de grenzen des lands hadden voltooid (zie VII noot 24); het ligt voor de hand dat zij bij hem samenkwamen, ook ter verdeeling van den buit, zooals v. 24-26 wordt aangeduid (vgl. V 30).</div>
<div id="n749">Al had hij het hem aangeboden erfelijk koningschap aanvaard, dan had hij als theocratisch vorst, regeerend in den naam van Israël's God en waren Koning, toch in Oostersche bescheidenheid aldus kunnen spreken. Doch hoewel hij een meer dan gewoon rechterlijk gezag schijnt te hebben uitgeoefend (van hem wordt niet als van anderen gezegd dat hij Israël ‘richtte’) en misschien door de instelling van het heiligdom te Ephra (v. 27) dit gezag ook aan zijn huis heeft willen verbinden (vgl. IX 2), schijnt er toch van een eigenlijk koningschap over Israël geen sprake te zijn, terwijl er ook, zooals uit IX 2 volg. blijkt, bij zijn dood geen opvolger was of werd aangewezen.</div>
<div id="n750">Verzamelwoord voor de Bedoeïenen of nomadische volken in 't algemeen (zie VI noot 1), waaronder ook de Madianieten begrepen worden, hoewel dezen juist geen <hi type="italic">Ismaëlieten</hi> waren, vgl. Gen. XXV 2 (‘Madian’) met v. 12-15 aldaar Dezelfde wisseling van ‘Madianieten’ en ‘Ismaëlieten’ vindt men Gen. XXXVII 25, 28, 36. Voor <hi type="italic">oorringen</hi> heeft de grondtekst telkens het woord ‘nezem’, dat zonder verdere aanduiding veeleer ‘neusring’ beteekent (zie Gen. XXIV noot 6); evenwel kunnen neus- èn oorringen bedoeld zijn. Volgens den grondtekst en de Septuag. in v. 24 en 25 gaf elk een ring van zijnen buit af.</div>
<div id="n751">Ruim 28 kilogram. Zoo we het gewicht van een ring op gemiddeld 15 gram schatten, beloopt het getal der gevers bij de 1900. Dit nu pleit tegen de stelling der nieuweren, volgens welke alleen de driehonderd manschappen van Gedeon tegen de Madianieten zouden hebben gestreden en de oproeping en deelneming der VI 35 en VII 23 genoemde stammen, met de VII 1-8 verhaalde voorloopige wegzending, een opzettelijke opsmukking van het verhaal zouden zijn. Voor de onderstelling, dat het getal (1700) vergroot zou zijn, bestaat geen grond.</div>
<div id="n752">Voor <hi type="italic">sieraden en kleinoodiën</hi> heeft de grondtekst: ‘maantjes (v. 21) en oorknoppen’, welke beide sieraden later ook door de Jerusalemsche vrouwen werden gedragen (Is. III 18, 19).</div>
<div id="n753">Hebr. ‘en de purperen gewaden, die.... hadden gedragen, en behalve de ketenen aan de halzen hunner kameelen’. Van de ‘maantjes’ der koninklijke kameelen, die waarschijnlijk aan de ketenen waren bevestigd, werd reeds v. 21 gewaagd. De zin van het tweede halfvers schijnt te zijn, dat behalve de gouden ringen, die hem op zijn verzoek werden geschonken, aan den veldheer nog een gedeelte van den buit toekwam bestaande in voorwerpen als de hier genoemde; vgl. V 30.</div>
<div id="n754">Naar den zin van het Hebr. van het goud der geschonken ringen, vgl. Exod. XXXII 2-4. Evenwel behoeft al dit goud niet gebruikt te zijn voor den ephod, noch zijn andere stoffen voor de vervaardiging van den ephod uitgesloten. Bovendien kan de buit gestrekt hebben ter gereedmaking en versiering van het heiligdom met toebehooren, waarin de ephod geplaatst werd. Vgl. XVII 2-5.</div>
<div id="n755">Volgens sommigen een Jahwebeeld of een altaar. Evenwel is zoodanige beteekenis nergens zeker. De gewone beteekenis van <hi type="italic">ephod</hi> is een priesterlijk kleed. Een zeer kostbare ephod was het voornaamste kleedingstuk van den hoogepriester; zie Exod. XXVIII 6-14 en XXXIX 2-5 met de aanteekeningen; anderen droegen een linnen ephod; vgl. I Reg. II 18, XXII 18; II Reg. VI 14; I Par. XV 27 Hebr. tekst. Uit de twee laatste plaatsen, waar koning David een ephod draagt bij het overbrengen der Ark, blijkt dat het niet uitsluitend een levietisch kleedingstuk was, maar toch een godsdienstig karakter droeg. Oud-Egyptische gedenkstukken hebben meer licht verspreid over den vorm van den hoogepriesterlijken ephod. Het eigenlijke kleedingstuk was één breede band, die als een rijglijf het lichaam omsloot van het midden van den buik tot onder de oksels. De ‘chesjeb’ (gordelband), waarvan o.a. Exod. XXVIII 8 sprake is (zie de noot aldaar), hield het benedeneinde van den ephod om het lichaam vast. De twee ‘schouderstukken’ (liever schouderbanden) van Exod. XXVIII 7 (noot aldaar) waren niets anders dan twee draagbanden of galgen, elk uit twee stukken bestaande, die, vóór en achter aan den ephod bevestigd, aan de voorzijde van den schouder aan elkander werden vastgehecht door een in goud gezetten edelsteen; elke van die twee edelsteenen droeg de namen van zes stammen van Israël. Boven den ephod en tusschen de twee draagbanden bleef op de borst ruimte voor het borstschild of rationale judicii (zie Exod. XXVIII noot 11), dat van boven door twee gouden kettingen aan de aanknoopingspunten der schouderbanden werd bevestigd en beneden door blauwe banden aan den bovensten rand van den ephod. - Daar het rationale bij de Israëlieten het middel der godspraak was, zal Gedeon, om dit middel zelf te bezitten, juist een <hi type="italic">ephod</hi> met een op dat van den hoogepriester gelijkend borstschild vervaardigd hebben, ten einde te kunnen zeggen, dat niet hij, maar Jahwe, door bemiddeling van dat rationale, door hem regeerde, vgl. noot 24. Ook elders wordt als middel der godspraak niet uitdrukkelijk het rationale genoemd, maar slechts de ephod, waarmede het verbonden was; I Reg. XIV 18 (waar in verband met v. 3 en volgens de Septuagint ‘ephod’ in plaats van ‘ark’ moet gelezen worden), XXIII 6-9, XXX 7; Os. III 4 (zie de noot aldaar); vgl. hierna XVII 5.</div>
<div id="n756">Dat het hier voorkomende werkwoord <hi type="italic">jatzag</hi> niet met ‘oprichten’ behoeft vertaald te worden, gelijk sommigen willen, die den ephod van Gedeon voor een godsbeeld of een altaar houden, blijkt uit VI 37, waar dit werkwoord gebruikt wordt bij de vacht, die op den grond wordt ‘gelegd’. Vermoedelijk in het heiilgdom van ‘Jahwe Sjalôm’ (zie VI noot 20) werd door Gedeon te Ephra een eeredienst ingesteld, waarbij hij dezen ephod, als middel voor de godspraak, dezelfde rol wilde laten spelen als die van het nationale heiligdom te Silo. De oprichting van zulk een eeredienst, waardoor hij het uitsluitend recht van den hoogepriester te Silo miskende, strekte <hi type="italic">Gedeon en geheel zijn huis ten verderve.</hi></div>
<div id="n757">Hebr.: ‘boeleerde den ephod achterna’, gewone uitdrukking voor afgodische, althans door de Wet verboden vereering. Door het heiligdom te Ephra werden de Israëlieten van het eenig wettige heiligdom te Silo vervreemd, en misschien lag het tevens in de bedoeling van Gedeon de overige Israëlieten van het grondgebied van zijn ijverzuchtigen broederstam Ephraïm, waartoe Silo behoorde, zooveel mogelijk verwijderd te houden. Overigens kon eene door een onwettigen ephod bewerkstelligde godspraak geen echte godspraak zijn, maar moesten er verkeerde invloeden in het spel komen, gericht tegen den éénen waren God van Israël, waarvan bijgeloovige en afgodische gebruiken noodwendig het gevolg waren.</div>
<div id="n758">Hebr.: ‘in de dagen van Gedeon’; vgl. III 11, 30. Volgens het gewone schema zou op v. 28 terstond v. 33-35 moeten volgen; vgl. II 18 met 19, III 11 met 12, III 30 met IV 1 (zie III noot 47), IV 24 en V 31 met VI 1. De verzen 29-32 zijn door den schrijver uit zijne bronnen hier tusschengevoegd om hoofdstuk IX voor te bereiden.</div>
<div id="n759">Dit vers sluit blijkbaar niet aan bij v. 27, maar volgde in de oude bron, waaruit de schrijver putte, op het verhaal van Gedeon's krijgstocht.</div>
<div id="n760">Vgl. Gen. XXXV 11, XLVI 26; Exod. I 5.</div>
<div id="n761">Deze behoorde niet tot de <hi type="italic">meerdere vrouwen</hi> van v. 30, die hij <hi type="italic">in zijn huis</hi> (v. 29) had. Zij woonde <hi type="italic">te Sichem</hi> en was vermoedelijk eene Chanaänietische (met welke het huwelijk verboden was), reden waarom zij IX 18 door Joatham verachtelijk eene ‘slavin’ van Gedeon wordt genoemd. Hier is waarschijnlijk sprake van eene verbintenis, die men ‘sadîka-huwelijk’ noemt, waarbij de vrouw in het ouderlijk huis blijft wonen en de kinderen bij het geslacht der moeder worden geteld; vgl. XIV noot 16 en XV noot 1. Daarom kan het bestanddeel <hi type="italic">melech</hi> in den naam haars zoons <hi type="italic">Abimelech</hi> (‘mijn vader is de Koning’) den Baäl aanduiden, die den bijnaam Melech (Moloch) droeg (vgl. de Israëlietische namen Abi-El en Abi-Jahu of Abi-Ja, ‘mijn vader is God of Jahwe’), zoodat deze naam geen ‘koningschap’ van Gedeon behoeft aan te duiden; volgens anderen is <hi type="italic">Melech</hi> hier een bijnaam van Israël's God (vgl. v. 23).</div>
<div id="n762">Hebr.: ‘in Ophra van Abiëzer’, evenals VI 24.</div>
<div id="n763">Van den waren God; toevoegsel van de Vulgaat.</div>
<div id="n764">Hebr.: ‘En zij maakten zich den Verbonds-Baäl (Baäl-berith) tot god’ (vgl. IX 4); IX 46 staat daarvoor ‘de Verbondsgod’ (El-berith). De zin zal zijn: de Baäl, onder wiens aanroeping zijne vereerders (waarschijnlijk de Sichemieten en Israëlieten) een verbond hadden gesloten en die daarom ‘Baäl-berith’ genoemd werd. De verschillende Baäl's werden door hunne bijnamen onderscheiden; vgl. bv. III noot 7.</div>
<div id="n765">Vgl. III 7.</div>
<div id="n766">Hebr.: ‘geen liefde’, d.i. dankbaarheid; dit blijkt uit het volgende hoofdstuk. Gedeon had de uitsluitende heerschappij van Jahwe nog hoog gehouden, doch de overgang van net onwettige Jahwe-heiligdom te Ephra tot dat van Baäl-berith was slechts een stap, en zoo strekte de door hem gemaakte ephod ‘hem en zijn huis ten verderve’. Nochtans waren de van God afvallende Israëlieten daardoor niet verontschuldigd. De algemeene spreekwijze <hi type="italic">de kinderen van Israël</hi> (v. 33) wil niet bepaald zeggen dat alle stammen van Israël zich aan den Baälsdienst schuldig maakten, waaraan - althans wat de vereering van Baäl-berith betreft - vooral die van Midden-Palestina zich overgaven.</div>
<div id="n767">De bloedverwanten zijner moeder behoorden vermoedelijk tot de overgebleven Chanaänietische bevolking van Sichem (v. 28), vgl. VIII noot 36; het blijkt dat zij een aanzienlijk en invloedrijk geslacht vormden en dat de Israëlieten met hen en de overige heidensche inwoners van Sichem in vrede leefden; vgl. de in hoofdst. I beschreven toestanden alsook VIII noot 39.</div>
<div id="n768">Hebr.: ‘alle heeren (d.i. de voorname burgers) van Sichem’. Bij de toespraak van Abimelech vgl. VIII noot 24. Uit zijne woorden blijkt wel is waar, dat Gedeon ‘heerschte’ over Sichem en omstreken; maar dat na zijnen dood zijn gezag zou overgaan op al zijne zonen, is eene gedachte, die Abimelech wellicht geopperd heeft om de aandacht op zich zelven te vestigen.</div>
<div id="n769">D.i. uw bloedverwant, wat de andere zonen van Gedeon niet waren.</div>
<div id="n770">Zie VIII noot 39. Daar de tempels in de oudheid niet alleen een eigen, heiligen, schat hadden, maar ook dienden als bewaarplaatsen van openbare en persoonlijke schatten, is het onzeker of het zilver (ongeveer een kilo), dat aan Abimelech gegeven werd, ‘heilig’ of profaan geld was.</div>
<div id="n771">Hebr.: ‘loszinnige en vermetele’. Voor den spotprijs van zeventig sikkel zilver kon hij geene lijfwacht van fatsoenlijke mannen krijgen.</div>
<div id="n772">Evenals offerdieren, vgl. I Reg. XIV 33 volg., misschien ter eere van Baäl-berith. Bij deze menschenslachting vgl. IV Reg. X 7, 11, 14, 25 en XI 1. Uit v. 24 blijkt, dat hij ook bij deze euveldaad door sommige ‘heeren van Sichem’ werd gesteund. Het <hi type="italic">op eenen steen</hi> vergoten en daardoor onbedekt gebleven bloed riep daarenboven op bijzondere wijze om wraak; vgl. Ezech. XXIV 7 en de noot, met de daar aangehaalde plaatsen. Zie hierna noot 27.</div>
<div id="n773">Hebr.: ‘en geheel het huis Millo’ (Beth-Millo), evenals v. 20, vermoedelijk eenzelvig met den ‘toren (burcht) van Sichem’ v. 46 en 49; <hi type="italic">Mello</hi> was ook de naam van eene sterkte te Jerusalem (II Reg. V 9; III Reg. IX 15, 24, XI 27; II Par. XXXII 5), die volgens IV Reg. XII 20 (Hebr. 21) ook ‘Beth-Millo’ schijnt genoemd te zijn.</div>
<div id="n774">In het Hebr. staat na <hi type="italic">eik</hi> het woord ‘moessab’ (eig. ‘oprichting’, waarnaar Vulg.: <hi type="italic">die.... stond)</hi>, waarin men een verbastering ziet van ‘masseba’ (gedenk- of wij-steen), zoodat de tekst zou luiden: ‘bij den eik van (bij) den gedenksteen, die te Sichem is’. Vgl. Jos. XXIV 26 en noot 14 aldaar; doch zie hierboven II noot 4 (‘Silo’ voor ‘Sichem’).</div>
<div id="n775">Waarschijnlijk op een terrasvormige, vooruitspringende rots aan de noordelijke helling van den <hi type="italic">Garizim</hi> boven de tegenwoordige tuinen ten zuiden van Sichem, van welk punt men goed verstaanbaar kan spreken. De oude stad lag waarschijnlijk dichter aan die helling dan het tegenwoordige Nabulus. Joatham zal daarvoor een tijd gekozen hebben, waarop Abimelech niet te Sichem was (vgl. v. 31 en 41), en de voornaamste ‘heeren van Sichem’ (zie noot 2) op die eigenaardige plaats als bij verrassing hebben doen samenroepen, om daarna gemakkelijk te kunnen ontsnappen (v. 21).</div>
<div id="n776">Niet ‘de Heer’ (Jahwe), omdat er onder zijn gehoor heidenen waren. Volgens sommigen wijst dit ‘Elohim’ <hi type="italic">(God)</hi> op eene elohistische bron.</div>
<div id="n777">Hebr.: ‘in mij prijzen’. Ook bij de offers werd olijfolie gebruikt; overigens houde men bij de uitdrukking <hi type="italic">goden en menschen</hi> in het oog, dat Joatham eene, waarschijnlijk reeds bestaande, fabel verhaalt. Evenwel leest men beter met sommige oude vertalingen: ‘door welke men goden en menschen eert’, wat ook nog de Hebr. tekst schijnt gehad te hebben, die aan de Vulgaat ten grondslag ligt.</div>
<div id="n778">Hebr.: ‘om over de boomen te zweven’, mijne takken boven hen te doen wuiven (zoo ook v. 11 en 13); zoo de olijfboom dat ging doen, moest hij er van <hi type="italic">afzien</hi> zijne kostbare vruchten te dragen. Schoon beeld van den man, die niet naar verheffing streeft, ten einde in eigen bescheiden gaarde vruchtbaar werkzaam te kunnen blijven.</div>
<div id="n779">Het Hebr. kan vertaald worden: ‘goden en menschen’, als in v. 9.</div>
<div id="n780">Hebr.: ‘in ernst’, zoo gij het werkelijk meent, wat de doornstruik eerst haast zelf niet kan gelooven.</div>
<div id="n781">Die de bladerlooze doornstruik (rhamnus paliurus) niet geven kan; maar na die vereerende aanbieding verbeeldt hij het zich wel!</div>
<div id="n782"><hi type="italic">Zoo gij niet wilt</hi> komen, ten bewijze van uwe ernstige meening, dan zal ik doen waartoe ik óók - en nog beter! - in staat ben: u allen, die u <hi type="italic">ceders van den Libanon</hi> noemt en die u gekscherend onder mijne hoede wilt stellen, <hi type="italic">verslinden</hi> door het <hi type="italic">vuur</hi>, dat zoo gemakkelijk in ‘<hi type="italic">den doornstruik</hi>’ ontstoken wordt. Vgl. hierbij Exod. XXII 6 en Is. IX 18.</div>
<div id="n783">Hebr.: ‘in trouw en rechtschapenheid’; zoo ook v. 19, waar de zin nog verder buiten de logische toepassing der fabel ligt.</div>
<div id="n784">Zie VIII noot 36. <hi type="italic">Abimelech</hi>, den verachten ‘doornstruik’.</div>
<div id="n785">In de schaduw van den doornstruik!</div>
<div id="n786">Die onder zijne schutse toch niet tevreden zult zijn.</div>
<div id="n787">Hebr.: ‘de heeren’.</div>
<div id="n788">Zoo zullen de ‘boomen’ in brand geraken door het vuur van den ‘doornstruik’ en zal deze wederom door het vuur van de hem omringende boomen verslonden worden. Het eerste gedeelte van deze profetie ging letterlijk in vervulling, zie v. 49.</div>
<div id="n789">De ligging van dit <hi type="italic">Bera</hi> (Hebr. Beër), waar Joatham veilig was voor Abimelech, is niet bekend. Men denkt aan het tegenwoordige el-Bireh, drie uur gaans ten N. van Jerusalem, dat door velen ook met Beroth (Jos. IX 17) vereenzelvigd wordt.</div>
<div id="n790">Waarmede niet gezegd is, dat zijn gezag zich werkelijk over geheel <hi type="italic">Israël</hi> uitstrekte, vgl. III noot 22 en VIII noot 41. Volgens den grondtekst ‘heerschte’ hij, niet als wettig koning (v. 6), maar als machthebber.</div>
<div id="n791">Hebr.: ‘Elohim’, God, waaruit men afleidt, dat dit ontleend is aan eene elohistische bron, vgl. v. 56 (zie ook noot 10 en 52). Aangaande het ‘zenden’ (los- of vrijlaten) door God van een <hi type="italic">boozen geest</hi> (hier dien van tweedracht) vgl. III Reg. XXII 19 volg. en de aanteekening aldaar. - De voornaamste fout van Abimelech schijnt geweest te zijn, dat hij zich na zijne verheffing weinig of niet om Sichem heeft bekommerd, waar hij niet eens zijn verblijf hield.</div>
<div id="n792">Hebr.: ‘en zij handelden trouweloos tegen Abimelech’.</div>
<div id="n793">De grondtekst heeft veeleer den zin, dat het de bedoeling der goddelijke Voorzienigheid was, den moord op zijne broeders aan Abimelech te vergelden en hun bloed op hem en zijne handlangers te doen neerkomen.</div>
<div id="n794">De woorden <hi type="italic">terwijl.... wachten</hi> zijn een verklarend toevoegsel van de Vulgaat. Sichem was een middelpunt van verkeer, waar meerdere heerwegen samenliepen. De Sichemieten nu <hi type="italic">plunderden</hi> de aankomenden, ten nadeele vooral van Abimelech, aan wien dezen cijns en tolgelden opbrachten. - Naar de volgorde der feiten moet op v. 25 volgen misschien v. 41 <hi type="italic">a</hi> en verder v. 42-44; zie noot 46.</div>
<div id="n795">Hebr.: ‘En de heeren van Sichem vertrouwden op hem’. Van dezen <hi type="italic">Gaäl</hi> is van elders niets bekend; hij was blijkbaar een gelukzoeker, die in troebel water trachtte te visschen. - In historische volgorde komt de geschiedenis van Gaäl (v. 26-40, 41 <hi type="italic">b</hi>) waarschijnlijk eerst na v. 44.</div>
<div id="n796">In den grondtekst is er geen sprake van <hi type="italic">verwoesten</hi>, maar oogsten en persen zij de druiven, en zoo vierden zij nu het oogstfeest met een offermaal in den tempel, waarbij Gaäl in de godsdienstige gemeenschap der Sichemieten werd opgenomen (vgl. Gen. XXXI 46 en 54; Exod. XVIII 12). - Na v. 44 wordt de opwinding tegen Abimelech en de taal van Gaäl (v. 28-29<hi type="italic">a</hi>) beter verklaarbaar.</div>
<div id="n797">Uit de woorden van Gaäl kan men opmaken, dat hij geen Israëliet was, maar behoorde tot het geslacht van <hi type="italic">Emor, den vader van Sichem</hi> (vgl. Gen. XXXIII 19, XXXIV 2, 6, 8), den stamvader der Sichemieten. De zin zijner woorden is naar de Vulg.: ‘Wat is Abimelech, en wat daarentegen Sichem (hetzij de stad of de stamvader)? Waarom zouden de vrije burgers van Sichem hem dienen? Is hij niet de zoon van een Israëliet, die onzen Baäl bestreed? (Zie VI noot 31.) En hij regeert niet eens persoonlijk over Sichem, maar zijnen dienaar Zebul stelde hij aan over de vrije mannen van Hemor. Waarom dan zouden wij hem dienen?’ Het Hebr. heeft: ‘.... en is niet Zebul zijn beambte? Dient (liever) de mannen van Hamor (mij bijv.!) .... En waarom zouden <hi type="italic">wij</hi> (met nadruk) hèm dienen?’ Evenwel leest men beter met de Chaldeesche en de Syrische overzetting: ‘Zijn niet Abimelech (vóór zijn koningschap) en zijn beambte Zebul onderdanen geweest van de mannen van Hamor (die dan onder Gedeon het zelfbestuur hadden gehouden)..., en waarom zouden <hi type="italic">wij</hi> (omgekeerd) hem (nu) dienen?’</div>
<div id="n798">Hebr.: ‘En hij zeide tot Abimelech: Vermeerder uw leger en trek (ten strijde) uit’. Ook als pocherij, zooals zij gewoonlijk verklaard worden (de Sept. vertaalt daarom: ‘en <hi type="italic">ik</hi> zal, d.i. zou, zeggen’), passen deze woorden slecht in den mond van Gaäl tot den afwezigen Abimelech. De Vulgaat legt ze daarom terecht aan Zebul in den mond (‘enim’ <hi type="italic">want</hi> v. 30). Zij zijn van het einde van v. 31, waar zij thuis behooren, hierheen gekomen door de hand van iemand, die het ‘<hi type="italic">vermeerder</hi> uw leger’ in de boodschap van Zebul niet begreep, maar zooveel te beter als snoeverij van Gaäl: ‘maak uw leger nog maar grooter’. Inderdaad heeft dit ‘vermeerder’ geen zin tenzij nà den in v. 42-44 verhaalden overval; vgl. de ‘<hi type="italic">vier</hi> benden’ en ‘<hi type="italic">al</hi> het volk dat bij hem was’ van v. 34 tegenover de ‘<hi type="italic">drie</hi> benden’ en ‘<hi type="italic">het volk</hi>’ van v. 43.</div>
<div id="n799">Hebr. ‘en’, zie noot 32. <hi type="italic">Zebul</hi> schijnt met de oproerige ‘heeren van Sichem’ op goeden voet te hebben gestaan, hoewel hij zich tegenover Abimelech een trouw dienaar veinsde. Door Gaäl in zijne eigene heerschzuchtige plannen gestoord, werd hij <hi type="italic">zeer toornig</hi> en verklaagde dezen bij Abimelech.</div>
<div id="n800">Het Hebr. woord ‘btharma’, dat hier alleen voorkomt, is van zeer onzekere beteekenis. De verklaring en vertaling <hi type="italic">(heimelijk</hi>, ‘met list’), die men er van geeft, zijn gewaagd en onwaarschijnlijk. Een Grieksche vertaling heeft: ‘met geschenken’, wat de lezing ‘btheroema’ onderstelt. Nu mist men in dit verhaal den naam der plaats, waar Abimelech vertoefde, en daar die plaats volgens v. 41 ‘Aruma’ heette, vermoedt men hier als oorspronkelijke lezing <hi type="italic">b-Aroema</hi> ‘in Aruma’, te eer omdat de Aleph <hi type="italic">(a)</hi> en de Thaw <hi type="italic">(th)</hi> in het oude Hebreeuwsche schrift gemakkelijk verwisseld werden. De tekst luidt dan: ‘.... tot Abimelech te Aruma’. De vermelding van Abimelech's verblijfplaats, die in v. 41 staat, dient hieraan evenwel vooraf te gaan.</div>
<div id="n801">Hebr.: ‘zij belegeren de stad tegen u’, waarvoor men met geringe tekstverandering beter leest: ‘zij zetten.... tegen u op’. - Hierna verwacht men de woorden: ‘Nu dan (v. 32), vermeerder uw leger en trek uit (v. 29), en maak u in den nacht op’ (v. 32). De woorden in v. 29: ‘en hij zeide tot Abimelech’ (zie noot 32) zijn waarschijnlijk niet oorspronkelijk.</div>
<div id="n802">Hier is blijkbaar sprake van een vijandig uittrekken van Gaäl <hi type="italic">met zijn volk tegen</hi> Abimelech, die vooraf tegen <hi type="italic">de stad</hi> optrekt; in v. 42-43 daarentegen van een aanval der in hinderlaag liggende troepen van Abimelech op het niets vermoedende <hi type="italic">volk</hi>, dat ‘uitging naar het veld’. Hieruit volgt ten eerste, dat wij hier niet, zooals de nieuweren willen, met twee verschillende verhalen van dezelfde gebeurtenis te doen hebben; doch ten andere ook, dat het v. 42-44 verhaalde veeleer vóór dan na den strijd met Gaäl moet hebben plaats gehad.</div>
<div id="n803">Van Aruma, dat dus in de nabijheid van Sichem lag. <hi type="italic">Met geheel zijn leger.</hi> Hebr.: ‘en al het volk, dat (te Aruma) bij hem was’; vgl. noot 32. <hi type="italic">En legde</hi> enz., Hebr.: ‘en zij legden zich in vier afdeelingen in hinderlaag tegen Sichem’. Het is hier om de stad te doen, niet om het volk op het veld zooals in v. 43; en na Gaäl verslagen te hebben, zal hij de stad, die thans tegen hem in openlijken opstand was (waar had anders Gaäl zijn krijgsvolk vandaan? vgl. v. 29), niet in den steek hebben gelaten.</div>
<div id="n804">Men stelle zich den stand van zaken als volgt voor: Abimelech was na den v. 42-44 verhaalden overval naar Aruma teruggekeerd. De Sichemieten, nog meer verbitterd, hadden Gaäl met open armen ontvangen, en Gaäl had zich bij gelegenheid van het wijnoogstfeest die oproerige stemming ten nutte gemaakt. Zebul, die door de omstandigheden genoopt werd een dubbelzinnige rol te spelen, haalde Gaäl over om Abimelech te Aruma aan te vallen. Intusschen boodschapte hij dit aan Abimelech, en op den morgen, waarop Gaäl zoude uittrekken, lag Abimelech reeds bij Sichem in hinderlaag. Zebul, vriendschap veinzend, vergezelde Gaäl tot aan de stadspoort. Toen waarschijnlijk reeds een groot gedeelte van Gaäl's leger buiten de stad was en hij zelf met Zebul nog <hi type="italic">aan den ingang der stadspoort stond, rees Abimelech uit de hinderlaag op.</hi> Dit had plaats na het einde van den wijnoogst (v. 27), die vermoedelijk bij den overval van v. 42-44 in gang was (noot 46).</div>
<div id="n805">De woorden <hi type="italic">en.... gebracht</hi> zijn een toevoegsel van de Vulgaat.</div>
<div id="n806">Hebr.: ‘van den weg van den Waarzeggers-(of Toovenaars-)eik’ <hi type="italic">(elon meʽônenim);</hi> andere namen van eiken (of terebinten) bij Sichem zie v. 6 en Gen. XII 6 Hebr. (noot 5 ald.). Door den <hi type="italic">Navel des lands</hi> wordt waarschijnlijk eene hoogte bij Sichem aangeduid; misschien hangt deze naam samen met het feit, dat Sichem ongeveer in het midden ligt van het Westjordaansche land zoowel over de lengte als over de breedte, en zag men de bedoelde hoogte voor het juiste middenpunt aan; vgl. Ezech. XXXVIII 12 en noot 11 ald. Meerdere handschriften van de Septuagint geven als de richting aan, vanwaar de vierde afdeeling kwam: ‘van den heuvel waar de herders (zijn)’.</div>
<div id="n807">Door deze woorden werpt Zebul het masker nog niet af, maar prikkelt hij half spottend Gaäl tot den aanval.</div>
<div id="n808">Hebr.: ‘voor het aangezicht der heeren van Sichem’, wat ook kan beteekenen: ‘voor hen uit’, als hun aanvoerder; maar deze zin is hier niet waarschijnlijk.</div>
<div id="n809">Hebr. en Sept.: ‘En Abimelech vervolgde hem en hij vluchtte voor hem’; <hi type="italic">in de stad</hi> is een toevoegsel van de Vulgaat.</div>
<div id="n810">Met andere klankteekens <hi type="italic">(wajjasjab</hi> voor <hi type="italic">wajjesjeb)</hi> beteekent het Hebr. woord: ‘keerde terug’ (vgl. noot 34). In deze opvatting zal een redactor de twee zinnen van dit vers hebben omgezet, wat volgens hem de loop der gebeurtenissen eischte. Evenwel behoort deze zin onmiddellijk vóór v. 42 te staan, òf - zoo men ‘keerde terug’ moet lezen - onmiddellijk na v. 44. <hi type="italic">Ruma</hi>, Hebr. ‘Aruma’, vermoedt men in het tegenwoordige el-Ormeh, ongeveer 2 uur gaans ten Z.O. van Sichem; misschien is het Ruma (zoo ook Hebr. ald.) van IV Reg. XXIII 36 hetzelfde.</div>
<div id="n811">Hebr. letterlijk: ‘dreef Gaäl en zijne broeders weg van het verblijven in Sichem’. Een overeenkomstige uitdrukking komt I Reg. XXVI 19 voor. De zin kan zeer goed zijn, dat Zebul aan Gaäl, die naar de stad vluchtte, ‘het verblijf in Sichem ontzegde’, zoodat hij hem belette in de stad terug te keeren. Het is zelfs niet onmogelijk, dat er in plaats van den infinitivus van ‘verblijven’ <hi type="italic">(sjebeth)</hi> oorspronkelijk die van ‘terugkeeren’ <hi type="italic">(sjoeb)</hi> heeft gestaan. Wanneer Gaäl al vluchtende weder in de stad was gekomen, dan had de schrijver, die zijn uitgaan uit de stad zoo levendig schildert, dit wel vermeld, terwijl hij nu, door enkel te zeggen: ‘en hij vluchtte voor hem’, niet onduidelijk te verstaan geeft, dat de man, die trouwens niet te Sichem tehuis behoorde, er niet weer binnenkwam. Bovendien zou hij in het tegenovergestelde geval eenvoudig gezegd hebben: ‘Zebul verdreef hem uit Sichem’. - Welke rol Zebul verder gespeeld heeft, wordt niet gemeld; hij wordt hier voor het laatst genoemd. Men kan aannemen, dat hij met de ‘heeren van Sichem’, met wie hij het gevecht tusschen Abimelech en Gaäl had aangezien en met wie hij alreeds te voren op tamelijk goeden voet moet hebben gestaan (zie noot 33), thans openlijk gemeene zaak maakte en den toegang tot de stad belette, niet alleen aan Gaäl, die zich nu door zijn toedoen in het oog der Sichemieten bespottelijk had gemaakt, maar ook aan Abimelech. Daarom moest deze nog den geheelen dag tegen de stad strijden, zooals in v. 45 gemeld wordt, dat hierbij aansluit.</div>
<div id="n812">Blijkbaar gingen zij niet naar het <hi type="italic">veld</hi> met strijdlustige bedoelingen, anders had er bij moeten staan: ‘om tegen Abimelech (die te Aruma was) te strijden’ of iets dergelijks; maar waarschijnlijk voor den oogst, vgl. v. 27. Nu zou men dit zeker niet doen, wanneer daags te voren Gaäl verslagen was, waarbij zoovelen waren gesneuveld, terwijl men elk oogenblik weder een onverhoedschen aanval van Abimelech te duchten had. Van den anderen kant is het niet aan te nemen, dat Abimelech na de overwinning op Gaäl's leger de in openlijken opstand verkeerende stad met vrede liet en rustig naar Aruma terugkeerde, om dan den volgenden dag, nadat hem eerst nog moest gemeld worden dat het volk naar het veld ging, deze menschen te overvallen en dan meteen de stad in te nemen (v. 45). Uit alles blijkt: 1<hi type="super">o</hi>. dat Sichem bij deze gelegenheid nog niet openlijk en rechtstreeks tegen Abimelech in opstand was, 2<hi type="super">o</hi>. dat er van den kant van Abimelech nog geen aanval had plaats gehad. Daarentegen sluit dit verhaal uitmuntend aan bij v. 25, waar aan Abimelech gemeld werd, dat de Sichemieten de omstreken onveilig maakten. Daarbij werd hem tevens medegedeeld, dat het volk <hi type="italic">den volgenden dag</hi> zoude uitgaan <hi type="italic">naar het veld</hi>, een schoone gelegenheid om de Sichemieten voor hun strooperijen te straffen. Abimelech trok des nachts met <hi type="italic">zijn leger</hi> naar <hi type="italic">de velden</hi> (Hebr. ‘het veld’) bij Sichem, waar hij zijne manschappen <hi type="italic">in drie benden in hinderlaag</hi> legde, en overviel daar de niets vermoedende Sichemieten (v. 42-44). Na aldus de bewoners van Sichem naar zijne meening voldoende gekastijd te hebben, trok hij naar Aruma terug. Daarna kwam echter Gaäl in de stad en verwekte een openlijken opstand tegen Abimelech; zie verder noot 38. Na v. 25 verwacht men dan ook iets als de v. 42-44 verhaalde overval; anders heeft het ‘melden’ aan Abimelech van de gepleegd wordende strooperijen geen gevolg en dus het aanstippen van dat ‘gemeld worden’ geen voldoenden grond. Om al deze en verdere in de aanteekeningen verspreide redenen lezen wij den tekst in historische volgorde aldus: v. 25, v. 41 <hi type="italic">a</hi> (‘Abimelech verbleef te Aruma’, zie echter noot 44 aan het einde), v. 42-44, v. 26-29 <hi type="italic">a</hi>, v. 30-31, v. 29 <hi type="italic">b</hi> (zie noot 32 en 35), v. 32-40, v. 41 <hi type="italic">b</hi>, v. 45-49. Wij nemen dus (behalve de onbelangrijke verplaatsing van v. 29 <hi type="italic">b</hi>) alleen aan, dat het stuk v. 42-44, waar v. 41 <hi type="italic">a</hi> mede verbonden was, op een verkeerde plaats in den tekst is gekomen, nl. tusschen v, 41 en v. 45, terwijl het terstond op v. 25 had moeten volgen. Een andere bevredigende oplossing der moeilijkheden is niet mogelijk, ook niet bij de onderstelling van twee bronnen (zie noot 36). Wat de oorzaak is van die verkeerde plaatsing, weten wij niet. Misschien de door iemand opgevatte meening dat Gaäl <hi type="italic">in</hi> de stad was gevlucht en dat hij dus daaruit niet door Zebul kon verdreven zijn zonder dat ook Abimelech òf - hetzij te gelijk met Gaäl hetzij bij zijne uitdrijving door Zebul - zonder strijd in de stad was gekomen (wat met den tekst v. 45 in strijd was) òf eerst weder van Sichem moest zijn afgetrokken (wat dus de eenige mogelijkheid scheen); in deze laatste onderstelling nu werd de vermelding van Abimelech's verblijf (of terugkeer) te Aruma achter de overwinning op Gaäl geplaatst; doch nu moest het verhaal van v. 42-44 mede en - in plaats van de geschiedenis van Gaäl - de gelegenheid worden voor de in v. 45 verhaalde inneming van Sichem.</div>
<div id="n813">Staat ook v. 25 en is wegens de scheiding verdubbeld; zie noot 46.</div>
<div id="n814">Hebr.: ‘het (krijgs)volk’; zie noot 32 aan het einde.</div>
<div id="n815">Hebr. (v. 44 <hi type="italic">a</hi>): ‘En Abimelech en de afdeelingen (beter: de afdeeling). die hij bij zich had, rukten op en gingen staan aan den ingang der stadspoort’, om den lieden de vlucht naar de stad te beletten. Hierna past zeer goed v. 41 <hi type="italic">a</hi> (‘keerde terug’, zie noot 44).</div>
<div id="n816">Hebr.: ‘vielen aan op allen die op het veld waren, en versloegen hen’.</div>
<div id="n817">Dit vers sluit aan bij v. 41 <hi type="italic">b.</hi> Gaäl was op zijne vlucht door Zebul niet weder in de stad opgenomen en vluchtte verder. Abimelech, wien het meer om Sichem te doen was, vond ook voor zich de stad gesloten (hetzij met of zonder toedoen van Zebul, zie noot 45 aan het einde), doch <hi type="italic">nam haar in</hi> na een dag strijdens tegen de weinige achtergebleven verdedigers. <hi type="italic">Hij bestrooide</hi> de verwoeste stad <hi type="italic">met zout</hi>, als teeken van algeheele en blijvende verwoesting; vgl. Deut. XXIX 23; Jer. XVII 6; Ps. CVI 34. Sichem zal echter wegens zijn gunstige ligging spoedig weder opgebouwd zijn; vgl. III Reg. XII 1 en 25.</div>
<div id="n818">Hebr.: ‘En alle heeren van den toren van Sichem hoorden het’. Dit behoeft niet te beteekenen, dat zij eerst na de verwoesting van Sichem daarvan <hi type="italic">hoorden</hi>, zoodat ‘Sichemstoren’ (als eigennaam) een plaatsje buiten Sichem zou zijn. De <hi type="italic">toren</hi> (‘migdal’), d.i. de burcht, lag gewoonlijk midden in de stad (vgl. v. 51) en de <hi type="italic">tempel</hi> hoorde bij den burcht; de tempel van Baäl-berith (hier <hi type="italic">El-berith</hi>, misschien door de Israëlieten zoo genoemd, vgl. VIII noot 39), was zonder twijfel <hi type="italic">in</hi> Sichem (vgl. v. 4 en 27) en het bestaan van een anderen tempel van denzelfden god in de nabijheid van Sichem is (vooral als die te Sichem niet genoemd wordt, zooals hier dan het geval zou zijn) niet aan te nemen. De <hi type="italic">toren van Sichem</hi> is de burcht, die v. 6 en 20 ‘Beth-Millo’ genoemd wordt (zie noot 7); het gebruik van verschillende namen wordt toegeschreven aan het samengesteld zijn van hoofdst. IX uit stukken van twee verschillende bronnen (vgl. noot 25). Toen de <hi type="italic">bewoners van den toren</hi> (vgl. v. 51) vernamen, dat de stad in Abimelech's handen was gevallen, vluchtten zij in den <hi type="italic">tempel.</hi> De schrijver van v. 45 (al ware hij dezelfde als die van v. 46) behoefde zijn verhaal van de inneming en verwoesting van Sichem niet te onderbreken, maar brengt dit naar Oostersche gewoonte eerst ten einde, om dan van den burcht en zijne bewoners te verhalen.</div>
<div id="n819">Hebr.: ‘naar de <hi type="italic">tzeriach</hi> van den tempel’. Volgens I Reg. XIII 6, waar dit woord nog voorkomt, moet het eene schuilplaats beteekenen, hier vermoedelijk een kelder of eene soort van crypte onder of aan den tempel, evenwel niet bestand tegen het vuur.</div>
<div id="n820">De woorden na <hi type="italic">Berith-god</hi> tot aan het einde van het vers zijn een verklarend toevoegsel van de Vulgaat.</div>
<div id="n821">Hebr. ‘boomtakken’. De <hi type="italic">berg Selmon</hi> is niet met zekerheid bekend.</div>
<div id="n822">Na <hi type="italic">hun aanvoerder</hi> (Hebr. ‘Abimelech’) vervolgt de grondtekst: ‘en zij legden (het hout) op (of tegen) de tzeriach (noot 53) en staken boven hen de tzeriach in brand; en zoo stierven ook alle menschen (waarschijnlijk meest vluchtelingen) van den toren van Sichem, omstreeks duizend mannen en vrouwen’.</div>
<div id="n823">Het tegenwoordige Toebas, 11 kilom. ten N.O. van Sichem. Ook deze stad was waarschijnlijk evenals Sichem en evenals Bethsan (vgl. I 27), in welks nabijheid het lag, nog voor een groot gedeelte Chanaänietisch.</div>
<div id="n824">Hebr. ‘sterke’.</div>
<div id="n825">Naar den grondtekst wordt de ‘rijder’ of bovenste molensteen bedoeld; zie hiervoor Deut. XXIV noot 3. Het hier verhaalde feit wordt II Reg. XI 21 herdacht.</div>
<div id="n826">Aan Abimelech mag de lof niet worden onthouden, dat hij een flink veldheer was en een geestkrachtig man tot in den dood. Jammer dat de vlek van den broedermoord op hem kleefde.</div>
<div id="n827">De ‘manschappen van Israël’ (Hebr.) hadden zich bij Abimelech aangesloten, ook omdat zij kans zagen deze nog voor een deel Chanaänietische streek (zie I noot 22) met dezen bekwamen en geweldigen aanvoerder geheel te onderwerpen</div>
<div id="n828">Voor <hi type="italic">als aanvoerder van Israël</hi> heeft de grondtekst: ‘ter redding van Israël’. Uit welken nood Thola Israël gered heeft, wordt niet gemeld; wellicht duidt de uitdrukking, die gemeenlijk voor het werk des rechters gebezigd wordt, slechts aan dat hij aan het hoofd (van een of meer stammen van <hi type="italic">Israël)</hi> stond, zooals de Vulgaat het dan ook opvat. <hi type="italic">Oom</hi> (van vaderszijde) <hi type="italic">van Abimelech</hi> is vrije opvatting van de Vulgaat voor het Hebr.: ‘zoon van Dodo’; zij nam dit ‘zoon’ ten onrechte als bijstelling van <hi type="italic">Thola</hi>, terwijl het bij <hi type="italic">Phua</hi> behoort, en vatte ‘Dodo’ op in de beteekenis ‘zijn (nl. Abimelech's) oom’ (vgl. I Par. XI noot 8); de eigennaam ‘Doedoe’ komt ook op de Amarna-tabletten voor. <hi type="italic">Thola</hi> en <hi type="italic">Phua</hi> waren ook de namen van twee zonen van <hi type="italic">Issachar</hi> (Gen. XLVI 13; Num. XXVI 23; I Par. VII 1); in een zelfde geslacht keeren dikwijls de namen terug, vgl. boven III noot 24, en evenmin als bij Aod heeft men bij Thola en andere ‘kleine rechters’ het recht om hun persoon en geschiedenis voor verzonnen aan te zien. De uitdrukking <hi type="italic">na Abimelech</hi> wil niet zeggen, dat deze door Thola werd opgevolgd, wat trouwens reeds hierom onwaarschijnlijk is, dat het rechtsgebied van Abimelech zich wel niet tot Issachar zal hebben uitgestrekt. Hij kan reeds onder Gedeon rechter geworden zijn in Issachar en nog <hi type="italic">na Abimelech</hi> zijn ambt hebben bekleed, ofwel is hij misschien eerst eenigen tijd na Abimelech's dood als rechter opgestaan (doch zie ook noot 3); in beide gevallen kan zijne rechtsmacht na Abimelech zich ook buiten Issachar (en de noordelijke stammen?) hebben uitgebreid, voornamelijk over Manasses en Ephraïm; daarom behoeft zijne verblijfplaats <hi type="italic">Samir in het gebergte van Ephraïm</hi> (ter onderscheiding van dat in Juda, Jos. XV 48) niet gezocht te worden in Issachar, tot waar de noordelijke uitloopers van dit gebergte reiken, maar kan hij zich zeer goed in het stamgebied van Manasses of zelfs van Ephraïm hebben gevestigd. Indien <hi type="italic">Samir</hi>, zooals sommigen vermoeden, het tegenwoordige Khirbet-Sammir is, dat iets verder ten Z.O. van Sichem ligt dan el-Ormeh, dan woonde hij inderdaad niet ver van de gewezen verblijfplaats van Abimelech (zie IX noot 44).</div>
<div id="n829">De korte aanteekening van slechts enkele, doch zeer bepaalde bijzonderheden uit de geschiedenis der zoogenaamde ‘kleine rechters’ doen met grond vermoeden, dat de laatste redactor, d.i. de geïnspireerde auteur van het tegenwoordige boek der Rechters, niet over meer bijzonderheden uit goede bronnen kon beschikken, en pleiten voor zijne eerlijkheid en nauwgezetheid.</div>
<div id="n830">Hebr.: ‘En na dezen stond Jaïr de Gileadiet op’. Daar <hi type="italic">Jaïr</hi> een Manassietische naam is (zie noot 5), was deze rechter waarschijnlijk uit dien stam (vgl. noot 1) en wel van Oost-Manasses (vgl. noot 6 en XI noot 1). Voor de beteekenis van ‘na dezen’ zie noot 1; ook is het niet onmogelijk, dat dit <hi type="italic">na</hi>, hier en elders, juist geene opvolging in tijd aanduidt, maar alleen in rangschikking van de namen van rechters, die in oude schriftstukken of volksverhalen voorkwamen.</div>
<div id="n831">Volwassen jonge ezels. Het rijden op een schoonen ezel was in dien tijd iets voornaams, vgl. V 10 en XII 14.</div>
<div id="n832">Volgens Num. XXXII 41; Deut. III 14; III Reg. IV 13 werden de <hi type="italic">Jaïrsdorpen</hi> genoemd naar Jaïr. ‘zoon (d.i. afstammeling) van Manasses’ (van moederszijde, I Par. II 21-23); vgl. ook Jos. XIII 29-30. Nu is het geheel onaannemelijk, dat deze steden tweemaal denzelfden naam hebben ontvangen van twee verschillende personen, terwijl de beide berichten (eenerzijds onze tekst, andererzijds de overige teksten) slechts éénen naamgever kennen en uitdrukkelijk zeggen dat de eenmaal gegeven naam is bewaard gebleven <hi type="italic">tot op den huidigen dag.</hi> Zoo blijven er twee mogelijkheden over: òf in beide berichten is dezelfde persoon bedoeld, òf de ‘Jaïrsdorpen’ zijn slechts naar één van de twee Jaïr's genoemd. In het eerste geval moet de rechter Jaïr, ‘de Galaädiet’, dezelfde zijn als Jaïr ‘zoon van Manasses’ van bovengenoemde teksten. Waarschijnlijk is dit niet. Men had eene aanduiding daarvan in de teksten te verwachten; zoo zou de schrijver van onzen tekst uit de geslachtslijst van Jaïr (I Par. II 21-22) wel meer hebben medegedeeld, evengoed als van Thola, of toch op de eene of andere wijze hebben te kennen gegeven, dat deze ‘Galaädiet’ dezelfde was als de elders genoemde ‘zoon van Manasses’; en omgekeerd zouden andere teksten (vooral de jongere van I Par.) van de <hi type="italic">dertig zonen</hi> van Jaïr (de Septuag. heeft hier overal het getal 32) wel eenige melding hebben gemaakt, die thans onzen rechter kenschetsend onderscheiden van den ‘zoon van Manasses’ der overige teksten. Blijft de tweede mogelijkheid: twee Jaïr's, naar één van wie de ‘Jaïrsdorpen’ genoemd zijn. Daar de andere teksten eenparig den ‘zoon van Manasses’ op de meest stellige wijze als zoodanig aanwijzen, vervalt onze rechter als de naamgever dier steden. Het is trouwens zeer onwaarschijnlijk, dat steden van Basan, die volgens den ouden tekst van Num. XXXII 41 reeds zeer vroeg door een ouderen Jaïr waren veroverd, zouden genoemd zijn naar een lateren Jaïr, een ‘kleinen rechter’, van wiens krijgsbedrijven in Israël niets bekend was en in wiens tijd de naam ‘tent-dorpen’ <hi type="italic">(chawwoth</hi> van het Arabische <hi type="italic">chiwa</hi> ‘tentenkamp’) voor deze sinds lang door Israëlieten bewoonde vaste steden zeker niet meer passend was, ook niet als spotnaam (Deut. III noot 10). Zoo ligt het vermoeden voor de hand, dat onze tekst geïnterpoleerd is. En de toestand van den tekst bevestigt dit vermoeden. Naar het Hebr. luidt hij zonder zinteekens letterlijk als volgt: ‘En hem waren dertig zonen rijdend op dertig ezelveulens <hi type="italic">(ʽajarim)</hi> en dertig ʽ<hi type="italic">ajarim</hi> (behoorden) aan hen aan hen gaven zij (gaf men) den naam Jaïrsdorpen tot dezen dag welke (zijn) in het land Gilead’. In de tweede ‘dertig ʽ<hi type="italic">ajarim</hi>’, die door dubbelschrijving bij vergissing waren ontstaan, ontdekte iemand ‘dertig <hi type="italic">steden</hi>’ <hi type="italic">(ʽarim).</hi> en dat werden dan (in strijd met I Par. II 22, vgl. Num. XXXII noot 13 aan het einde) <hi type="italic">dertig</hi> ‘Jaïrsdorpen’, die daarna met verdere glosseeringen werden voorzien. De dubbelschrijving, waaruit de ‘dertig steden’ zijn ontstaan, is nog handtastelijk; het meervoud ʽ<hi type="italic">ajarim</hi> voor ʽ<hi type="italic">arim</hi> (‘steden’), hoewel het regelmatig gevormd schijnt, komt nooit voor, en om eene woordspeling te verkrijgen, die hier - hoezeer misplaatst - door de uitleggers ter verklaring wordt gezocht, verandert men twee op elkander <hi type="italic">gelijkende</hi> woorden niet in twee <hi type="italic">gelijke</hi> woorden. Volgens een ander vermoeden zou iemand, hier lezende van Jaïr met ‘dertig zonen, rijdend op dertig ʽ<hi type="italic">ajarim</hi>’, aan den vader der ‘Jaïrsdorpen’ hebben gedacht en zoo zelf de vader geworden zijn van déze <hi type="italic">dertig steden</hi> (ʽ<hi type="italic">arim</hi>, waaruit dan later door verschrijving het tweede ʽ<hi type="italic">ajarim</hi> ontstond). In elk geval is al wat in v. 4 volgt op <hi type="italic">ezelveulens</hi>, waarschijnlijk onecht, en dan vervallen alle moeilijkheden, die deze plaats opleverde. - Mogelijk is ook de onderstelling van sommigen, dat onze tekst een andere traditie boekstaaft dan de overige; in dat geval is de lezer vrij om tusschen de twee Jaïr's, die elk eene traditie voor zich hebben, eene keuze te doen. Met de ingeving der H. Schrift is dit niet in strijd, daar de gewijde schrijvers dergelijke tradities geven voor hetgeen zij zijn.</div>
<div id="n833">Eene thans onbekende plaats ten oosten van den Jordaan, waarschijnlijk in Oost-Manasses, waartoe de Jaïrsdorpen behoorden, onder welke of in welker nabijheid de schrijver of interpolator van v. 4 <hi type="italic">b Camon</hi> moet gekend hebben. Sommigen meenen het te vinden in het tegenwoordige Kamm (ten N.O. van Pella), waar nog bouwvallen zichtbaar zijn.</div>
<div id="n834">Vgl. II 11, 13 met de aanteekeningen. Dit vers geeft eene algemeene beschrijving van het verderf, dat na Gedeon en Abimelech allengs weder de overhand nam, en hiermede wordt het derde tijdvak van de geschiedenis der Rechters ingeleid.</div>
<div id="n835">Israël werd ten westen door de <hi type="italic">Philistijnen</hi>, ten oosten door de <hi type="italic">Ammonieten</hi> (zie III noot 21) gekweld. De verdrukking door de Ammonieten en de verlossing daarvan wordt het eerst verhaald. De druk der Philistijnen zal langzamerhand, vooral na Jephte, zijn toegenomen.</div>
<div id="n836">Hebr. ‘En zij verpletterden en verbrijzelden de kinderen van Israël in dat jaar, achttien jaar, alle kinderen van Israël, die’ enz. <hi type="italic">Achttien jaar</hi> past beter achter v. 7, waar het oorspronkelijk ook wel zal gestaan hebben. Volgens de gewone formule zou men ongeveer verwachten: ‘En Hij leverde hen over in de handen der Ammonieten, achttien jaren lang....; en de kinderen van Israël riepen tot den Heer’ enz.; vgl. III 8-9, 13-15; IV 2-3; VI 1-7; XIII 1. De gewijde schrijver heeft hier en verder blijkbaar stukken uit verschillende bronnen bijeengevoegd; ‘in dat jaar’ zal slaan op den tijd, waarin de nood het hoogst gestegen was en zij zich weer tot hunnen God wendden, v. 10 volg. Evenwel is het vermoeden niet onwaarschijnlijk, dat ‘in dat jaar’ ontstaan is uit ‘18 jaar’, met Hebreeuwsche cijferletters geschreven, en dat in den tekst van latere handschriften beide dingen werden opgenomen. Doch zie XI noot 4. De <hi type="italic">achttienjarige</hi> verdrukking betreft de <hi type="italic">Overjordaansche</hi> Israëlieten; dezen woonden <hi type="italic">in het</hi> vroegere <hi type="italic">land van den Amorrheër</hi>, vgl. Num. XXXII 33.</div>
<div id="n837">Hebr.: ‘om ook tegen Juda.... te strijden’.</div>
<div id="n838">Voor <hi type="italic">Chanaän</hi> heeft het Hebr. het onwaarschijnlijke ‘Maon’ (zie II Par. XX noot 2), de Septuag. beter: ‘Madian’; achter Ammon heeft Sept. A nog: ‘en Moab’. De vreemd uitziende Hebr. tekst wordt met deze verbeteringen nog het passendst vertaald: ‘Hebben - behalve de Egyptenaren en behalve de Amorrheërs en behalve de kinderen van Ammon en Moab en behalve de Philistijnen - de Sidoniërs en Amalec en Madian u niet verdrukt, zoodat gij tot Mij riept, en heb Ik u toen niet verlost uit hunne hand?’ Waarvan de zin is: Vroeger werdt gij verdrukt in Egypte en bij de intrede in dit land beoorloogd door de Amorrheërs (wat vooral voor de Overjordaansche stammen geldt; vgl. Num. XXI 21-23 en 33 met de parallelplaatsen uit Deut. alsmede hierna XI 19-20), en thans wordt gij in uw land wel is waar door de Ammonieten (en Moabieten) en Philistijnen gekweld; maar.... weet gij niet, dat Ik u, evenals vroeger van de Egyptenaren en Amorrheërs, ook meermalen reeds verlost heb van vijandige volken, die u, evenzeer als nu de Ammonieten en Philistijnen, verdrukten in uw eigen land?’ Misschien echter is te lezen: ‘Heb Ik u niet uitgevoerd uit Egypte?’ (vgl. II 1 en VI 8), en zijn de drie laatste namen van v. 11 later ingelascht. Voor <hi type="italic">Sidoniërs</hi> en <hi type="italic">Amalec</hi> zou men veeleer de namen ‘Chanaän’ (IV 2) en ‘Moab’ (III 12) verwachten. Evenwel was ‘Chanaän’ een te algemeene naam en was de naam der door Barac en Debbora overwonnen ‘Chananeërs’ toentertijd waarschijnlijk, en in den tijd van den schrijver zeker, reeds opgegaan in dien der hun verwante en toen reeds machtige <hi type="italic">Sidoniërs</hi> of Pheniciërs; vgl. ook III noot 5. <hi type="italic">Amalec</hi> was met Moab (III 13) en later met Madian (VI 3) verbonden in den strijd tegen Israël. Moab wordt vermoedelijk bij de vroegere onderdrukkers niet genoemd (evenmin als Ammon, III 13), omdat het thans met Ammon zal hebben samengespannen (zie XI noot 15) en men herhaling van namen (hier ‘Ammon’ en ‘Moab’) wilde vermijden. In de opvatting van de Vulg. en andere overzettingen moet men uit nood voor <hi type="italic">Ammon</hi> verwijzen naar III 13 en voor de <hi type="italic">Philistijnen</hi> naar III 31. Doch wellicht bevatten hier sommige namen zinspelingen op ons onbekende gebeurtenissen.</div>
<div id="n839">Vgl. Deut. XXXII 37, 38; Jer. II 28.</div>
<div id="n840">Hebr.: ‘uit hun midden’. Vgl. Jos. XXIV 23.</div>
<div id="n841">Hebr.: ‘zijne ziel werd ongeduldig’, d.i. Hij kon het niet meer aanzien; schoon beeld van Gods liefdevolle barmhartigheid.</div>
<div id="n842">Hebr.: ‘werden opgeroepen en legerden zich in Gilead’ (het land of de stad, zie XII noot 13), waarschijnlijk wegens de nu door Israël gemaakte voorbereidselen tot tegenweer, terwijl het zich verzette tegen nieuwe strooptochten der Ammonieten (vgl. VI 3-4) of de opgelegde schatting weigerde.</div>
<div id="n843">Den grondtekst kan men vertalen: ‘En de kinderen van Israël waren verzameld <hi type="italic">(tegen hen</hi> ontbreekt) en gelegerd te ham-Mispa’ (eig. ‘op de Mispa’). Naar den samenhang is te vermoeden, dat <hi type="italic">Maspha</hi> in Galaäd bedoeld is. Evenwel kunnen wij hier ook denken aan ‘den Heuvel’ des heiligdoms te Silo; zie II noot 3. Dat de Israëlieten voor gewichtige aangelegenheden bij het Heiligdom samenkwamen en daar <hi type="italic">legerden</hi>, niet alleen om te bidden, maar ook om te beraadslagen en zich ten strijde voor te bereiden, kan blijken uit XX-XXI; I Reg. VII 5 volg., X 17 volg., XI 3-4 (vgl. de aanteekening op II Reg. XXI 6), XI 14 - XII, XIII 4, 7 volg. Het is niet onwaarschijnlijk, dat zij zulks ook bij deze gelegenheid hebben gedaan, aangezien niet slechts de Oostjordaansche stammen, maar ook Juda, Benjamin en Ephraïm (waartoe Silo behoorde) van de Ammonieten te lijden hadden. Maspha in Galaäd, dat in het aan de Ammonieten meest blootgestelde gebied lag, schijnt hier voor eene bijeenkomst der <hi type="italic">kinderen van Israël</hi> weinig geschikt te zijn. Hoe weinig zeker het is dat hier een Israëlietisch leger gekampeerd was, gereed om den strijd aan te binden, valt op te maken uit den samenhangen uit XII 1-2 (noot 5), waaruit blijkt dat Jephte nog om hulptroepen heeft gevraagd (vgl. XI noot 31). Ter bevestiging van het vermoeden, dat hier eene vergadering bij het Heiligdom bedoeld is, diene de overeenkomst van het hieraan voorafgaande (v. 10-16) met I Reg. VII 3-6, X 18-19, XII 6-11 (vgl. boven VI 8-10 en noot 7 ald.); de eenvoudigste onderstelling is, dat ook in ons geval het volk door een profeet was toegesproken bij gelegenheid van eene vergadering bij het Heiligdom, en dat ook nu de Israëlieten (althans de voornaamsten uit de betrokken stammen) daar vergaderd waren. Dat ook die van Galaäd bij dergelijke gelegenheden ter vergadering togen, zien wij XX 1; en bij een aan het onze gelijk geval (I Reg. XI 1-4), waar Galaäd eveneens door de Ammonieten wordt bedreigd, zien wij de Galaädieten insgelijks raad en hulp zoeken bij eene vergadering in de nabijheid des Heiligdoms (- dat het niet om eene samenspraak met Saül te doen was, blijkt uit v. 4 ald.). Tegen Maspha in Galaäd pleit ook, dat deze plaats hierna (XI 29) tweemaal in hetzelfde vers uitdrukkelijk ‘Mispê-Gilead’ genoemd wordt, als ter onderscheiding van het hier en XI 11 vermelde ‘ham-Mispa’, zooals Maspha in Galaäd op plaatsen, waar het zeker bedoeld wordt, nergens heet. (Gen. XXXI 49 wordt de opgerichte steenhoop ‘ham-Mispa’ genoemd in de uitgesproken beteekenis van ‘de wachthoogte’, en dat daar de stad Maspha zou gelegen hebben is twijfelachtig; vgl. XI noot 32). Zie verder de aanteekeningen op XI 11 en 29.</div>
<div id="n844">Hebr.: ‘het volk, (de) vorsten van Galaäd’. Het laatste schijnt een verklarende glosse te zijn. - Deze beraadslaging kan op de wellicht te Silo gehouden vergadering hebben plaats gehad.</div>
<div id="n845">Hij heet <hi type="italic">de Galaädiet</hi>, evenals Jaïr (X 3), omdat hij van het land Galaäd was, dat deels tot Oost-Manasses, deels tot Gad behoorde (Num. XXXII noot 1). Doch terwijl Jaïr vermoedelijk een Manassiet was (zie X noot 3), was Jephte waarschijnlijk van den stam Gad (vgl. v. 34 met noot 32 en Jos. XIII 24, 26). De naam zijns vaders, <hi type="italic">Galaäd</hi>, komt ook I Par. V 14 in den stam Gad als persoonsnaam voor; sommigen meenen, dat <hi type="italic">Galaäd</hi> geen persoonsnaam is (vgl. Jos. XVII noot 2 en 4), maar alleen de naam van zijn stam- of geboorteland, en dat de verhaalde verhouding van Jephte tot zijne broeders slechts eene voorstelling is van zijne verhouding tot zijne landgenooten (vgl. v. 7 en noot 7). Jephte was als Bedoeïenenhoofdman (v. 3) een ‘dappere held’ (Hebr.) geworden en als zoodanig bij zijne stamgenooten bekend.</div>
<div id="n846">Het <hi type="italic">land Tob</hi> (over II Reg. X 6 en 8 zie de aanteekening ald.) lag ten N.O. van Galaäd; ten tijde der Machabeën heette het Tubin, zie I Mach. V 13 en II Mach. XII 17 met de aanteekeningen. - Vgl. Gen. XXI 10.</div>
<div id="n847">De Vulg. geeft den zin van den grondtekst, die alleen heeft: ‘en zij togen met hem uit’.</div>
<div id="n848">Hebr.: ‘na dagen’, d.i. eenigen tijd later; deze Hebr. uitdrukking kan echter ook beteekenen: ‘na verloop van een jaar’, d.i. het volgende jaar. Dit kan het in den Hebr. tekst van X 8 bedoelde jaar zijn, en de daar minder passende bemerking ‘in dat jaar’ zou dan in de oorspronkelijke bron tot den onderhavigen tekst hebben behoord.</div>
<div id="n849">Hebr.: ‘Toen nu de kinderen van Ammon oorlog voerden met Israël’. Dit ziet terug op X 17 (zie noot 15 ald.)</div>
<div id="n850">Naar het Hebr. is de zin: ‘de oudsten van Galaäd gingen heen’, niet: ‘gingen van Galaäd heen’ (Vulg.). Dit was het gevolg van het te Maspha gepleegde overleg (zie X noot 16); de tekst sluit zakelijk aan bij X 18.</div>
<div id="n851">Wat zijne broeders tegen hem hadden misdreven, dat hadden - naar de gewone opvatting in de oudheid - de Galaädieten misdreven; wellicht ook heeft men onder de ‘zonen’ zijns vaders (v. 2) slechts de Galaädieten in 't algemeen te verstaan, zie noot 1.</div>
<div id="n852">Hebr.: ‘en gij zult ons ten hoofd zijn, allen bewoners van Galaäd’.</div>
<div id="n853">Hebr. bevestigend: ‘dan zal <hi type="italic">ik</hi> (met nadruk) u ten hoofd zijn’.</div>
<div id="n854">Hebr.: ‘Jahwe is (of zij) hoorder (getuige) tusschen ons, zoo wij niet, gelijk gij zegt, zullen doen’. Vgl. Gen. XXXI 49.</div>
<div id="n855">Hebr.: ‘als hoofd en vorst’. Deze aanstelling tot vorst over Galaäd geschiedde naar allen schijn op dezelfde plaats, van waar uit de gezanten waren vertrokken en waar het volk verzameld was, nl. te ‘ham-Mispa’ (X 17, vgl. v. 18). De gezanten Waren dan met hem daarheen teruggekeerd. Zie ook noot 31.</div>
<div id="n856">Naar den samenhang zou hier slechts sprake kunnen zijn van het verbond tusschen Jephte en de hoofden van Galaäd, ofschoon dit in v. 10 reeds bezworen is. Doch de uitdrukking <hi type="italic">zijne woorden</hi> duidt dit verbond niet aan, althans niet hoofdzakelijk. Bedoeld moeten zijn ‘woorden’ van Jephte alléén, die bekend worden ondersteld. Het meest bekende woord van Jephte nu is zijne gelofte (v. 30-31). De versterking ‘<hi type="italic">al</hi> zijne woorden’ maakt deze bedoeling nog waarschijnlijker. Doch dan is v. 11 <hi type="italic">b</hi> hier nietoorspronkelijk, aangezien er van de gelofte van Jephte nog niet gerept is of wordt. Daarom plaatsen meerderen dit halfvers achter v. 29 of (beter) achter v. 31. Degene, die het hier (v. 11) in of bij den tekst schreef, dacht echter, dat Jephte zijne gelofte had uitgesproken bij Jahwe's heiligdom ‘op de Mispa’ (Hebr.), en vermoedde dus ook dat Jephte met de oudsten van Galaäd dáárheen was getogen (zie X noot 16) vóórdat hij te Maspha in Galaäd kwam (v. 29); anders had hij het wel ergens na v. 29 geplaatst. De woorden <hi type="italic">voor het aangezicht des Heeren te Maspha</hi> passen dan ook feitelijk niet bij Maspha in Galaäd. Immers ‘ham-Mispa’ beteekent in deze uitdrukking nooit iets anders dan ‘den Heuvel’ des heiligdoms (zie II noot 3), vgl. hierna XX (v. 1) en XXI (v. 8) alsmede I Reg. VII (v. 6) en X (v. 17) met de aanteekeningen. Volgens sommigen weliswaar zou <hi type="italic">voor het aangezicht des Heeren</hi> hier slechts beteekenen, dat Jahwe als getuige werd aangeroepen (v. 10), evenals op eenige andere plaatsen (b.v. I Reg. XXIII 18), doch de bijvoeging ‘op de Mispa’ stempelt de uitdrukking tot een zuivere plaatsbepaling, en als zoodanig heeft zij overal den zin: ‘bij de verbondsark van Jahwe’. Ons halfvers vindt derhalve ook bij v. 29-31 geen passende plaats. Het is vermoedelijk slechts eene randbemerking van iemand, die te kennen wilde geven, dat voor Jephte, evenals voor de stammen van Israël (XX-XXI) en voor Samuel (I Reg. VII, X), Maspha Jahwe's heiligdom was, en die de bekende gelofte bij het bekende heiligdom afgelegd waande.</div>
<div id="n857">Hebr.: ‘te beoorlogen’. Door <hi type="italic">mij</hi> en <hi type="italic">mijn</hi>, hier en verder, verklaart Jephte zich één met zijn volk. - Dat er tusschen Jephte en den koning van Ammon onderhandelingen gevoerd zijn, ligt in den aard der zaak. Het is echter waarschijnlijk, dat de tweede boodschap van Jephte (v. 15-27) - met hare redeneeringen, die aan een bewerking van teksten uit Num. XX-XXIV doen denken, - niet in dezen vorm aan een oude bron ontleend, maar door den lateren schrijver bewerkt is, wellicht in een tijd toen het van belang was het recht van Israël op dit gebied duidelijk in het licht te stellen (vgl. noot 23 aan het einde). Zulk eene manier, om eens anders woorden - altijd in diens geest - te verhalen, behoorde tot de gewoonten der oudheid, en het is niet in strijd met het karakter van een geinspireerd schrijver dergelijke stukken in zijn werk op te nemen.</div>
<div id="n858">De beek <hi type="italic">Arnon</hi>, de tegenwoordige Wadi Môdzjib, mondt op het midden van de oostkust der Doode Zee uit, vgl. Num. XXI noot 11. De <hi type="italic">Jaboc</hi> (vgl. VIII noot 6) vloeit in den Jordaan op ongeveer ⅖ van den afstand van de Doode Zee tot de Zee van Tiberias (Genesareth). In Moses' tijd maakte deze streek tusschen den Arnon en den Jaboc (Deut. III 16), welke ten westen door de noordelijke helft van de oostkust der Doode Zee en verder door den <hi type="italic">Jordaan</hi> werd begrensd, terwijl zij ten oosten aan het land der Ammonieten grensde (vgl. Deut. II 19, 37), het Amorrheesche rijk van Hesebon uit, zie Num. XXI noot 22. De Amorrheërs hadden het zuidelijk gedeelte van dit gebied, d.i. de streek van den Arnon tot en met Hesebon (ongeveer ter hoogte van de noordelijke punt der Doode Zee) veroverd op de Moabieten, die naar het zuiden over den Arnon waren teruggedreven (Num. XXI 26), terwijl het noordelijk gedeelte (van de Doode Zee tot den Jaboc) voorheen in het bezit der Ammonieten was geweest, die naar het oosten waren gedrongen. Dit Amorrheesche rijk nu, dat vroeger deels aan de Ammonieten (Jos. XIII 25), deels aan hun broederstam de Moabieten (Gen. XIX 37-38), misschien ook wel eens geheel aan een van beiden of aan beiden gezamenlijk (zie noot 15) had behoord, was door de Israëlieten veroverd (Num. XXI 24), en daarop grondt zich de klacht van den koning van Ammon.</div>
<div id="n859">De Israëlieten moesten het recht eerbiedigen, dat de Edomieten, Moabieten en Ammonieten als verwante stammen hadden op het toentertijd door dezen bezeten grondgebied (Deut. II 4, 5, 9, 19); en zoo hun door de Amorrheërs ten oosten van den Jordaan de doortocht door hun gebied niet geweigerd was (v. 19-20), zouden zij ook dezen ongemoeid hebben gelaten. Door het verhaal nu van hetgeen er ten tijde van Moses tusschen de Israëlieten eenerzijds en de Edomieten en Moabieten anderzijds was voorgevallen (v. 16-17), bewijst Jephte dat Israël het gebied der verwante volken ongeschonden heeft gelaten. En wat de Amorrheërs, de Chanaänietische naburen der Ammonieten betreft (v. 19-23), dezen hadden zelf den strijd uitgelokt, en de daarop gevolgde inbezitneming van hun Overjordaansch grondgebied door de Israëlieten was volkomen gerechtvaardigd (v. 23-24). Aan schending van Ammonietisch grondgebied is Israël hierdoor niet schuldig, ten eerste omdat het veroverde gebied in het feitelijk bezit der Amorrheërs was, ten tweede omdat ook de koning van Moab, met wien Israël toen op vijandigen voet stond, geen aanspraak had doen gelden op het veroverde gebied, dat in vroeger tijd eveneens aan Moab had toebehoord (v. 25-26 en noot 14). Derhalve maakt zeker de koning van Ammon thans geheel onrechtvaardig aanspraak op het door Israël bezeten gebied (v. 27). Men ziet dat de redeneering van Jephte volkomen logisch en ook tegenover de Ammonieten van kracht is. De nieuweren, die hier eene ingeschoven onderhandeling tusschen Jephte en <hi type="italic">Moab</hi> meenen te vinden, vergissen zich zeer (vgl. noot 24). Waarschijnlijk hebben Ammonieten èn Moabieten, in verschillende tijden, in dit land gewoond. Vooral als nomaden zullen die twee stammen nog zoo vast niet aan hun gebied gebonden zijn geweest. Waarschijnlijk is het ook, dat in dit gebied tusschen de Ammonieten en Moabieten langen tijd een uit beiden gemengde bevolking heeft gewoond; want voordat de Amorrheërs (v. 19) in dit land vielen, woonden de twee stammen naast elkaar. Vooral oudtijds hoorden zij nauw samen, zooals ons de geschiedenis van Lot (Gen. XIX 36-38) leert. Deut. XXIII 3-4 worden nog de Ammonieten bij de Moabieten vermeld, ofschoon er volgens Num. XXII-XXIV alleen sprake moest zijn van de Moabieten. Onder Eglon streden de Ammonieten samen met de Moabieten tegen Israël (III 13, vgl. X noot 11). Ook nu zal dit het geval zijn geweest. Doch terwijl toen Moab de machtigste der twee broederstammen was en zijn koning Eglon vermoedelijk over beide heerschte, schijnt thans de verhouding omgekeerd te zijn geweest. Niet onduidelijk geeft Jephte dit te kennen wanneer hij het land, dat door den koning van Ammon ‘<hi type="italic">mijn</hi> land’ wordt genoemd (v. 13), omschrijft als ‘het land van Moab (dat overigens het eerst op den weg der Israëlieten lag) en het land der kinderen van Ammon’ (v. 15). Bij zulk eene verhouding laat zich ook de vorm der onderhandelingen nog beter begrijpen.</div>
<div id="n860">Van deze onderhandeling met <hi type="italic">Moab</hi> gewaagt de Pentateuch niet. Zij wordt echter geëischt door Num. XXI 11, waaruit blijkt dat Israël de zuidoostelijke grenzen van Moab is omgetrokken. Zie verder noot 19.</div>
<div id="n861">De Vulgaat heeft hier een foutieve lezing, waarvoor de andere teksten hebben: ‘en het ging door de woestijn (vgl. Num. XXI 11) en het trok om het land Edom en het land Moab’.</div>
<div id="n862">De Wadi el-Môdzjib (Arnon) wordt gevormd door de samenvloeiing van eenige beken, die Num. XXI 14 ‘de beken van den Arnon’ worden genoemd. Vermoedelijk legerde zich Israël ten zuiden van een dezer beken, den Wadi Saïdeh, die daar in zuidwestelijke richting loopt en gezegd kon worden uit het gebied der Amorrheërs te komen (ald. v. 13 Hebr. tekst), terwijl zij verderop ten westen samenvloeit met den hoofdtak, den Wadi el-Ledzjoen, die uit het zuiden komt en het Moabietische gebied scheidde van de woestijn <hi type="italic">ten oosten</hi>, waar zich de Israëlieten bevonden. De na de samenvloeiing in westelijke richting stroomende beek was de eigenlijke Arnon, die dan de grens vormde tusschen Moab en de Amorrheërs. Zoo legerde Israël aan de overzijde, d.i. ten zuiden van éénen tak van den Arnon, waar Num. XXI 13 op doelt (zie noot 11 aldaar), en eveneens aan de overzijde, d.i. ten oosten, van een anderen tak, dien onze tekst meer op het oog schijnt te hebben, daar deze tak van den Arnon <hi type="italic">de grens van het land Moab</hi> was aan de zijde van Israël's legerplaats. De bemerking behoort echter waarschijnlijk niet tot de woorden van Jephte, maar is eene toelichting van den schrijver.</div>
<div id="n863">Den Jordaan, waar zij dan zouden overtrekken, om het hun door God beloofde land binnen te trekken. De andere oude vertalingen hebben met het Hebr.: ‘naar mijne (onze) plaats’. Naar allen schijn is de lezing van de Vulgaat te wijten aan een leesfout van het Grieksch: <hi type="italic">potamou</hi> (rivier) in plaats van <hi type="italic">topou mou</hi> (mijne plaats). - Deut. II 28-29 voegen de boden van Moses aan dit verzoek nog de verklaring toe, dat ook de Edomieten en Moabieten hetzelfde verzoek hebben ingewilligd, wat goed past bij v. 4 en 8 aldaar (op welke laatste plaats de grondtekst echter slechts spreekt van een ‘verder trekken, van de zonen van Esau weg’) en niet in strijd is met v. 9 en 18 (waar men, in plaats van ‘voorbijtrekken’, ‘overtrekken’ kan vertalen). Dit stemt evenwel niet overeen met v. 17 boven en Num. XX 18-21 en XXI 11. Dat hier verschillende bronnen aan het woord zijn, is duidelijk. Zij behoeven echter, wat de feiten betreft, niet met elkander in strijd te zijn. Dat Israël zooveel mogelijk de door de Edomieten en de Moabieten bewoonde streken heeft vermeden, blijkt uit den grooten omweg, dien het nam door van Cadesbarne, waar het reeds in de nabijheid van Chanaän was, terug te trekken naar de golf van Akaba <hi type="italic">(Roode Zee</hi>, v. 16), ten einde zoo om de zuidelijke en oostelijke grenzen van Edom en Moab heen (wat ook Deut. II 8, 13, 14 ondersteld wordt) het Overjordaansche gebied te bereiken, waar het dan nog eerst met de Amorrheërs moest strijden om over den Jordaan in zijn land te komen. Hoewel de Israëlieten dus zeker niet rechtstreeks het eigenlijke land van Edom of van Moab, door deze volken ten volle bezeten en bewoond, zijn doorgetrokken, ging hun weg toch door de woestere streken ten oosten, die zeker binnen de machtsfeer van deze stammen lagen en tot hun gebied konden worden gerekend. Dit doortrekken, waarbij ook de engere grenzen, die overigens niet vast bepaald waren, wel eens zullen zijn overschreden, werd door Edom en Moab althans oogluikend toegelaten; vgl. Deut. II noot 3. Daarenboven stelden de gezanten van Moses bij Sehon de zaak natuurlijk zoo gunstig mogelijk voor, en angstvalligheid behoort juist niet tot de eigenschappen der oostersche diplomatie. - Voor de bijzonderheden van het volgende verhaal zie Num. XXI 21-25 met de aanteekeningen.</div>
<div id="n864"><hi type="italic">Jasa</hi> (Hebr. Jahsa) komt ook op den steen van Mesa, koning van Moab ten tijde van Achab en Joram (zie de aanteekening op IV Reg. II 14), voor onder den naam Jahaz (vgl. Is. XV 4 en Jer. XLVIII 34 Hebr.) als verblijfplaats (‘gedurende den oorlog’) van den ‘koning van Israël’, die het daartoe had opgebouwd.</div>
<div id="n865">D.i. van zuid tot noord en van oost tot west.</div>
<div id="n866">Des Amorrheërs, zooals uit den grondtekst blijkt. Vgl. noot 14.</div>
<div id="n867">In bezit genomen heeft door de verdrijving der vorige bewoners (Hebr. ‘horisj’, zie I noot 16). De goden van een land werden geacht voor en door hun volk te strijden en veroveringen te maken. Deze voorstelling hadden ook de Israëlieten van de hulp, die zij in werkelijkheid ontvingen van hunnen God Jahwe, den waren God. Op dit volkenrecht van zijn tijd beroept zich Jephte, om het recht van Israël op het voormalige Amorrheërland te staven. Hij kon zich trouwens op het standpunt van zijne tegenstanders plaatsen en den algemeenen spreektrant volgen. - <hi type="italic">Chamos</hi> was de god van Moab; Moab was ‘het volk van Chamos’ (Num. XXI 29), het land Moab was ‘zijn land’ (Mesa-steen reg. 5); zie verder III Reg. XI 7, 33; IV Reg. XXIII 13; Jer. XLVIII 7, 13, 46. De nationale god der Ammonieten was Melchom; zie II Reg. XII 30 (Hebr.); III Reg. XI 7 (naar de Septuag.); IV Reg. XXIII 13; Jer. XLIX 1, op welke laatste plaats Melchom gezegd wordt het land van den stam Gad in bezit te hebben genomen. Zijn naam Milkom of Malkam (misschien ‘Milkam’ te lezen) is vermoedelijk samengetrokken uit ‘Milk-ʽAm’ of ‘-ʽAmmi’, overeenkomend met godsnamen als Milk-Astart, Milk-Baäl, Milk-Osir, waarvan het eerste lid ‘koning’ (melek) beteekent en het tweede de eigennaam van den god is. Misschien is Ammon (‘de vader der Ammonieten <hi type="italic">tot op dezen dag</hi>’) door de Ammonieten als hun god vereerd (vgl. Assur bij de Assyriërs) onder den oorspronkelijken naam Am of Ammi of gold hij zelf als ‘zoon van Ammi’ (‘ben-Ammi’), Gen. XIX 38 (zie de noot ald.). Hoe het ook zij, men mag ‘Melchom’ niet voor een anderen vorm van ‘Moloch’ aanzien (in welken god wij veeleer den Phenicischen Baäl, Milk-Baäl, hebben te erkennen; zie IV Reg. XVII 16-17; Jer. XIX 4-5, XXXII 35; ook in Assyrische opschriften komt een west-Semietische god ‘Malik’ voor), en men heeft evenmin recht om Chamos den Moloch (= Melchom) der Ammonieten te noemen. Melchom was zoowel van Chamos als van den te Jerusalem vereerden Moloch onderscheiden, hoewel men in hun eeredienst zonder twijfel veel overeenkomst vond; zie IV Reg. XXIII 10, 13. Chamos was de hoofdgod van Moab, niet van Ammon. De naam <hi type="italic">Chamos</hi> schijnt hier derhalve niet te passen. Misschien heeft een lezer, die, evenals tegenwoordig anderen, den oppervlakkigen indruk kreeg dat hier tot een koning van Moab. wordt gesproken (vgl. hierna de herinnering aan Balac enz.), den in zijn geheugen komenden naam van den Moabietischen god hier aan den rand geschreven en is deze later in den tekst gekomen. Oorspronkelijk luidde dan de tekst: ‘Zult gij niet bezitten al hetgeen uwe goden <hi type="italic">(elohim</hi> als meervoud) in bezit hebben genomen?’ Dan stond er ‘jorisj<hi type="italic">oe</hi>’ (‘in bezit hebben genomen’) voor het tegenwoordige ‘jorisj<hi type="italic">cha</hi>’, welk <hi type="italic">cha</hi> (‘voor u’) hier slecht past en dan ook zoowel door de Vulg. als door nieuweren eenvoudig verworpen wordt, maar dat na de invoeging van <hi type="italic">Chamos</hi> heel licht in de plaats van het daardoor foutief geworden <hi type="italic">oe</hi>, den uitgang van den 3<hi type="super">den</hi> pers. meerv., kan gekomen zijn. De alsdan bedoelde ‘goden’ kunnen die van Ammon en Moab samen zijn (vgl. noot 15). Indien echter <hi type="italic">Chamos</hi>, als staande tegenover ‘Jahwe’, echt is, dan is het woord hieraan toe te schrijven dat de schrijver van het stuk (die het verhaal van Num. vóór zich had, zie noot 13) meer aan Moab dan aan Ammon dacht; en vooral in de veronderstelling dat die schrijver leefde in een tijd, waarin Ammon juist het hier betwiste oud-Moabietische gebied van Hesebon in bezit had (vgl. Jer. XLIX 1-3) en daarmede zich ook de oude rechten en goden van dit land - dus van Moab - toeëigende, is zulks geenszins onnatuurlijk.</div>
<div id="n868"><hi type="italic">Koning van Moab</hi>, in tegenstelling met den koning van Ammon. Hoewel <hi type="italic">Balac</hi> Israël vijandig was (vgl. Jos. XXIV 9 en de noot ald.), heeft hij toch niet <hi type="italic">met Israël getwist</hi> over het bezitsrecht van het veroverde land noch op dien titel <hi type="italic">tegen hetzelve gestreden.</hi> Men denkt hier aan Num. XXIV 25, waar Balac zich bij den hem door Balaäm geopenbaarden wil van Jahwe neerlegt.</div>
<div id="n869">Voor <hi type="italic">terwijl het woonde</hi> kan men het Hebr. vertalen: ‘toen het zich nederzette’. <hi type="italic">Aroër</hi>, aan den rechteroever van den Arnon (zie de aanteekeningen op Deut. II 36, Jos. XII 2 en vooral op II Reg. XXIV 5-6), het tegenwoordige Araïr, lag een weinig ten W. van de samenvloeiing der twee in noot 18 genoemde takken van den Arnon. Wat ten O. van <hi type="italic">Aroër en zijne onderhoorigheden</hi> lag, kan reeds aan de Ammonieten hebben behoord (vgl. noot 14). In het zinverband met v. 25 behoort men voor <hi type="italic">Jordaan</hi> (zoo echter ook de Septuag.) met het Hebr. ‘Arnon’ te lezen; want dan is er sprake van oud-Moabietisch gebied en heeft men alleen aan <hi type="italic">al</hi> die <hi type="italic">steden</hi> te denken, die in de streek ten W. van Aroër lagen. Doch beter leest men v. 26: ‘Toen Israël zich vestigde te Hesebon.... en te Jazer (goede Grieksche lezing voor <hi type="italic">Aroër)....</hi> en in alle steden aan den Jordaan, waarom hebt gijlieden toen’ (zie noot 27) enz. Dan is er sprake van oud-Ammonietisch gebied. Voor Jazer (waarschijnlijk Chrirbet-Sâr) vgl. Num. XXI noot 23 en XXXII noot 1).</div>
<div id="n870">De in ons boek opgegeven cijfers van Chusan Rasathaïm (III 8) tot Jaïr (X 3), beide ingesloten, bedragen samen 301 jaar. Daarbij moet echter nog gevoegd worden de tijd van het laatste jaar van Moses (toen het Overjordaansche door de Israëlieten werd bezet) tot aan Chusan, dus minstens het geheele tijdvak van Josue en de oudsten na hem (II 7). Zoo het getal <hi type="italic">driehonderd</hi> echt is, zijn òf een of meer der vroeger gegeven cijfers te groot òf sommige rechtersregeeringen en onderdrukkingen zijn gelijktijdig geweest. Het schijnt evenwel, dat een lezer hier <hi type="italic">driehonderd jaar</hi>, de ronde som van de voorafgaande getallen, aan den rand heeft geschreven. Zie de volgende noot.</div>
<div id="n871">Andere vertalingen met Hebr.: ‘te dien tijde’, welke Hebr. uitdrukking nooit ‘<hi type="italic">gedurende</hi> dien tijd’ beteekent. Hierdoor vervalt ook de samenhang met de voorafgaande <hi type="italic">driehonderd jaar</hi> en wordt de echtheid er van zeer twijfelachtig.</div>
<div id="n872">In den zin der eerste verklaring van v. 26 heeft Sept. A: ‘En waarom hebben <hi type="italic">zij</hi> (de Moabieten) ze te dien tijde niet heroverd?’ Doch onze lezing is te verkiezen; zie noot 25.</div>
<div id="n873">Den grondtekst kan men vertalen: ‘Jahwe, de Rechter, richte heden’, of: ‘Jahwe, de Rechter op heden, richte’. De zin is: de God van Israël, op wien ik mij met vertrouwen beroep, zal door den uitslag van den strijd uitspraak doen voor de rechtvaardigheid onzer zaak. Het vers heeft veel overeenkomst met I Reg. XXIV 12-13.</div>
<div id="n874">Bezielde hem met ijver en moed; vgl. III 10 en VI 34 (eveneens vóór een krijgs- of wervingstocht). De nu verhaalde tocht van Jephte heeft misschien reeds vóór de onderhandeling met den koning van Ammon plaats gehad.</div>
<div id="n875"><hi type="italic">Manasses</hi> zonder meer beteekent, althans in de historische boeken, niet Oost-, maar West-Manasses (I 27; Deut. XXXIV 2); Oost-Manasses heet ‘de halve stam Manasses’ (b.v. Jos. XIII 29), beide samen ‘geheel Manasses’ (b.v. boven VI 35 en VII 23). Men heeft hier dus, althans óók, aan West-Manasses te denken. Daar de richting <hi type="italic">Galaäd-Manasses</hi>, en dan terug, niet waarschijnlijk is en daar volgens XII 2 ook aan Ephraïm, den zuidelijken nabuur van West-Manasses, hulp werd gevraagd - ongetwijfeld bij deze gelegenheid -, zal Jephte door Ephraïm en West-Manasses, dan ten Z. van Bethsan over den Jordaan (zie VII noot 23), en vandaar in zuidoostelijke richting door Galaäd naar Maspha van Galaäd getrokken zijn. Sommigen vermoedden reeds, dat er in plaats van <hi type="italic">Galaäd</hi> oorspronkelijk ‘Ephraïm’ gestaan heeft, terwijl <hi type="italic">Galaäd</hi> wegens <hi type="italic">Maspha van Galaäd</hi> overbodig is. Dit alles nu is volkomen verklaarbaar, wanneer Jephte niet te Maspha van Galaäd, maar te Silo was (noot 12) en van daaruit langs gemelden weg naar Galaäd trok. Een afschrijver echter, die hem in het Overjordaansche Maspha waande, moest hem noodzakelijk door <hi type="italic">Galaäd</hi> naar Manasses laten trekken. - Nochtans, zoo men <hi type="italic">Galaäd</hi> en <hi type="italic">Manasses</hi> (d.i. dan Oost-Manasses) omzet, kan v. 29 wel het nadere verhaal geven van den v. 11 <hi type="italic">a</hi> vermelden tocht uit het land Tob naar Maspha (alsdan dat van Galaäd) en daarbij aansluiten (vgl. noot 34); doch zie X noot 16.</div>
<div id="n876">Hebr.: ‘en hij trok door Mispê-Gilead en van Mispê-Gilead’ enz. <hi type="italic">Maspha van Galaäd</hi>, dat ook I Mach. V 35 voorkomt, heet Os. V 1 (Hebr.) Mispa (d.i. uitzichtsplaats, wachthoogte), Jos. XIII 26 Ramath-ham-Mispe (waar de Septuag. heeft: R. <hi type="italic">bij</hi> M.), is volgens sommigen eenzelvig met de vrijstad Ramoth (Deut. IV 43; Jos. XX 8, XXI 37), die IV Reg. VIII 29 Rama (d.i. hoogte, Vulg. Ramoth, hoogten) en elders (b.v. III Reg. IV 13) Ramoth (of Ramath)-Gilead wordt genoemd; volgens sommigen ook met de stad Galaäd bij Os. VI 8, vgl. hierna XII noot 13. Ramoth lag volgens Eusebius 15 Romeinsche mijlen (22 kilom.) ten W. van Philadelphia of Rabbath-Ammon (Jer. XLIX 2), thans Ammân, en is volgens velen het tegenwoordige es-Salt, ten Z. van de beek Jaboc. De Gen. XXXI 48-49 (Hebr.) ‘Galʽed’ en ‘Mispa’ genoemde heuvel, waar anderen Maspha plaatsen (vgl. X noot 16 aan het einde), lag meer naar het oosten en het noorden, nl. ten O. van Mahanaïm (Gen. XXXII 2), dat ten N. van den Jaboc lag (v. 22 ald.). - Te Maspha had Jephte zijn huis (v. 34).</div>
<div id="n877">Hebr.: ‘wie uit de deur enz.... die zal voor Jahwe zijn en ik zal hem als brandoffer offeren’. De zin dezer uitdrukking is aan geen twijfel onderhevig; vgl. Gen. VIII noot 13 en Lev. I noot 3, Aan een dier valt niet te denken; althans een ten offer geschikt dier <hi type="italic">komt</hi> iemand niet <hi type="italic">tegen uit de deur</hi> van zijn <hi type="italic">huis.</hi> De oudere Rabbijnen zoowel als de Vaders hebben de gelofte van Jephte en het volbrengen daarvan (v. 39) dan ook in den letterlijken zin opgevat. Het verbod van menschenoffers in de Wet (Deut. XII 31) verandert dezen zin niet en maakt het verhaalde feit niet ongedaan. Volgens een nieuwe en zeer scherpzinnige verklaring evenwel zou men de gelofte van Jephte zoo kunnen verstaan, dat de mensch, die hem tegenkwam, aan Jahwe zou worden toegewijd onder het brengen van een (dierlijk) brandoffer. Het offer voor de zonde heet in het Hebr. kortweg ‘de zonde’ (b.v. Lev. IV 25, vgl. Os. IV 8), het schuldoffer ‘de schuld’ (b.v. Lev. VII 1). De vreemde uitdrukking in den grondtekst van Num. VIII 11, 13, 15, 21 (zie noot 7 en 12 ald.) kan beteekenen, niet dat de (vele duizenden) Levieten zelven moesten ‘bewogen’ worden, maar dat de borst van het zondofferdier (v. 12) voor hen als hef- of beweegoffer moest worden opgedragen, vgl. Exod XXIX 26. Aldus zou de gelofte van Jephte overeenkomen met die der moeder van Samuel (I Reg. I 11), bij wiens toewijding ook een offer werd opgedragen (v. 25 ald.). Dat ook vrouwen op een bijzondere wijze den Heer konden gewijd worden, waarna zij dan (in tegenstelling met mannelijke nazareërs) zeer waarschijnlijk buiten het huwelijk moesten leven, blijkt uit Lev. XXVII 4 en Num. VI 2; ter bevestiging verwijst men naar Exod. XXXVIII 8 (zie de noot ald.) en I Reg. II 22; ook bij de heidenen konden b.v. de Vestaalsche maagden volgens de toenmalige opvatting van het huwelijk niet aan een man toebehooren, omdat (en voor zoolang) zij aan de godheid waren toegewijd. Tegen een zoodanige verklaring van onzen tekst, die op zich zelve niet onaannemelijk is, kan echter worden ingebracht: 1<hi type="super">o</hi>. dat de uitdrukking ‘iemand ten brandoffer opdragen’ als liturgische term nergens voorkomt, 2<hi type="super">o</hi>. dat zulk een (toch niet zeer gebruikelijke) cultusterm in den mond van een Jephte niet waarschijnlijk is, 3<hi type="super">o</hi>. dat door de Wet geen offer wordt voorgeschreven (hoewel het misschien gebruikelijk was) bij het ingaan van het nazareaat (vgl. Num. VI 1-13 en noot 9 ald.). Overigens is het niet onwaarschijnlijk, dat de ruwe krijgsman en gewezen rooveraanvoerder, die opgevoed was in een half heidenschen tijd en in de nabijheid van de kinderen-offerende Ammonieten en Moabieten (zie een sprekend voorbeeld IV Reg. III 27) en die met de wetten van den waren Jahwe-dienst wel zeer weinig bekend was, in de meening verkeerde dat zulk eene gelofte ook aan Israël's God zeer aangenaam zou zijn. Andere voorbeelden van menschenoffers aan Jahwe zijn niet bekend, en bewijzen voor zulk een gebruik of het geoorloofd-zijn daarvan worden door de ongeloovigen tevergeefs in enkele teksten gezocht; nochtans leeren wij Gen. XXII zelfs uit de houding en handelwijze van Abraham, die het bevel: ‘offer hem (Isaäc) als brandoffer’ (v. 2) ook zonder aarzelen in den letterlijken zin opvat, dat wij een menschenoffer aan Jahwe (in nabootsing van Chanaänietische gebruiken) niet voor iets ondenkbaars behoeven aan te zien. Zie verder de aanteekeningen op v. 35-40.</div>
<div id="n878">Dit sluit aan bij v. 29, terwijl v. 30-32 met v. 34 volg. uit een andere bron is.</div>
<div id="n879">Dit <hi type="italic">Aroër</hi> is het Ammonietische, zie Jos. XIII noot 21 en Is. XVII noot 2. <hi type="italic">Mennith</hi>, door Fl. Josephus Maniathe of Maliathe genoemd, lag volgens Eusebius, bij wien het Mannith heet, 6 kilom. ten N.N.O. van Hesebon, dus aan de noordelijke grens van het stamgebied van Ruben (Jos. XIII 16-17), dat in vroeger tijden aan Moab had toebehoord (zie noot 14), en tevens aan de zuidelijke grens van Gad (Jos. XIII 26) en de westelijke (of zuidwestelijke) van Ammon. Abel-Keramim (Hebr.), d.i. <hi type="italic">Abel</hi> der <hi type="italic">wijngaarden</hi>, lag volgens Eusebius 6 of 7 Romeinsche mijlen van Rabbath-Ammon (noot 32); in welke richting, zegt hij niet. Nauwkeuriger kent Eusebius een ‘Abela, vruchtbaar aan wijn, 12 mijlen (bijna 18 kilom.) ten O. van Gadara’, hetzelfde (‘Abila’) dat volgens Fl. Josephus eens werd ingenomen door Antiochus den Groote en later ook door de Romeinen; dat is het tegenwoordige Tel Abil, 28 kilom. ten O. van de zuidelijke punt der zee van Tiberias. Dat er twee Abel's waren, die beide gekenmerkt werden door een bijnaam aan hun wijnteelt ontleend, is niet waarschijnlijk. (Andere onderscheidingen van denzelfden plaatsnaam zie VII 23; Num. XXXIII 49; III Reg. XV 20). Een wellicht in de buurt van Rabbath gelegen veld (Hebr. ‘abel’) van wijngaarden heeft men vermoedelijk voor de hier genoemde plaats aangezien. Dat echter de Ammonieten ook over den Jaboc waren getrokken, en dat Jephte, na zijn zuidelijken tocht tot Mennith, hen tot hoog in het noorden heeft vervolgd, is geenszins onmogelijk. Het sterke Rabbath-Ammon zelf, waar ‘tegenover’ (d.i. ten oosten waarvan) Aroër lag (Jos. XIII 25), schijnt hij te hebben omgetrokken en onaangetast te hebben gelaten. Trouwens deze veldtocht was niet zoozeer een veroveringstocht, maar draagt geheel het karakter van eene razzia naar de wijze der Bedoeïenen; de krijgstroepen der Ammonieten, mogelijk in verschillende kampen verspreid (X 17), werden overrompeld en verslagen, de open <hi type="italic">steden</hi> geplunderd en verwoest, en zoo bracht Jephte hun een <hi type="italic">zeer zware nederlaag</hi> toe, waardoor hun de lust, om nog op Israëlietisch grondgebied strooptochten te doen, werd benomen. Daardoor hield vanzelf de gedwongen dienstbaarheid, d.i. de schatplichtigheid der naburige Israëlietische stammen op.</div>
<div id="n880">Misschien was <hi type="italic">zijn huis</hi> te <hi type="italic">Maspha</hi> in Galaäd zijn vroeger ouderlijk huis (vgl. v. 2), waarin zijne dochter verbleef.</div>
<div id="n881">Zoo werd ook David ingehaald na zijne overwinning op Goliath, I Reg. XVIII 6-7. Vgl. ook Exod. XV 20, 21.</div>
<div id="n882">Hebr.: ‘Helaas, mijne dochter, gij slaat mij ter neder, gij zijt eene onder mijne kwellers geworden.’ Met behulp van de Septuag. kan men den grondtekst aldus verbeteren: ‘....neder, gij maakt mij ongelukkig, tot een doorn zijt gij geworden in mijne oogen. Want ik heb ten uwen opzichte’ enz. Het was de straf voor zijne onberaden gelofte.</div>
<div id="n883">Vgl. Num. XXX 3; Deut. XXIII 22-23. Ook bij de heidenen gold het houden der geloften als een zware plicht. Des te strenger moest Jephte zijne verplichting achten, omdat van den kant van Jahwe de voorwaarde (v. 30) op zoo schitterende wijze was vervuld.</div>
<div id="n884">Hebr.: ‘doe aan mij volgens hetgeen uit uwen mond gekomen is’. Eene heldin, haren vader waardig.</div>
<div id="n885">Omdat zij ongehuwd en kinderloos moest sterven en met haar ook het geslacht van Jephte zou verdwijnen. Zoo Jephte slechts had beloofd haar aan 's Heeren dienst te wijden, is het wel vreemd dat zij te voren nog eerst om haar ongehuwden staat moest treuren, waarvoor zij dan haar leven lang tijd had.</div>
<div id="n886">Hebr.: ‘en hij voltrok aan haar de gelofte, welke hij gedaan had; zij echter had geenen man bekend’. Sommigen vertalen het laatste: ‘en zij bekende geenen man’, en vatten het op als gevolg en uitvoering van Jephte's gelofte. Evenwel wijst de Hebr. constructie (met het persoonlijk voornaamwoord voorop) veeleer op eene tegenstelling: ‘ofschoon zij ongehuwd was’. Het zinverband is: het offer, dat Jephte bracht, was te zwaarder omdat zij geen kinderen naliet. Levenslange toewijding aan den maagdelijken staat, als eenig of als hoofddoel, is in het oude Testament geheel onbekend; hoogstens kan het ongehuwd blijven van vrouwen als een noodzakelijk gevolg van toewijding aan den dienst des Heeren (bij het heiligdom) worden aangemerkt (zie noot 33). De vermelding, dat Jephte's dochter maagd was, hangt veeleer samen met het volgende, en verklaart, waarom juist de <hi type="italic">meisjes</hi> van Israël jaarlijks samenkwamen om de herinnering te vieren van de dochter van Jephte. Ook dit laatste feit wordt niet voldoende verklaard door levenslange toewijding van het meisje aan Jahwe. Er moet met haar wel geheel iets bijzonders, iets schokkends en ongewoons in Israël zijn gebeurd. Daarom legt de gewijde schrijver bij zijn vluchtig verhaal ook een lichten sluier over het voorgevallene. ‘De H. Schrift, zegt de H. Ambrosius (De Virg. cap. 2, M. 16,267), verhaalde de toedracht der zaak niet, maar schuwde de vermelding van den kindermoord’. Zij spreekt niet van slachtoffering, maar van de voltrekking van Jephte's gelofte; toch is de zin dier gelofte niet duister. Zij laat het meisje niet treuren om haren aanstaanden dood, maar om den ongehuwden staat, waarin zij sterven moet, dus toch om haar al te vroegen dood. Wat Jephte beloofde en volbracht, is ongetwijfeld in strijd met de wet Gods, en het menschenoffer was in Gods oog de grootste gruwel van het Chanaänietische heidendom (Lev. XVIII 21, XX 2-5; Deut. XII 30-31, XVIII 10; IV Reg. XVI 3, XVII 17, 31-32, XXI 6; II Par. XXVIII 3; Is. LVII 5; Jer. VII 31, XIX 4-5; Ezech. XVI 20-21, 36, XX 31, XXIII 37-39); doch hij handelde naar zijn inzicht; en het schijnt dat men geen mogelijkheid heeft gezien, om hem van de uitvoering zijner gelofte terug te houden.</div>
<div id="n887">Eigenlijk, naar de Hebr. uitdrukking, die alleen nog V 11 voorkomt: ‘zingend vermelden’, ‘met lof herdenken’.</div>
<div id="n888">Hebr.: ‘En de manschappen van Ephraïm werden samengeroepen’. De Vulg. vat het werkwoord (evenals VII 23, 24, X 17) als bedrijvend op (‘riepen’) en vertaalt dan te vrij.</div>
<div id="n889">Hebr.: ‘en trokken over (den Jordaan) naar Saphon’, welk woord hier veeleer de stad van dien naam aanduidt dan het <hi type="italic">noorden.</hi> Saphon (Jos. XIII 27) was vermoedelijk de meest noordelijk gelegen stad van den stam Gad; een zoon van Gad heette Sephion (Gen. XLVI 16) of Sephon (Num. XXVI 15). Zij trokken zoo ver noordelijk over den Jordaan om Jephte's legertroepen te vermijden. Van daar zonden zij dan boden tot Jephte. De Ephraëmieten waren naijverig op het krijgsgeluk der stammen Gad en Manasses; waarschijnlijk hadden hunne hoofden zelven naar het opperbevel verlangd - want ook Ephraïm werd door de Ammonieten bedreigd X 9 - en hadden zij zich daarom, toen Jephte aan het hoofd kwam, van deelneming aan den strijd onthouden. Deze gebeurtenis heeft vermoedelijk binnen de XI 37-39 vermelde twee maanden plaats gebad, doch het verhaal is waarschijnlijk aan een andere bron ontleend dan het voorafgaande - waar de geschiedenis van Jephte ‘den Galaädiet’ (XI 40) gesloten schijnt te worden -, en wel aan dezelfde bron als VIII 1-3.</div>
<div id="n890">Hebr.: ‘Waarom zijt gij voorbij- (of over-)getrokken om de kinderen van Ammon te bestrijden zonder <hi type="italic">ons</hi> (met nadruk) op te roepen om met u te gaan?’ Dit <hi type="italic">voorbij</hi>- of <hi type="italic">over</hi>trekken in den mond der Ephraëmieten doet veeleer denken aan een voorafgaanden tocht van Jephte door Ephraïm of over den Jordaan (zie XI noot 31) dan aan zijn overtrekken van Maspha in Galaäd (verre van Ephraïm) naar de Ammonieten (XI 29 en 32).</div>
<div id="n891">Met behulp van Sept. A verbeterd zegt de grondtekst: ‘Er was strijd tegen mij en mijn volk, en de kinderen van Ammon verdrukten mij (d.i. ons, vgl. XI 12 enz.) zeer’.</div>
<div id="n892">Hebr.: ‘en ik heb u (Sept. A beter “tot u”) geroepen, maar gij hebt mij niet gered uit hunne hand’. Jephte had dus wel de hulp der Ephraëmieten ingeroepen (vgl. XI noot 31), maar schijnt geen eigenlijke oproeping tot hen te hebben gericht. Hun doel is echter wel niet geweest, Jephte voor die nalatigheid te straffen, door zijn <hi type="italic">huis</hi> (‘boven hem’, Hebr.) <hi type="italic">in brand te steken</hi> (vgl. XIV 15 en XV 6), maar om de door Jephte opkomende macht der Galaädieten te fnuiken, vgl. v. 4.</div>
<div id="n893">Hebr.: ‘En ik zag dat gij geen redder waart’, Sept. A: ‘.... dat er geen redder was’. De zin is: ziende dat er geen andere redder (aanvoerder) opstond, heb ik mijn leven voor mijn volk in de waagschaal gesteld. Voor <hi type="italic">in mijne handen</hi> vgl. I Reg. XIX 5, XXVIII 21, Ps. CXVIII 109 en de noot ald.</div>
<div id="n894">Hebr.: ‘want zij zeiden (hadden gezegd): Ontkomenen van Ephraïm zijt gijlieden, Galaäd, midden in Ephraïm, midden in Manasses’. Men verklaart deze woorden naar den zin, dien ook de Vulgaat er aan geeft. De (minder juiste) vertaling der Septuag. luidt: ‘want de ontkomenen van Ephraïm zeiden: Gijlieden, Galaäd, (zijt) te midden van Ephraïm en te midden van Manasses’, wat voor den zin ongeveer op hetzelfde neerkomt. Daar echter de Galaädieten deels tot Gad, deels tot Oost-Manasses behoorden (zie Jos. XIII 24-25 en 31), berust deze smaadrede, in bedoelden zin, zelfs op geen schijn van waarheid, terwijl <hi type="italic">midden in Ephraïm</hi> (welke stam aan de andere, d.i. aan de westzijde van den Jordaan woonde) onzinnig is en de verklaring <hi type="italic">midden</hi> ‘tusschen’ <hi type="italic">Ephraïm en Manasses</hi> (d.i. grenzende aan Ephraïm ten W. en Manasses ten N.) niets zegt. Een andere mogelijke zin, nl.: Gijlieden behoort eigenlijk onder Ephraïm en zijt gekomen ‘midden <hi type="italic">uit</hi>’ (kleine tekstverandering) Ephraïm en (West-)Manasses (of: en woont nu te midden van Oost-Manasses), is òf geschiedkundig niet verklaarbaar (als er van afhankelijkheid sprake zou zijn) òf wat ver gezocht (als de Galaädieten als uitgewekenen van de Westjordaansche Josephstammen - in 't bijzonder Oost- van West-Manasses - zouden worden beschouwd). Uit Grieksche handschriften en een oude Syrische vertaling blijkt, dat deze woorden (‘want zij zeiden.... Manasses’) niet tot den oorspronkelijken tekst van Sept. A behooren, zoodat zij met grond voor onecht worden aangezien. De Hebr. woorden voor: ‘want zij zeiden, (nl. de) ontkomenen van Ephraïm’, worden (in ander zinverband) ook in v. 5 gevonden en kunnen door vergissing ook in v. 4 geraakt zijn, waarna zij dan door verdere toevoegsels aan den samenhang zijn aangepast. Volgens anderen behoorden de woorden: ‘want, zeiden zij, ontkomenen van Ephraïm zijt gij’, oorspronkelijk (of als randnoot) tot v. 6, waar zij (b.v. na ‘grepen.... vast’) inderdaad zeer goed passen.</div>
<div id="n895">Vgl. III 28 en VII 24.</div>
<div id="n896">Een Ephraëmiet.</div>
<div id="n897">Spreek uit ‘sjibboleth’, waarvoor de Ephraëmieten <hi type="italic">sibboleth</hi> zeiden. De vertaling van het woord is door de Vulg. bijgevoegd; het beteekent echter ook ‘strooming’, wat bij de plaats der gebeurtenis beter past. - Op gelijke wijze was de uitspraak ‘siseri’ van het Italiaansche woord ciceri (‘tsjitsjeri’) bij de zoogenaamde Siciliaansche Vesper den Franschen noodlottig.</div>
<div id="n898">De Samech <hi type="italic">(s)</hi> is een andere letter dan de Sjin <hi type="italic">(sh</hi>, spr. uit <hi type="italic">sj).</hi> De grondtekst zegt alleen, dat de Ephraëmieten het woord niet goed (of niet ‘zoo’) uitspraken.</div>
<div id="n899">In den slag (v. 4) en op de vlucht. Het getal <hi type="italic">(twee-en-veertig duizend)</hi> is vermoedelijk in den volksmond, waaruit het werd opgeteekend, of door de afschrijvers sterk overdreven. Vgl. I 4, III 29, VIII 10.</div>
<div id="n900">De zin van Vulg. en Sept. schijnt te zijn, dat de naam dezer stad <hi type="italic">Galaäd</hi> was (vgl. Os. VI 8). Daar hij nu te Maspha zijn huis had (XI 34), meent men dat Maspha ook Galaäd heette, tot welke meening ook Gen. XXXI 48-49 aanleiding kon geven (zie echter XI noot 32). Den naam Galaäd vindt men nog in Dzjilʽâd en Dzjalʽoed, de namen van twee nabij elkander gelegen plaatsjes ten N. van es-Salt. Dat evenwel de hier gezochte stad Galaäd eenzelvig zoude zijn met Maspha (hetwelk misschien ook nog Ramoth heette), is zeer twijfelachtig. Het is niet onmogelijk dat Jephte later in eene stad Galaäd woonde en dat deze daarom <hi type="italic">zijne stad</hi> genoemd wordt. De tegenwoordige Hebr. tekst heeft: ‘in (de) steden (van) Gileäd’, welk meervoud door verandering van de letter <hi type="italic">Waw</hi> in <hi type="italic">Jod</hi> ontstaan is uit ‘zijne stad’. Eenige met Sept. A verwante Grieksche handschriften geven: ‘in zijne stad in Sephe Galaäd’, waarvoor Fl. Josephus ‘Sebeë’ heeft. Dit ‘in Sephe’ is allicht ontstaan uit een Hebr. ‘Mispe’ <hi type="italic">(m</hi> veranderd in <hi type="italic">b</hi>, d.i. ‘in’) of is een overschot van ‘in Mispe’, zoodat de oorspronkelijke tekst zal geluid hebben: ‘in zijne stad Mispê-Gilead’ (vgl. XI 29). Voor de zegswijze vgl. VIII 27 en I Reg. XXVIII 3.</div>
<div id="n901">Volgens sommigen Bethlehem in Zabulon (Jos. XIX 15), het tegenwoordige Bethlâhm, 11 kilom. ten N.N.W. van Nazareth. Evenwel schijnt Ahialon (v. 11), als <hi type="italic">Zabuloniet</hi> en als begraven <hi type="italic">in</hi> het stamgebied van <hi type="italic">Zabulon</hi>, juist te worden aangeduid als niet te behooren tot denzelfden stam als Abesan. Anderen denken hier dan ook met Fl. Josephus terecht aan het bekende Bethlehem in Juda, ofschoon dit elders, waar het niet (als I Reg. XVI 1, 4; I Esdr. II 21; II Esdr. VII 26) door den samenhang is aangewezen, de bijstelling ‘Juda’ heeft (hierna XVII 7 en XIX 1; Ruth I 1; I Reg. XVII 12; Matth. II 5), Mich. V 2 ook ‘Ephrata’. Bij het minder bekende Bethlehem in Zabulon zou men nog eer een nadere aanduiding verwachten. - Voor de geschiedenis der ‘kleine rechters’ zie X noot 2.</div>
<div id="n902">Daar bij de andere en vooral bij de kleine rechters meestal de <hi type="italic">stad</hi> hunner herkomst of inwoning wordt genoemd, is hier misschien bedoeld de stad Zabulon (thans Abilîn, ten Z.O. van Akka), die Fl. Josephus kende (vgl. Jos. XIX noot 21); zij werd door de Romeinen verwoest.</div>
<div id="n903">Zoo de Vulg. den eenvoudigen oorspronkelijken tekst weergeeft, wat niet onwaarschijnlijk is (vgl. v. 8 en 10, v. 13 en 15, VI 11 en VIII 32, X 1 en 2, XI 34 en XII noot 13, XIII 2 en XVI 31), dan is hier en v. 11 zeer waarschijnlijk de stad <hi type="italic">Zabulon</hi> gemeend. Hebr. en andere teksten: ‘te Ajjalon (of Elon) in het land Zabulon’. Is deze lezing echt, dan is dit Ajjalon misschien het tegenwoordige Dzjaloen, ten O. van Akka, op de grens van Zabulon en Aser; de naam staat geschiedkundig waarschijnlijk in verband met Elon (in 't Hebr. dezelfde naam), zoon van Zabulon, Gen. XLVI 14 en Num. XXVI 26; volgens sommigen met den rechter of diens grafmonument. Voor gelijke persoonsnamen in denzelfden stam zie X noot 1.</div>
<div id="n904">Vgl. X 4 en noot 4 ald.</div>
<div id="n905">Volgens velen het tegenwoordige Ferʽata, 10 kilom. ten Z.W. van Nabulus (Sichem). Het wordt ook genoemd in den Griekschen tekst van I Mach. IX 50, waar de Vulg. ‘Phara’ heeft; vgl. ook II Reg. XXIII 30; I Par. XI 31, XXVII 14. Abdon is misschien Abimelech of Thola in <hi type="italic">Ephraïm</hi> opgevolgd; vgl. X noot 1 en 3. Zie evenwel de volgende noot.</div>
<div id="n906">Men tracht dezen naam te verklaren door de onderstelling, dat de Amalekieten eenmaal zoo ver in het land van Israël zouden zijn doorgedrongen, zoodat de herinnering daaraan in den naam van bedoelden berg zou zijn bewaard gebleven; voor die onderstelling bestaat echter geen enkel bewijs en zij is verre van waarschijnlijk (vgl. V noot 16). Handschriften van Sept. A geven de goede lezing: ‘in het gebergte Ephraïm in het land Sellêm’, waardoor waarschijnlijk het ‘land Sjaʽalim’ (I Reg. IX 4) wordt aangeduid. Deze lezing verwijst ons naar de buurt van Cariathiarim (zie de aanteekeningen op I Reg. IX 3-4, vgl. hierna XV noot 4), d.i. ongeveer de streek die door het geslacht Sobal (Hebr. <hi type="italic">Sjobal)</hi> bewoond werd (I Par. II 52-53). Eene stad <hi type="italic">Pharathon</hi> (Hebr. Pirʽathon) is daar evenwel niet bekend. Misschien moet men daarvoor ‘Ephratha’ lezen, welk vermoeden door de Grieksche lezingen ‘Ephraäthon’ (voor ‘Pharathon’) en ‘Epharathoniet’ (voor ‘Pharathoniet’ v. 13) gesteund schijnt te worden. Over dit Ephratha in het ‘gebergte Ephraïm’ zie de aanteekeningen op Ps. CXXXI 6, I Reg. I 1 en X 2.</div>
<div id="n907">Zie X noot 8. De <hi type="italic">Philistijnen</hi> zijn de in oud-Egyptische teksten genoemde ‘Pulaste’ (geschreven ‘Purasati’), die den hoofdstam vormden van de Klein-Aziatische volken, welke in Palestina zoowel over land als over zee waren binnengedrongen. Hun vaderland Caphtor is het in de Egyptische opschriften voorkomende Kefto (vgl. I Reg. XXI 10 noot), aan de zuidkust van Klein-Azië (ten N. van het eiland Cyprus), ongeveer overeenkomend met het latere Cilicië, dus niet ver (ten Z.W.) van Cappadocië, waar Septuag. en Vulg. hen vandaan laten komen. Zie Deut. II 23; Amos IX 7 en Jer. XLVII 4 (het woord ontbreekt hier in de Sept. - vgl. de noot ald. - en is in het Hebr. en de Vulg. waarschijnlijk glosse). Gen. X 14 en I Par. I 12 behooren de woorden ‘van wie zijn uitgegaan de Philistijnen’ (vermoedelijk oorspronkelijk een randnoot, die op een verkeerde plaats in den tekst terechtkwam) achter ‘Caphtorim’. De vreemde bewoners van het kustgebied van Palestina, ten Z. van Phenicië, werden saamgevat onder den naam van den hoofdstam, naar welke door de Grieken zelfs het geheele land (‘Palaistinê’) werd genoemd. Alleen de ‘Kerêtim’, die ten Z. van de eigenlijke Philistijnen woonden, worden bij gelegenheid in de H. Schrift afzonderlijk vermeld (zie de noot op II Reg. VIII 18; Ezech. XXV noot 15 en Soph. II noot 5 vgl. met Exod. XIII 17), terwijl volgens een oud-Egyptisch reisverhaal uit het midden der 11<hi type="super">de</hi> eeuw v.Chr. in Dôr en omstreken, dus ten N. van de eigenlijke Philistijnen, de ‘Tzakkari’ woonden (waarschijnlijk de ‘Philistijnen’ van I Reg. XXVIII 4 volg.), die in de Egyptische opschriften gewoonlijk samen met de ‘Pulaste’ onder de zeeroovende volken worden genoemd. Hier hebben we te doen met de eigenlijke Philistijnen, ten W. van Juda en Dan. Over den tijd van de vestiging dezer volkeren in Palestina zie de Inleiding.</div>
<div id="n908">Saraä of Sarea, thans Sarʼa (23 kilom. ten W. van Jerusalem), behoorde, evenals Esthaol (v. 25), tot de grensplaatsen van Juda en Dan; vgl. Jos. XV 33 (zie noot 31 ald.) en XIX 41. Aan den ingang van een dal op een steilen heuvel gelegen, werd het later door Roboam tot een vesting gemaakt, II Par. XI 10. Reeds op de tabletten van el-Amarna komt het voor, onder den naam <hi type="italic">Sarcha.</hi> Van den naam van <hi type="italic">Manue</hi>, Hebr. ‘Manoach’, leidt men den I Par. II 54 voorkomenden geslachtsnaam ‘Manachti’ af; deze is echter rechtstreeks gevormd van den naam der stad en landstreek Manachath (zoo ook v. 52 te lezen, vgl. de noot ald.), waaronder ook Saraä behoorde (v. 54) en die waarschijnlijk ook Jos. XV 59 in de Septuag. onder den naam Manocho voorkomt. De naam dezer streek, waar later zijne grafplaats nog bekend was (hierna XVI 31), staat misschien wel met dien van Manue in verband. Doch zie ook noot 24 aan het einde.</div>
<div id="n909">Vgl. I Reg. I 15. Wat den nazareër zelven volgens Num. VI 3 verboden was, dat wordt hier der moeder reeds verboden voor den tijd harer zwangerschap, juist omdat hij nazareër zal zijn <hi type="italic">van den schoot zijner moeder</hi>, d.i. van het oogenblik der ontvangenis, <hi type="italic">af</hi> (vgl. Is. XLIV 2, 24).</div>
<div id="n910">Ongeschoren baard en lange haargroei (Num. VI 5, 7) waren van oudsher het wezenlijke teeken van het nazareaat; vgl. hierna XVI 17 en I Reg. I 11. Voor het nazareaat zie Num. VI 1-8 met de aanteekeningen. Als nazareërs <hi type="italic">van den schoot</hi> hunner <hi type="italic">moeder af</hi> vermeldt de H. Schrift alleen Samson, Samuel en Joannes den Dooper. Alle drie hadden zij een bepaald levensdoel, tot welks vervulling zij door God bijzonder gesterkt werden: Samson moest de afwerping van het Philistijnsche juk voorbereiden, Samuel het koningschap in Israël, Joannes de komst van den Messias. Toen Samson het teeken zijner toewijding aan het goddelijk doel zich liet ontnemen, verloor hij ook de hem van God gegeven kracht (XVI 19). Gelijk helden in de oudheid zich verplichtten hun haar te laten groeien tot zij den vijand overwonnen hadden (vgl. de aanteekening op V 2 in de Inleiding), zoo had Samson dezelfde verplichting zijn leven lang, te gelijk met die om tegen de Philistijnen te strijden. Het levenslange nazareaat ligt buiten de beschikkingen van den Pentateuch. Zie ook noot 9.</div>
<div id="n911">Hij zou de eerste zijn, die krachtdadig tegen de Philistijnen zoude optreden. Dit optreden was slechts van persoonlijken aard en had op zich zelf geen ver strekkende gevolgen, doch het moest uitteraard bij de Israëlieten de overtuiging verlevendigen, dat zij zich ook aan het slavenjuk der Philistijnen konden ontrukken, zoo zij slechts hunnen God dienden.</div>
<div id="n912">Hebr.: ‘als de Engel (eigenlijk “gezant”) Gods’, iets bovenaardsch hebbend in geheel zijne verschijning, en daarom <hi type="italic">schrikwekkend</hi>, eerbiedige vreeze inboezemend. Waarschijnlijk kwam de verschijning overeen met de voorstelling, die de vrouw zich vormde van den ‘Engel Gods’ volgens overgeleverde verhalen aangaande vroegere dergelijke verschijningen. Vgl. hierbij VI 11-24 met de aanteekeningen.</div>
<div id="n913">Ook Sept. A leest het tweede halfvers: ‘En ik vroeg hem, van waar hij was, en (doch) zijnen naam maakte hij mij niet bekend’ (het overige is toevoegsel van de Vulg.), welke lezing ook door den H. Augustinus wordt betuigd. Naar Oostersch gebruik vroeg zij wel, van waar hij kwam, maar niet zijn <hi type="italic">naam</hi>, dien de vreemdeling uit zich zelf behoorde te zeggen. Het Hebr. heeft: ‘En ik vroeg hem <hi type="italic">niet</hi>’ enz.</div>
<div id="n914">Hebr.: ‘En hij zeide tot mij’.</div>
<div id="n915">In den grondtekst vraagt Manue nog duidelijker, welke de leefregel van den knaap zal zijn, nl. wat de ouders te zijnen opzichte hebben te doen (vgl. v. 8). Door het antwoord van den engel wordt hem medegedeeld, wat aan de vrouw reeds gezegd was, nl. waarvoor zij zich gedurende de zwangerschap had in acht te nemen (vgl. noot 3). Het gebod betreffende het hoofdhaar wordt niet herhaald, daar het van zelf sprak wegens het nazareaat, waarvoor hun zoon bestemd was (v. 5 en 7). Vermoedelijk om dezelfde reden worden ook de andere, bekende verplichtingen van den nazareër niet vermeld, tenzij de werkwoorden in v. 13 en 14, die naar het Hebr. op de vrouw slaan, oorspronkelijk den mannelijken vorm hebben gehad, eene onderstelling waartoe Sept. A, die in v. 14 voor <hi type="italic">haar</hi> ‘hem’ heeft, aanleiding zou kunnen geven; vgl. Luc. I 15. Evenwel is het mogelijk dat het verbod van wijn enz. voor Samson zelven niet gold, evenmin als het verbod om tot een lijk te naderen (Num. VI 6).</div>
<div id="n916">Vgl. VI 18 en de noot aldaar. De volgorde van dit en de eerstvolgende verzen schijnt in het ongereede geraakt; men stelt daarom voor deze verzen als volgt te rangschikken: v. 17-18, v. 15-16, v. 19 volg., terwijl de laatste zin van v. 16 nog beter zou passen achter v. 15 of v. 17. <hi type="italic">Ik bid u</hi> enz., Hebr.: ‘Laat ons u hier houden (ook v. 16: “Zoo gij mij hier houdt”, vgl. Luc. XXIV 29) en in uw bijzijn.... bereiden’. Dit <hi type="italic">bereiden</hi> kan ook ‘offeren’ beteekenen (zie Exod. XXIX noot 33). Manue is in twijfel of hij met een menschelijk of een goddelijk wezen te doen heeft; de engel neemt het woord echter in den laatsten zin op (v. 16).</div>
<div id="n917">Gij kunt echter, zoo gij wilt, van uwe gave een brandoffer bereiden voor Jahwe. Vgl. VI 20 volg.</div>
<div id="n918">Zoo zij zijnen naam niet kenden, konden zij hem later niet vinden om hem door een geschenk te <hi type="italic">eeren;</hi> vgl. Num. XXII 17. Bij de vraag en het antwoord vgl. Gen. XXXII 29.</div>
<div id="n919">Hebr.: ‘en hij is wonderbaar’, waarin de zin ligt: mijn naam, d.i. mijn wezen, is niet gewoon menschelijk, zooals gij meent, maar verre daarboven verheven, onbegrijpelijk. Zoo wordt Is. IX 6 met ongeveer hetzelfde Hebr. woord <hi type="italic">(Pele)</hi> van den Messias gezegd, dat zijn naam zal zijn: ‘Wonder’.</div>
<div id="n920">Hebr.: ‘de mincha’, d.i. het meel- of spijsoffer; vgl. Lev. VI noot 12 en de daar aangehaalde plaatsen. Volgens sommige nieuweren is dit woord door een wetgeleerden afschrijver bijgevoegd wegens de bepalingen van Num. XV 4 volg. Doch ook zóó is het nog geen ritueel offer, daar het niet op de wettige offerplaats werd opgedragen en Manue ook geen priester was. Trouwens een buitengewoon geval als dit, in verband staande met een bovennatuurlijke verschijning, moet onafhankelijk zijn van de bepalingen der gewone wet. De ‘mincha’ zal hier eenvoudig bestaan hebben in het brood, dat bij den maaltijd van het geitenbokje behoorde (zie noot 10) en dat nu het <hi type="italic">bijoffer</hi> werd (v. 23), evenals VI 19-21. Vgl. hierbij Lev. II noot 1 en 3.</div>
<div id="n921">Op <hi type="italic">den</hi> naastbijzijnden <hi type="italic">rotssteen</hi>, vgl. VI 20; nog begrijpelijker wordt het gebruik van het lidwoord in den Hebr. tekst wanneer men aanneemt dat deze rots het door de natuur gegeven altaar was (Exod. XX 25), dat de inwoners der stad gebruikten voor den bijzonderen eeredienst (Exod. XX noot 19), wellicht het schoone steenen altaar, dat men nog aantreft aan de zuidelijke helling van den berg, waarop Saraä gelegen was. Vgl. I Reg. IX noot 12. Zie ook hiervóór VI noot 25.</div>
<div id="n922">Zoo de Vulgaat met andere vertalingen, die de lezing onderstellen: ‘<hi type="italic">ham</hi>-maphli' laʽasoth’, waar de tegenwoordige Hebr. tekst heeft: ‘<hi type="italic">oe</hi>-maphli'’ enz. d.i.: ‘en wonderbaar doende’ of ‘bij het doen’. Dit laatste kan den zin hebben: ‘en er had iets wonderbaars plaats bij het offeren’ (zie Exod. XXIX noot 33); doch dan is het begin van v. 20: ‘<hi type="italic">en het geschiedde</hi> (Hebr.) bij het opstijgen der vlam’, minder passend. Nadat de volgende woorden: ‘en Manue en zijne vrouw zagen (toe)’, die evenzoo in v. 20 voorkomen, hier (in v. 19) waren ingeslopen (wellicht door het streven van een angstvalligen lezer, die Manue van offeraar tot lijdelijk toeschouwer wilde maken), moest dit ‘zien’ van Manue en zijne vrouw ook iets ‘wonderbaars’ tot voorwerp hebben en de afschrijver aarzelde niet dat althans aan den rand te zetten. De hier aan Jahwe en vermoedelijk later aan het altaar gegeven naam (men zou eer eenvoudig ‘Jahwe de Wonderbare’ - <hi type="italic">Jahwe (hap-)Pel i</hi> - verwachten, vgl. v. 18) kan vergeleken worden met <hi type="italic">Jahwe-Sjalôm</hi> van VI 24 (vgl. v. 23).</div>
<div id="n923">Door Manue (vgl. v. 16), niet door den engel, zooals VI 21, ontstoken. <hi type="italic">Altaar</hi>, zie noot 15.</div>
<div id="n924">Zooals uit den grondtekst nog beter blijkt, is de zin, dat zij van toen af geene verschijning van den engel meer ontvingen. Dit past beter achter v. 23. Hier verwacht men alleen: ‘de engel was uit hunne oogen verdwenen’ (als VI 21); misschien zijn de tegenwoordige tekstwoorden in de plaats daarvan uit v. 23 hierheen gebracht.</div>
<div id="n925">Hebr. ‘Elohim’ zonder lidwoord, waardoor in 't algemeen ‘een goddelijk wezen’ wordt aangeduid; vgl. I Reg. XXVIII 13 (zie de noot ald.). Toch zal Manue slechts aan ‘de Godheid’ hebben gedacht. Evenzoo Gen. XXXII 30, terwijl hierboven VI 22 ‘den Engel van Jahwe’ staat. Zie verder VI noot 18.</div>
<div id="n926">Den eenigszins bedorven grondtekst, waarvan de Vulg. zoo goed mogelijk den zin geeft, verbetert men aldus: ‘.... aangenomen noch ons van dit alles (betreffende onzen zoon) hebben onderricht. En op den bepaalden tijd 24. baarde de vrouw’ enz.</div>
<div id="n927">Het Hebr. ‘Sjimsjon’ is zeer waarschijnlijk afgeleid van ‘sjemesj’ (zon) en beteekent dan ‘Zonneman’ of, als verkleinwoord, ‘Zonnetje’. De door vele nieuweren aangenomen mythologische oorsprong van den naam en de mythologische verklaring der geschiedenis van Samson berusten op, meest zeer gezochte, analogieën met heidensche fabelen. De naam van den Israëlietischen held kan in verband staan met dien van den zonnegod (vgl. Ps. XVIII 6, boven V 31 Hebr.), wiens met stralen (bij wijze van hoofdhaar) omgeven beeld (vgl. Jos. XXIV noot 16) zonder twijfel in het nabijgelegen Bethsames, de Zonnestad (zie I noot 32), vereerd werd of was.</div>
<div id="n928">Zoo spreekt de H. Schrift ook van het groot worden (onder 's Heeren hoede) van de beide andere groote nazareërs, I Reg. II 21 en Luc. I 80; vgl. Luc. II 52.</div>
<div id="n929">Septuag.: ‘met hem uit te gaan’. Het Hebr. beteekent waarschijnlijk stooten, onrustig maken, dringen (Gen. XLI 8; Ps. LXXVI 5; Dan. II 1, 3). Zie ook de volgende noot.</div>
<div id="n930">Naar alle waarschijnlijkheid is de zin: de Geest begon hem te dringen en dreef hem aan om van zijne geboorteplaats Saraä (v. 2) uit te gaan, zoodat hij kwam <hi type="italic">in Dan's Legerplaats</hi> (Hebr. ‘Machaneh-Dan’), m.a.w: de Geest dreef hem (meermalen) daarheen (vgl. Matth. IV 1; Marc. I 12; Luc. IV 1). Daar zijn levensdoel was: te strijden tegen de Philistijnen, ligt de onderstelling voor de hand, dat hij gedreven werd in de richting van het land der Philistijnen; en zoo is deze tekst, die door sommigen voor onecht wordt gehouden, een goede inleiding tot het volgende (XIV 1). Om die reden behoort niet alleen ‘Dan's Legerplaats’, maar ook <hi type="italic">Esthaol</hi> van Saraä uit in die (nl. zuid-westelijke) richting te worden gezocht. Het tegenwoordige Esjoea of Asjoea, ten O.N.O. van Saraä gelegen, waarin men thans bijna algemeen Esthaol meent terug te vinden, voldoet daaraan niet. Geschikter ligt het vroeger reeds door sommigen voorgestelde Oem-Esjteijeh, ten Z.W. van Saraä; hierop past niet alleen beter de door Eusebius aangegeven afstand van 10 Rom. mijlen (bijna 15 kilom.) van Eleutheropolis, maar ook de Jos. XIX 41 voorkomende vermelding van Esthaol tusschen Saraä en Hir-Semes (d.i. Bethsames) in de Sjephela (XV 33 ald.). <hi type="italic">Dan's Legerplaats tusschen Saraä en Esthaol</hi> is dan de plaats, waar de Danieten van Saraä en Esthaol zich verzamelden om van daar uit weg te trekken naar Laïs (zie XVIII 8, 11). Daar Saraä en Esthaol op het grensgebied van Juda en Dan lagen (zie noot 2), behoeft de naam ‘Dan's Legerplaats’, als herinnering aan gemeld feit, geen bevreemding te wekken. Ook is het geenszins onwaarschijnlijk, dat de eerste pleisterplaats der Danieten in de nabijheid van Cariathiarim denzelfden naam ontving (XVIII 12), zoodat beide plaatsen ‘Dan's Legerplaats’ werden genoemd, die trouwens door een nadere bepaling (‘tusschen Saraä en Esthaol’ en ‘bij Cariathiarim’) wèl van elkander werden onderscheiden. Later komen deze namen in de H. Schrift niet meer voor, wat de onderstelling wettigt, dat zij niet zeer lang in gebruik bleven, en eene aanwijzing is dat we hier met oude bronnen te doen hebben. Mogelijk is de naam <hi type="italic">Machaneh</hi>(-<hi type="italic">Dan</hi>) later overgegaan in <hi type="italic">Manacha(th)</hi>, zie noot 2.</div>
<div id="n931">Van ‘Dan's Legerplaats’ (XIII 25) kwam de jeugdige Samson, die gaarne op avontuur uitging, te Thamna, Hebr. Thimna, eene stad die toen in de macht der Philistijnen was, ofschoon zij tot Israël behoorde en een der grensplaatsen van Dan en Juda was (Jos. XV 10, XIX 43); vgl. ook II Par. XXVIII 18. Thamna is het tegenwoordige Tibne, een uur gaans ten Z.W. van Saraä. <hi type="italic">Thamnatha</hi> is de accusatief-vorm, die in den regel de richting (‘naar Thamna’) aanduidt (vgl. I Reg. I noot 18), maar die ook als verlengde vorm van den naam wordt gebruikt, zoo hierna (Vulg. <hi type="italic">daar</hi>, Hebr. ‘in Thimnatha’), verder in v. 2, v. 5 (Hebr. ‘de wijnbergen van Thimnatha’) en Jos. XIX 43. Een ander Thamna, in het gebergte van Juda gelegen (Jos. XV 57), is waarschijnlijk hetzelfde als dat van Gen. XXXVIII 12 volg. ‘Samson kwam naar Thamnatha <hi type="italic">af</hi>’ en op den terugtocht naar huis ‘<hi type="italic">ging</hi> hij weer <hi type="italic">op</hi>’. In de richting der kust daalt men af, in de tegenovergestelde richting stijgt men op; vgl. v. 5, 7, 10, 19; XV 6, 9, 10, 11; XVI 18, 31.</div>
<div id="n932">Hebr.: ‘En tot hem <hi type="italic">zeide</hi> zijn vader en zijne moeder’. Ook wegens het volgende ‘<hi type="italic">mijn</hi> volk’ en het antwoord van Samson aan <hi type="italic">zijnen vader</hi> wordt <hi type="italic">en zijne moeder</hi> voor eene glosse uit v. 2 gehouden. De zaak behoorde tot de vaderlijke zorg, vgl. Gen. XXIV 2 volg., XXVIII 2.</div>
<div id="n933">Een betere lezing van den Hebr. tekst, waaruit de tegenwoordige gemakkelijk kan ontstaan zijn, geeft de oude Syrische vertaling: ‘Is er dan in geheel het huis uws vaders (d.i. in uwe familie) en onder geheel <hi type="italic">uw</hi> volk (zoo ook een oude lezing van de Septuag.) geene vrouw...’. - De Philistijnen kregen geregeld den scheldnaam <hi type="italic">onbesnedenen</hi>, vgl. XV 18, I Reg. XIV 6 enz.</div>
<div id="n934">Ook Samson zelf had hiervan geen bewustzijn, en <hi type="italic">dat hij eene gelegenheid zocht</hi> om met de Philistijnen in wrijving te komen, kwam voort uit den inwendigen drang, door den ‘Geest van Jahwe’ in hem gelegd; vgl. XIII noot 24. Daardoor was echter zijn vrije wil niet gebonden of tot eenige handeling in 't bijzonder bepaald; veel minder is de ‘Geest van Jahwe’, ook in de bedoeling van den schrijver, verantwoordelijk te stellen voor al hetgeen Samson uitvoerde. De grondtekst heeft letterlijk: ‘want eene gelegenheid (tot twist) was Hij (Jahwe) zoekende van de Philstijnen’, d.i. volgens de meesten: Jahwe wilde voor Samson eene gelegenheid om in twist te komen met de Philistijnen, - volgens een nieuwe verklaring: Hij wilde dat de Philistijnen aan Samson reden tot twist zouden geven (vgl. XV 3); daarom moest hij met hen in aanraking komen. De grondgedachte stemt in ieder geval met die van de Vulg. overeen.</div>
<div id="n935">Vermoedelijk een toevoegsel van een bewerker of afschrijver; vgl. XV 11.</div>
<div id="n936">Op Samson alleen, waaruit men met grond afleidt, dat zijne ouders, die trouwens dit huwelijk niet goedkeurden, er niet bij waren. Ook het enkelvoud <hi type="italic">daalde af</hi> en het door de Septuag. betuigde ‘en <hi type="italic">hij kwam</hi> aan den wijnberg’ verraden <hi type="italic">met</hi> (Hebr. ‘en’) <hi type="italic">zijn vader en zijne moeder</hi> als eene inlassching, toe te schrijven aan het streven om Samson's huwelijk met de gewone zeden in overeenstemming te brengen. Van hetzelfde streven getuigt <hi type="italic">zijn vader</hi> in v. 10 (zie noot 16) alsmede het meervoud in v. 7 bij de Septuag. (noot 10). Zie ook noot 11. Het Hebr. ‘kephir’ beteekent een volwassen <hi type="italic">jonge leeuw</hi>, die reeds op buit uitgaat.</div>
<div id="n937">Een goddelijke kracht wekte hem op en maakte hem moedig en onweerstaanbaar; voor de uitdrukking vgl. v. 19 en XV 14; verder III 10, VI 34, XIII 25; I Reg. X 6, 10, XI 6; tegenstelling van den Geest des Heeren en den boozen geest ald. XVI 13-14 en XVIII 10.</div>
<div id="n938">Hebr.: ‘zooals men een bokje verscheurt’, d.i. als ware het een lammetje. Dit is de eerste uiting van Samson's wonderbare kracht, waarvan het geheim in zijn nazareaat, door zijn lange haarlokken verzinnebeeld, gelegen was, zie XVI 13, 17. Soortgelijke heldenstukken zijn ook opgeteekend van David (I Reg. XVII 34-36) en van Banaias (II Reg. XXIII 20, I Par. XI 22); ook de Grieken hadden hun leeuwendooders Heracles en Polydamas. Dit verhaal van Samson behoeft geen mythe te zijn; dat er in die streek van Palestina leeuwen waren, blijkt b.v. uit den naam der plaats Lebaoth of Beth-Lebaoth d.i. ‘leeuwinnenhuis’ (Jos. XV 32 en XIX 6).</div>
<div id="n939">Hebr.: ‘en hij vertelde.... niet wat hij gedaan had’, toen hij te huis terugkwam; vgl. v. 9 en 16.</div>
<div id="n940">Hebr. en Septuag.: ‘en zij behaagde (ook nu en voor goed) aan de oogen van Samson’. Hierbij past niet het meervoud, dat de Septuag. geeft in het eerste halfvers: ‘En zij daalden af (naar Thamna) en spraken met de vrouw’ (vgl. noot 6). Zijne ouders vervullen hier blijkbaar geene rol; en dat zij deze vrouw niet voor hem wilden ‘nemen’ (v. 3), blijkt uit de handelwijze van Samson, die haar in haars vaders huis laat (zie noot 16).</div>
<div id="n941">Hebr.: ‘na dagen’, d.i. na eenigen tijd; volgens sommigen, doch hier niet waarschijnlijk: na een jaar (vgl. XI noot 4). Bedoeld is de tijd tusschen de verhaalde bespreking en de huwelijksvoltrekking. <hi type="italic">Toen hij weder terugkeerde</hi>, d.i. toen hij opnieuw naar zijne bruid te Thamna ging. Naar v. 9 schijnen zijne ouders ditmaal bij hem te zijn, ongetwijfeld om het bruiloftsfeest van het toch onvermijdelijke huwelijk mede te vieren. De in v. 5 te schrappen woorden: ‘alsmede zijn vader en zijne moeder’ kunnen oorspronkelijk hier gestaan hebben; zie verder noot 13.</div>
<div id="n942">Het lichaam van den leeuw, waarvan het vleesch al spoedig door roofdieren (jakhalzen, roofvogels) verteerd was, was derhalve in dien tijd een dor geraamte geworden; want de bijen vermijden een stinkend aas. Voor <hi type="italic">den muil</hi> heeft het Hebr.: ‘het lichaam’. De Septuag. heeft niet alleen hier, maar ook v. 9: ‘den muil’.</div>
<div id="n943">Bij hen terugkomende op den weg, waarvan hij was afgeslagen om het lichaam van den dooden leeuw weer op te zoeken (v. 8). Fl. Josephus gewaagt bij dezen tocht van Samson niet van zijne ouders, maar zegt dat hij van den honing medebracht aan zijne bruid. Dat hij eerst weer naar Saraä zou zijn teruggekeerd om aan zijne ouders den honing te brengen, schijnt, hoewel de afstand kort is, minder aannemelijk.</div>
<div id="n944">Hebr.: ‘deelde hij hun niet mede’.</div>
<div id="n945">Hebr.: ‘.... vrouw, en Samson maakte (hield, vierde) daar een feestmaal (Septuag. en Syrische vertaling voegen er bij: “zeven dagen lang”, vgl. v. 12), want zoo doen (Sept. A: deden) de jonge lieden’ (d.i. de bruidegoms). Zie echter de volgende noot.</div>
<div id="n946">Hebr.: ‘En het geschiedde toen zij hem zagen (Sept. A. “daar zij hem vreesden”), en (d.i. dat) zij namen dertig gezellen, en zij (nl. dezen) waren bij hem’. De tekst van v. 10-11 is in het ongereede geraakt. Met een paar kleine veranderingen en omzettingen zou men kunnen lezen: ‘En Samson daalde af en ging in <hi type="italic">(wajjabo</hi> voor <hi type="italic">abihoe</hi> “zijn vader”) tot de vrouw; en het geschiedde, daar zij hem vreesden, dat zij dertig gezellen namen om bij hem te zijn; en zij (nl. dezen) bereidden daar een feestmaal (van zeven dagen), want dat plegen de jongelingen te doen’. In dezen vorm ontvangt de tekst het noodige licht van de in Syrië en Palestina nog bestaande landelijke gebruiken bij het aangaan van een huwelijk. De <hi type="italic">gezellen</hi>, thans nog de ‘<hi type="italic">jongelingen</hi> des bruidegoms’ genoemd, vormen zijne eerewacht en dragen ook de kosten van het zevendaagsche bruiloftsfeest. In het N.T. (Matth. IX 15) heeten zij ‘de zonen der bruidskamer’ en hun hoofdman ‘de vriend des bruidegoms’ (Joan. III 29). Men kan aannemen dat de Zaligmaker zelf, die met zijne leerlingen genoodigd was (vgl. hierna v. 15), op de bruiloft te Cana de ‘vriend des bruidegoms’ was en den wijn gaf (Joan. II 2, 3). Het getal van de ‘gezellen’ des bruidegoms (paranymphen) was onbepaald; Samson heeft er dertig, de bruidegom van het Hooglied zelfs zestig (Cant. III 7). In den gewonen regel kwam de bruidegom met zijne ‘jongelingen’ de bruid, wier gezellinnen hem te gemoet gingen (vgl. Matth. XXV 1-6), uit het ouderlijk huis halen en trok men in optocht naar het huis van den bruidegom. Daar vierde men dan na den eersten huwelijksnacht zeven dagen bruiloft. In ons geval hebben wij te doen met een ‘sadîka-huwelijk’, waarbij de vrouw rustig in het huis haars vaders blijft (XV 1-2, vgl. VIII noot 36). Samson kwam met zijne ouders (?) te Thamna, waar hij ‘inging tot de vrouw’ (geijkte uitdrukking voor de huwelijksgemeenschap, vgl. bv. Gen. XVI 2, XXXVIII 2 en 8). Voor de bruiloft, die den volgenden dag zoude beginnen, voegde men hem dertig <hi type="italic">gezellen</hi> toe, die door de verwanten der vrouw werden (of waren) uitgenoodigd (v. 15); volgens de goede lezing van Sept. A voegden de Philistijnen hem die zelven toe ‘omdat zij hem vreesden’, dus als voorzorgsmaatregel; daarom ook een zoo groot getal, en wel Philistijnen (vgl. v. 16 en 17). De zevendaagsche bruiloft werd gevierd onder spel, zang en scherts, en het opgeven van een raadsel door Samson past hierbij zeer goed. Vgl. ook Gen. XXIX 22, 23, 27, 28. Tegenover het hem betoonde wantrouwen stelde Samson zijn raadsel, met voorwaarden, die wegens de onoplosbaarheid daarvan ten nadeele der Philistijnen moesten komen: <hi type="italic">dertig</hi> stel kleederen tegenover de <hi type="italic">dertig</hi> Philistijnsche paranymphen.</div>
<div id="n947">Septuag. en Syrische vertaling hebben: ‘op den <hi type="italic">vierden</hi> dag’, en lazen dus <hi type="italic">rebiʽi</hi> voor ‘sjebiʽi’, ongetwijfeld de ware lezing.</div>
<div id="n948">Een gelijke bedreiging werd tegen Jephte uitgesproken (XII 1); voor de uitvoering van zulk eene straf zie XV 6.</div>
<div id="n949">Hebr.: ‘gij hebt aan de zonen van mijn volk het raadsel opgegeven, en gij hebt het mij niet verklaard’. Zij kan dus reeds op den eersten dag van het feest, toen het raadsel werd opgegeven, uit eigen beweging Samson om de verklaring gevraagd hebben (vgl. v. 17), terwijl zij eerst den vierden dag (v. 14, vgl. noot 17) door de gasten werd lastig gevallen; doch zie ook noot 21.</div>
<div id="n950">Hebr.: ‘niet medegedeeld’.</div>
<div id="n951">Zie noot 19. Doch de zin van het Hebr. zou ook kunnen zijn: verder (nl. van den vierden dag af) tot het einde der ‘feestweek’. Zij trachtte hem telkens, als zij alleen waren, nl. des nachts, het geheim te ontlokken door <hi type="italic">voor</hi> (d.i. bij) <hi type="italic">hem</hi> te weenen, d.i. weenend ‘tegen hem’ te klagen (vgl. Num. XI 13) of vleiend ‘op hem’ (wat het Hebr. eigenlijk beteekent, vgl. Gen. XLV 15), d.i. aan zijnen hals, te weenen.</div>
<div id="n952"><hi type="italic">Terstond</hi> is een toevoegsel van de Vulgaat.</div>
<div id="n953">Voor het twijfelachtige woord ‘ha-charsa’, dat <hi type="italic">de zon</hi> zou beteekenen (afgeleid van ‘cheres’, vgl. I noot 32), vermoedt men de lezing ‘ha-chadra’ d.i. ‘in het slaapvertrek’ (vgl. XV 1), en dan luidt de vertaling: ‘voordat hij naar het slaapvertrek zou gaan’.</div>
<div id="n954">De gezellen geven de oplossing in een vers, evenals Samson het raadsel (v. 14). De zin is: de ‘vreter’ en de <hi type="italic">sterke</hi>, waarvan gij spraakt, is een <hi type="italic">leeuw</hi>, de ‘spijze’ en het <hi type="italic">zoete</hi> is <hi type="italic">honing.</hi></div>
<div id="n955">In het Hebr. een dubbel vers met rijm: <hi type="italic">Loelee charasjtem bʽeglathi, lo metzathem chidathi.</hi> De zin der aan den landbouw ontleende vergelijking is: gij hebt <hi type="italic">mijne</hi> vrouw gebruikt om <hi type="italic">uw</hi> doel te bereiken. Samson begreep hun welgeslaagde list en het verraad zijner vrouw.</div>
<div id="n956">Zie noot 7.</div>
<div id="n957">Dit is waarschijnlijk niet het bekende Ascalon aan de kust der Middellandsche Zee, acht uur gaans van Thamna verwijderd, waarvan het door de geheele breedte van Philistaea gescheiden is, maar een plaatsje, ruim een uur ten Z. van Thamna gelegen, dat nog den naam ʽAskalân draagt.</div>
<div id="n958">Hier wordt in het Hebr. alleen van de opperkleederen gesproken, waarvan v. 12 en 13 sprake was. Dat hiermede uitsluitend feestkleederen bedoeld zijn, die men slechts zelden droeg, is onbewezen.</div>
<div id="n959">Het huwelijk van Samson met het verloop der bruiloft had in het plan der Voorzienigheid. ten doel, Samson in aanraking en wrijving te brengen met de Philistijnen en hem door persoonlijke ervaringen te maken tot den persoonlijken strijder tegen Israël's vijanden, waarvoor hij bestemd was; vgl. noot 4 en XIII noot 5 en 24. Met dit v. 19 bereikt de gewijde schrijver dan ook het doel en het slot van zijn in zooveel bijzonderheden gegeven verhaal, dat moest dienen om de aanleiding te schetsen tot dit eerste heldenfeit van Samson. Het is een miskenning van dit doel, wanneer de modernen dit vers, op den slotzin na, als glosse willen schrappen. Daarenboven getuigt deze eigenaardige wraakneming, waardoor hij den Philistijnen hunne bedrieglijke ‘oplossing’ betaald zet en toch ook betaalt (ofschoon hij daartoe eigenlijk niet verplicht was), niet alleen van Samson's wonderbare lichaamskracht, maar ook van zijn karakteristieken, half spottenden geest, en proeft men hier geheel iets anders dan de geestlooze glosse; zie ook XV noot 3. Dat tegenover deze daad van Samson van geene poging tot wraakneming van den kant der Philistijnen wordt gewaagd, gelijk elders in de geschiedenis van Samson het geval is (XV 6; 9-10; XVI 2), is een bezwaar van weinig gewicht. Zij vreesden, zooals uit XV en XVI blijkt, hem persoonlijk en rechtstreeks aan te vallen. Den volgenden keer wreekten zij zich dan ook op de vrouw en haren vader, die de oorzaak waren van de door Samson aangerichte verwoesting (XV 1-5). Nu moest de daad van Samson ook in hun oog een schijn van rechtvaardigheid hebben, omdat hij bedrogen was en toch op deze wijze zijn woord gestand deed (v. 12), terwijl er van den anderen kant minder aanleiding en meer bezwaar bestond om wraak te oefenen op de talrijke en aanzienlijke gasten, die schuld droegen aan Samson's daad.</div>
<div id="n960">Hebr.: ‘En de vrouw van Samson werd die van zijnen gezel, die zijn bruiloftsvriend geweest was’, dus waarschijnlijk van den hoofdman der bruiloftsgezellen, vgl. noot 16; doch ook nu bleef zij bij haar vader thuis (zie XV 1-2).</div>
<div id="n961">De <hi type="italic">tarweoogst</hi> (vgl. v. 5) valt in de Sjephela tegen het einde van Mei. Vermoedelijk is de bruiloft, zooals nog de meeste dorpsbruiloften in Syrië, gevierd in Maart, zoodat de tusschentijd ruim twee maanden zou bedragen. Toen zijn toorn bedaard en de oude genegenheid in zijn hart teruggekeerd was, ging Samson zijne vrouw weer <hi type="italic">bezoeken</hi> in het huis haars vaders volgens het gebruik van het ‘sadîka-huwelijk’. Misschien was het ook gebruikelijk, dat de man bij die gelegenheid een geschenk, een <hi type="italic">geitenbokje</hi>, medebracht of wellicht deed Samson dit om hare genegenheid te herwinnen. Vgl. Gen. XXXVIII 17, 20, 23.</div>
<div id="n962">Zie XIV noot 30. De vader heeft bij dit tweede huwelijk ongetwijfeld nog meer het voordeel van den prijs op het oog gehad, dien hij volgens gebruik voor zijne dochter ontving, hoewel die zeker veel kleiner was dan bij een eerste huwelijk. Thans hoopt hij ook zijne jongere dochter aan Samson uit te huwelijken.</div>
<div id="n963">Hebr.: ‘Ditmaal ben ik vrij van schuld tegenover de Philistijnen wanneer ik hun kwaad doe’, d.i. mijne wraak zal rechtvaardig zijn. Het Hebr. woord voor ‘ditmaal’ <hi type="italic">(hap-paʽam)</hi> kan ook den zin hebben van ‘nu’ en ‘voortaan’, zooals de Vulgaat het hier opvat; in elk geval doet de uitdrukking denken aan een vroegere daad van Samson tegen de Philistijnen (zie XIV noot 29).</div>
<div id="n964">In den grondtekst is het duidelijk, dat Samson de dieren twee aan twee met den staart aan elkander bond en een fakkel tusschen beide aan de verbonden staarten bevestigde. De dieren waren geen eigenlijke <hi type="italic">vossen</hi>, die in Palestina betrekkelijk weinig talrijk zijn, afzonderlijk leven en zeer moeielijk in zoo grooten getale zouden zijn te vangen geweest, maar veeleer jakhalzen, die in troepen bij elkander leven en betrekkelijk gemakkelijk gevangen worden, vooral door middel van strikken, waarvan Samson, blijkens het Hebr. woord voor <hi type="italic">ving</hi>, zich bediende. In de bouwvallen van Baälbek, ten N. van Palestina, schuilen de jakhalzen nog bij honderden, en in Palestina komen zij in menigte voor, in 't bijzonder in de streek, waar Samson woonde; over dag houden zij zich verborgen in holen en tusschen bouwvallen en des nachts gaan zij in troepen op roof uit. De jakhals houdt het midden tusschen den wolf en den vos en is grijs-geel van kleur, waarom hij door de ouden ‘canis aureus’, de ‘goud-hond’, wordt genoemd. Volgens vele natuuronderzoekers zouden onze honden van de jakhalzen afstammen. Wegens hun eigenaardig gehuil heeten zij in de H. Schrift soms ‘ijim’ (van het enkelvoud ‘i’); vgl. Is. XIII 22, XXXIV 14 en Jer. L 39 met de aanteekeningen. Hun gewone naam schijnt ‘tannim’ te zijn (van ‘tanan’, ‘zich lang uitrekken’ bij het loopen), vgl. Is. XIII noot 15. Het Hebr. ‘sjoeʽalim’, dat behalve in onzen tekst nog Ps. LXIII 11 (Vulg. LXII 10), Cant. II 15, Thren. V 18, Ezech. XIII 4 en II Esdr. III 35 (Vulg. IV 3) voorkomt, schijnt een gemeenschappelijke naam te zijn voor vossen en jakhalzen, hoewel hij bij voorkeur aan de eersten gegeven wordt; volgens Ps. LXIII 11 aast de sjoeʽal op lijken, wat veeleer van den jakhals dan van den vos kan gezegd worden. Van het woord ‘sjoeʽal’ of ‘sjaʽal’ komt ongetwijfeld ons ‘jakhals’, het Fransche ‘chacal’, het Perzische ‘sjagal’. Dat in de streek van Samson's woonplaats deze dieren in menigte voorkwamen, blijkt uit den naam van het ‘land Sjaʽalim’ (I Reg. IX 4), dat in dien omtrek moet worden gezocht (zie boven XII noot 19), en van de stad Salebim (‘Sjalebim’), welke naam eveneens met ‘sjaʽal moet samenhangen (zie I Reg. IX noot 5). Ook in de oude kluizenaarsgrotten bij Jericho, dus in de nabijheid van het ‘land Sjoeʽal’ (I Reg. XIII 17), houden de jakhalzen zich nog op. - Samson zal tegen den avond de strikken hebben gelegd vóór de holen, waarin de dieren zich ophielden, en dan na de vangst er telkens twee aan elkander hebben gebonden, die hij dan met de brandende fakkel tusschen de staarten in de korenvelden der Philistijnen liet loopen; hij behoeft daarbij niet alleen te zijn geweest, hoewel het niet onmogelijk is. Het hier verhaalde feit staat niet geheel op zich zelf. Te Rome liet men op het feest der Cerealia vossen, die men een brandende fakkel aan den staart had gebonden, in den circus loopen en aldus omkomen, volgens Ovidius als herinnering aan den vos, aan wiens staart een knaap een bos brandend hooi had gebonden en die te Carseoli den oogst in brand had gestoken (Ovidius, Fast. IV, 681, 704-713). Ook bij de Arabieren vindt men dergelijke verhalen. Zij worden in verband gebracht met de mythologische voorstelling, dat de zonnegod (Apollo bij de Grieken) den korenbrand (vgl. Joël I noot 3) veroorzaakt. Sommigen zijn van gevoelen, dat zulk een verhaal ook in de geschiedenis van Samson (den ‘Zonneman’) is binnengedrongen. Doch het is niet onmogelijk, dat Samson, naar zijn geestigspottenden aard, met opzet óók zoo iets heeft willen doen, noch, omgekeerd, dat de andere verhalen naklanken zijn van het door de Philistijnen aan de Pheniciërs enz. bekend geworden verhaal van Samson's daad. Ook de meerdere of mindere gelijkenis, die men ontdekt tusschen Samson en Hercules in hunne daden, kan aan zulke oorzaken worden toegeschreven.</div>
<div id="n965">De Vulgaat vertaalt vrij. De grondtekst heeft alleen: ‘en hij stak de fakkels aan en hij joeg (de dieren) in de korenvelden der Philistijnen’.</div>
<div id="n966">Beter: ‘olijven’; plantingen van olijven (olijf<hi type="italic">gaarden)</hi> heeft men niet.</div>
<div id="n967">Hebr.: ‘aan zijn bruiloftsvriend’.</div>
<div id="n968">Met de Septuag. leest men beter: ‘haar en het huis haars vaders’; vgl. XIV 15. Zoo troffen zij de vrouw en haar vader, die aanleiding tot Samson's daad gegeven hadden, en wreekten zich tevens op Samson door zijne vrouw te dooden. Voor Samson werd dit weer een nieuwe grief tegen de Philistijnen.</div>
<div id="n969">De zin van de Vulg. is: Ofschoon gij de vrouw en haar vader naar verdienste gestraft hebt (voor hetgeen zij mij hadden gedaan), wil ik toch zoo door u niet gewroken worden en zal ik hun dood weer wreken op u. Juister vertaalt men het Hebr.: ‘Daar gij aldus doet, zoo zal ik mij op u wreken en daarna rusten’. Doch Sept. A heeft de oudere en betere lezing: ‘Daar gij zoo doet, zal ik niet rusten zonder mij gewroken te hebben op eenieder uwer’ (d.i. persoonlijk op u allen, terwijl ik eerst slechts uwe korenvelden verwoestte).</div>
<div id="n970">Onnauwkeurige vertaling van den grondtekst, die luidt: ‘En hij (ver)sloeg hen <hi type="italic">sjôkʽal jarec</hi>, een vreeselijke slag’. Het Hebr. <hi type="italic">sjôk</hi> kan ‘kuit’ en ‘dijbeen’ beteekenen, <hi type="italic">jarec</hi> ‘bil’ en ‘heup’; ʽ<hi type="italic">al</hi> (‘boven’) beteekent meermalen ‘met’ (b.v. Exod. XII 9: ‘kop met pooten’). De korte spreekwoordelijke uitdrukking kan men vertalen: ‘dij met bil’, en de geheele zin (juist niet letterlijk op te vatten) zal beteekenen: hij gaf hun een ongenadige kastijding door hun met ongewapende hand geweldige slagen toe te brengen (aan welk lichaamsdeel ook), waarbij dooden en gewonden zullen gevallen zijn. De Vulgaat zou den zin kunnen hebben: ‘zoodat zij van schrik hard op den loop gingen’, waarbij de kuit bijna de dij raakt. - Het persoonlijke van de strafoefening (zie de vorige noot) komt hierbij uit; vgl. v. 15.</div>
<div id="n971">Een <hi type="italic">Etam</hi> wordt bij Jos. XV 59 in de Septuag. (zie noot 43 ald.) vermeld onder de steden in het Gebergte van Juda bij Bethlehem en Thecue, evenzoo II Par. XI 6 (Hebr. ʽEtam, evenals hier); dit lag bij het tegenwoordige dorp Ortas, waar volgens Fl. Josephus Salomon zijne tuinen had (Antiqu. VIII, 7, 3). Doch men kan moeielijk zeggen dat men daarheen <hi type="italic">afdaalde</hi> (vgl. v. 11 en 12 en XIV noot 1), en er is daar ook geene grot van beteekenis. Een ander Etam wordt I Par. IV 32 genoemd onder Simeonietische steden bij Aïn-Remmon (vgl. Jos. XIX 7 en de noot). Daar de plaats, waarheen Samson vluchtte, in alle geval tamelijk ver van de Philistijnen in het gebied van Juda (of Simeon, zie Jos. XV noot 29 en XIX noot 4, vgl. boven I 3 en 17), moet hebben gelegen (vgl. v. 9, 11 en 12), zoekt men de <hi type="italic">grot der rots</hi> (‘rotskloof’) <hi type="italic">van Etam</hi> ten onrechte in de nabijheid van Saraä, waar sommigen ze meenen gevonden te hebben in de grot van Marmita (bij Deir Abân). Zie verder noot 12.</div>
<div id="n972">Hebr.: ‘En de Philistijnen trokken op en legerden zich in Juda en vielen in Lechi’. Zij vormden dus een leger en ondernamen een veldtocht, ten einde Juda te dwingen Samson uit te leveren. Van waar zij uittrokken, wordt niet gezegd. Allicht echter van dien kant van hun gebied, van waar zij het best tot Etam konden naderen, en zij zullen tevens op een punt in Juda gevallen zijn, waar zij een verdere vlucht van Samson konden verhinderen. Daar Samson <hi type="italic">afdaalde</hi> om te Etam te komen, schijnt Etam niet te zoeken in het Gebergte van Juda, maar veeleer in het Negeb, dus in het zuiden van Juda (zie Jos. XI noot 13). En daar hij later van Lechi naar Gaza ging (zie XVI noot 1), is ook <hi type="italic">Lechi</hi> eer te zoeken in het zuiden van Juda of Simeon. Daaraan voldoet de ligging van het tegenwoordige Tel-el-Leqijeh, 10 kilom. ten N. van Tel-es-Sabʽa (bij Bersabeë) en 6 kilom. ten Z. van Oem-er-Roemamim (Aïn-Remmon). Aangezien juist in dien omtrek het Simeonietische Etam moet gelegen hebben (zie noot 11), heeft de onderstelling, dat Lechi met Tel-el-Leqijeh te vereenzelvigen is, zakelijk veel waarschijnlijkheid voor zich. En daar in dit geval de Philistijnen Samson een verdere vlucht naar het zuiden (over Bersabeë) moesten beletten, moet Etam ten N. daarvan worden gezocht, evenwel, zooals de bijzonderheden van het verhaal aanduiden, niet in de onmiddellijke nabijheid van Lechi. Ongeveer 20 kilom. ten N. van Tel-el-Leqijeh vindt men een Khirbet-ʽAïtoen, dat door sommigen voor ons Etam wordt gehouden, doch het is twijfelachtig of een Simeonietische stad (I Par. IV 32) wel zoover noordelijk gelegen heeft. Lechi wordt waarschijnlijk ook II Reg. XXIII 11 vermeld; is dit werkelijk het geval, dan heeft ook Semma, die misschien dezelfde is als Samgar (zie XVI noot 40), het daar verhaalde heldenstuk tegen de Philistijnen bij Lechi verricht. Zie ook noot 22 aan het einde.</div>
<div id="n973">Zoover hun gebied niet door de Philistijnen in bezit was genomen, stonden de Judeërs niet rechtstreeks onder hunne heerschappij, evenmin als dat bij andere verdrukkingen het geval was, maar waren zij toch van hen afhankelijk; vgl. III noot 23 en XI noot 35 aan het einde.</div>
<div id="n974">Uit vrees voor de Philistijnen. Overigens had Samson de Judeers ook in ongelegenheid gebracht door op hun gebied te vluchten, terwijl hij niet tot hun stam behoorde. Samson verzette zich niet tegen zijne volksgenooten, omdat hij zijne kracht slechts had ontvangen om tegen de Philistijnen te strijden.</div>
<div id="n975">Hebr.: ‘Hij kwam te Lechi’, waar hij aan de Philistijnen werd uitgeleverd.</div>
<div id="n976">In plaats van <hi type="italic">dat daar lag</hi> beteekent het Hebr. woord veeleer ‘versch’, een nog gaaf en stevig kakebeen.</div>
<div id="n977">Hebr. eenvoudig: ‘sloeg’ of ‘versloeg’. De zin zal zijn: velen werden gedood of gewond en de anderen vluchtten.</div>
<div id="n978">Naar de Septuag. beteekent de grondtekst (na een kleine verandering van klankteekens in den Masoretischen tekst): ‘Met de ezelskinnebak heb ik hen al rossend afgerost, met de ezelskinnebak versloeg ik duizend man’. Het Hebr. geeft (overeenkomstig de beteekenis van het woord in het Arabisch) een woordspeling met ‘ezel’ en ‘rossen’, zooals wij zouden kunnen zeggen: ‘met het kakebeen van een ros (paard) heb ik hen afgerost’. <hi type="italic">Duizend man</hi>, een rond getal of wellicht meer bepaald een bende van duizend, vgl. I Reg. XXIX 2.</div>
<div id="n979">In den zin van: een vers opzeggen. Doch de grondtekst heeft alleen: ‘toen hij geëindigd had met spreken’.</div>
<div id="n980">Door de Vulg. bijgevoegde verklaring. <hi type="italic">Ramath-Lechi</hi> beteekent geographisch ‘hoogte van Lechi’, vgl. bv. Ramath-ham-Mispe (Jos. XIII 26). Het schijnt echter dat de schrijver van het verhaal zinspeelt op het ‘wegwerpen’ van het kakebeen, welk woord in het Hebreeuwsch ook <hi type="italic">rama</hi> beteekent, hoewel hij hiervoor een ander woord gebruikt. Voor <hi type="italic">hij noemde</hi> kan men ook ‘<hi type="italic">men</hi> noemde’ vertalen. Zoowel Lechi als Ramath-Lechi (‘Kinnebakshoogte’) kunnen reeds vóór Samson, wegens den vorm der bedoelde hoogte of rots, hun naam hebben gedragen, terwijl na de daden van Samson aan die namen de hier vermelde zin kan gegeven zijn; vgl. Jos. V noot 3. In dat geval is de rots in den volksmond de door Samson daar neergeworpen ezelskinnebak geworden en was het ‘kakebeen’, waarmede hij de Philistijnen sloeg, in werkelijkheid misschien niets anders dan een steen, dien hij daar vond. Nochtans is het vinden van overblijfselen van gestorven lastdieren in de dorre streken van Palestina geenszins een zeldzaamheid en kan ook het vinden van een ezelskinnebak, zelfs bij een ‘Kinnebakshoogte’, geen onwaarschijnlijk toeval genoemd worden. De schrijver geeft in alle geval het volksverhaal zooals hij het aantrof; maar de modernen beweren zonder voldoenden grond dat het geheele verhaal aan den naam <hi type="italic">Lechi</hi> zijn ontstaan te danken heeft.</div>
<div id="n981">Beter vragend: ‘en zal ik nu sterven van dorst?’ enz.</div>
<div id="n982">De Masoretische tekst heeft letterlijk: ‘En God spleet den vijzel, die in de lechi’. Daar de plaatsnaam ‘Lechi’ anders niet het lidwoord heeft, kan men in plaats van <hi type="italic">bal-lechi</hi> evengoed <hi type="italic">bi-Lechi</hi> vocaliseeren en vertalen: ‘die te Lechi’ (is), en deze uitspraak is te waarschijnlijker, omdat het lidwoord <hi type="italic">(ha)</hi> vóór <hi type="italic">vijzel</hi> staat, wat anders tegen het gewone Hebr. spraakgebruik zou zijn. Het woord <hi type="italic">makhtêsj</hi> beteekent op de paar andere plaatsen, waar het voorkomt, niets anders dan <hi type="italic">vijzel</hi> (Prov. XXVII 22) of, overdrachtelijk, vijzelvormige laagte of bekken (Soph. I 11, zie de noot ald.). De tekst zegt dus. slechts dat God (uit de rots) te Lechi eene bron liet ontspringen. De <hi type="italic">vijzel</hi> kan het bekken zijn (hetzij open of verborgen) op Ramath-Lechi, waaruit het daarin aanwezige water door een spleet in den zijwand van de rots gedeeltelijk ontsnapte (vgl. Num. XX 8-11 met Ps. CIV 41), of ook de opening zelve, waarin het water opborrelde en die om haren vorm den naam kreeg. Indien <hi type="italic">vijzel</hi> of ‘mortier’ in het Hebreeuwsch, evenals in het Grieksch en het Latijn, misschien ook den zin heeft van ‘tandkas’, d.i. de holte waarin een <hi type="italic">maaltand</hi> vastzit, dan is het woord hier zinrijk overgedragen op de waterhoudende holte in de rots, die ‘Kinnebakshoogte’ genoemd werd; want de bron bestond later nog als een gewone bron (zie hierna in hetzelfde vers). Niet onmogelijk is het zelfs, dat de plaats werkelijk eerst bij deze gelegenheid haren naam (‘Lechi’) heeft gekregen en daarna is bewoond geworden; in alle geval was Samson hier in een water-arme en weinig of niet bewoonde streek. Ook dit is een reden om de plaats te zoeken in de woestijn ten zuiden van Juda (vgl. Gen. XXI 25-31, XXVI 25, 32-33).</div>
<div id="n983">Hebr.: ‘Daarom noemde hij (of: men) haren naam Aïn-haq-Qôrê (d.i. Bron des roependen), die (is) in de lechi (beter “te Lechi”, zie de vorige noot) tot dezen dag’. <hi type="italic">Aïn-haq-Qôrê</hi> kan ook ‘Patrijzenbron’ beteekenen, zooals ook eene bron heet op het Sinaï-gebergte (Arabisch ‘Aïn Sjoennar’) die door de H. Catharina zou gevonden zijn. Zoo de bron zelve op het gebed van Samson door een wonder is ontstaan, kan Samson haar zelf den naam gegeven hebben en is de zin <hi type="italic">des (aan)roependen</hi> de oorspronkelijke. Het kan echter ook zijn, dat Samson door een bijzondere beschikking Gods de bron ontdekt heeft, zoo dat plotseling de spleet in de rots verscheen, waaruit het water ontsprong, òf dat de bron verstopt was en op dat oogenblik door Gods toedoen geopend werd. In beide gevallen kan zij vroeger reeds ‘Patrijzenbron’ geheeten hebben en zal later, ter herinnering aan Samson, de naam als zinspeling op Samson's ‘roepen’ zijn opgevat (zie noot 20). In <hi type="italic">God spleet</hi> staat het woord <hi type="italic">God (Elohim)</hi> eenigszins vreemd na het onmiddellijk voorafgaande <hi type="italic">den Heer (Jahwe</hi>, v. 18). Men vermoedt dat <hi type="italic">Elohim</hi> hier staat voor God als werkend in de natuur. Sommigen onderstellen dat het woord hier niet oorspronkelijk is en lezen dan: ‘En de vijzel spleet’, d.i. er kwam een spleet in de rots. - Klinkt vooral door dit verhaal de toon der sage, dan bewijst zulks juist dat de gewijde schrijver, die het ons overlevert zonder dien toon te onderdrukken, er ook niet méér gezag aan wil toegekend zien dan het als oud eerbiedwaardig volksverhaal op zich zelf bezit. Hieruit volgt echter allerminst dat dit verhaal een geschiedkundigen grond mist.</div>
<div id="n984">Dit vers is door een redactor hier ingevoegd (vgl. XVI 31), vermoedelijk omdat Samson gedurende zijne gevangenschap, waarvan het volgende hoofdstuk verhaalt, het rechtersambt niet kon uitoefenen.</div>
<div id="n985">Sept. A: ‘Van daar (nl. van Lechi) ging Samson naar Gaza’. ‘Van daar’ is zonder twijfel oorspronkelijk; na XV 20 zou niemand het invoegen, wel weglaten. Er blijkt uit, dat v. 1 in de oude bron aansloot bij XV 19. <hi type="italic">Gaza</hi> was de meest zuidelijke van de vijf hoofdsteden der Philistijnen (Jos. XIII 3). Zoo Lechi het tegenwoordige Tel-el-Leqijeh is, ging Samson langs een omweg, door het land der Philistijnen, zooveel mogelijk onopgemerkt naar zijne geboortestreek terug, eerst in noordwestelijke richting tot Gaza, daarna noordoostelijk (zie noot 6). Hij zal niet om de lichte vrouw naar Gaza zijn gegaan, maar kan, daar gekomen, door haar verlokt zijn. Het is zelfs geenszins onwaarschijnlijk, dat hij zonder verkeerde bedoeling, om zich voor de Philistijnen te verbergen, bij haar is ingekeerd, daar het, zooals uit Jos. II 1 blijkt, tot het bedrijf van zulke vrouwen behoorde vreemdelingen (tegen vergoeding) te herbergen. Fl. Josephus, die de gebruiken van het land nog kende, zegt dan ook slechts dat Samson een ‘openbare herberg’ binnenging.</div>
<div id="n986">Men kan vertalen: ‘ging tot haar in’ (ter geslachtelijke gemeenschap, vgl. XIV noot 16), doch deze zin wordt niet geëischt.</div>
<div id="n987">Hebr.: ‘de lieden van Gaza’.</div>
<div id="n988">In den grondtekst ontbreekt <hi type="italic">hem.</hi> Het werkwoord vertaalt men beter: ‘Zij gingen rond’ d.i. patrouilleerden door de stad; het schijnt dat zijn verblijf bij de vrouw hun niet bekend was. Verder luidt het Hebr.: ‘en zij loerden op hem den ganschen nacht in de poort der stad en zij deden niets den ganschen nacht, zeggende: tot het aanbreken van den morgen (wachten wij), en dan zullen wij hem dooden’. Het eerste ‘den ganschen nacht’ moet bij vergissing in den tekst geraakt zijn; het is in strijd met het volgende. De zin is: Zoolang het nog dag was en de stadspoort openstond, patrouilleerden zij door de stad en loerden op hem in de poort, waardoor hij de stad weer moest verlaten; doch des avonds, nadat de poort gesloten was, gingen zij rustig naar huis en ‘zij deden den ganschen nacht niets’, in den waan dat hij bij gesloten poort niet uit de stad kon komen.</div>
<div id="n989">Hebr. nauwkeuriger: ‘hij vatte de deuren der stadspoort en de twee deurposten aan en rukte ze los met den grendel erbij’. Onder <hi type="italic">grendel</hi> is dikwijls een houten (Am. I 5; Nah. III 13), bronzen (III Reg. IV 13) of ijzeren (Ps. CVI 16; Is. XLV 2) dwarsbalk te verstaan, die, zooals hier, de beide posten verbond en door een slot over de deuren werd vastgelegd zoo dat daardoor de poort gesloten was. Den teks zou men zoo kunnen verstaan, dat Samson alleen de beide deurposten, die hij uit den grond had gerukt (zoodat de dwarsbalk loskwam), <hi type="italic">op zijne schouders legde</hi> en medenam; dat was trouwens voldoende. De <hi type="italic">deuren</hi> hingen vermoedelijk niet met scharnieren aan de posten, maar draaiden met hengsels om dikke ijzeren stangen, die in boven- en benedendrempel waren bevestigd.</div>
<div id="n990">Eigenlijk ‘voor het aangezicht van’, d.i. ‘vóór’, welke Hebr. uitdrukking bij plaatsbepalingen geregeld ‘ten oosten van’ beteekent overeenkomstig het gebruik om bij de aanduiding der hemelstreken het gezicht naar het oosten te wenden (‘links’ beteekent dan ‘ten noorden’ enz.). <hi type="italic">Hebron</hi> is 12 uur gaans van Gaza verwijderd; het ligt in het hartje van Juda, welken stam een tweede bezoek van Samson wel allerminst aangenaam zou zijn, terwijl hij, zijne kracht niet mogende aanwenden tegen zijne eigen volksgenooten, daardoor tevens zich zelven in ongelegenheid zou brengen (vgl. XV 9-13); bovendien vinden wij Samson onmiddellijk hierna in de buurt zijner geboorteplaats en is er geene reden te ontdekken waarom hij over Hebron, dat geheel uit de richting lag, daarheen zou gegaan zijn; eindelijk is het eer aan te nemen dat hij de deuren of deurposten der poort van Gaza ergens, den Philistijnen ten spijt, in de nabijheid van Gaza heeft geplaatst dan in Juda. Wij zouden daarom voor <hi type="italic">Hebron</hi> (Hebr. <hi type="italic">Chebrôn)</hi> eene lezing <hi type="italic">haʽarmôn</hi> of <hi type="italic">hârmôn</hi> willen vermoeden, met de beteekenis van ‘het kasteel’, d.i. de burcht van Gaza, waarin waarschijnlijk de vorst woonde (vgl. Prov. XVIII 19; Jer. XXX 18; III Reg. XVI 18; IV Reg. XV 25). Daar evenwel het hooggebergte van Juda, waarop Hebron ligt, bij Gaza zichtbaar is, zou de zin der Hebr. uitdrukking kunnen zijn: ‘op den berg <hi type="italic">tegenover</hi>’, d.i. ‘in de richting van’ of ‘aan den weg naar Hebron’. Eene overlevering wijst als den hier bedoelden <hi type="italic">berg</hi> den heuvel el-Moentar aan, een half uur ten O.Z.O. van Gaza buiten de daarnaar genoemde poort (Bâb-el-Moentar) gelegen. Aan deze zijde moet Samson ook van Lechi in Gaza gekomen zijn; in de nabijheid dier poort zal hij een verblijf hebben opgezocht en daar zal hij de stad ook weer verlaten hebben.</div>
<div id="n991">Aan den naam herinnert nog het tegenwoordige dorp Soerîk bij Saraä, dat Eusebius en Hiëronymus kenden onder den naam Cafar-Sorec. ‘Sorek’ beteekent ‘uitgelezen druif’ en het dal zal zijn naam te danken hebben aan de voortreffelijke druiven, die er groeiden; het moet het tegenwoordige Wadi-Serar zijn of een gedeelte daarvan. Dalila was naar allen schijn wederom eene Philistijnsche.</div>
<div id="n992">Hebr.: ‘de vorsten (“seranim”, zie III noot 4) togen op’ (zie XIV noot 1). Het oude verhaal, dat de schrijver ons mededeelt, stelt het voor alsof de vorsten zelf bij Dalila gekomen zijn. Doch de gewijde schrijver, ons een volksverhaal gevend, dat aan zijn naieven toon duidelijk als zoodanig kenbaar is, laat ons vrij om aan te nemen dat de vorsten boden (of één bode) tot Dalila zonden; vgl. v. 8. Uit de groote belooning, die zij Dalila toezeggen, blijkt dat zij in Samson een geduchten vijand zagen.</div>
<div id="n993">Hebr.: ‘waardoor zijn kracht (zoo) groot is’. Zoo ook v. 6 en 15.</div>
<div id="n994">Niet om hem te dooden; waarschijnlijk haalden zij daardoor Dalila te eer over om haren minnaar te verraden.</div>
<div id="n995">Denkelijk de slotsom der onderhandeling tusschen de vorsten en Dalila. Doch het schijnt dat ‘honderd’ boven een duizendtal soms zooveel als ‘meer dan’ beteekent; vgl. XVII 2 en XX 35. De <hi type="italic">zilverlingen</hi> behoeven geen ‘zilveren sikkels’ te zijn (vgl. IX noot 4), waarvan 5500 (zoo de ‘vijf vorsten der Philistijnen’ bedoeld zijn, vgl. III 3) een gewicht van 77,88 kilogr. zouden vertegenwoordigen, maar kunnen ‘geldstukken’ van mindere waarde zijn. Wellicht ook bestond de sikkel niet bij de Philistijnen of had hij minder gewicht dan bij de Israëlieten. Toch was het een groote som, die Dalila beloofd werd.</div>
<div id="n996"><hi type="italic">Zoodat</hi> enz. is een wending van de Vulg. voor ‘om u te vernederen’ (Hebr.), dat in den mond van Dalila niet past en door nieuweren als eene aan v. 5 ontleende aanvulling van een afschrijver wordt beschouwd; doch wellicht legt de schrijver hare gedachte in Dalila's mond, vgl. noot 34. De vraag van Dalila is tweeledig en eenigszins anders dan zooals zij door de vorsten gesteld werd (v. 5), doch in overeenstemming met haar plan om hem in den slaap te binden. Het meeste belang stelt zij in de vraag, waarmede hij zou moeten gebonden worden, die dan ook door haar de twee volgende malen alléén wordt gesteld (v. 10 en 13). Op die vraag antwoordt ook Samson. Als zij ondervindt dat geen banden tegen zijne kracht bestand zijn, komt zij terug op de eerste vraag: waardoor zijne kracht zoo groot is (v. 15).</div>
<div id="n997">Hebr.: ‘met zeven versche, niet gedroogde pezen’, naar de Luciaansche Septuagint ‘twijgen’, naar Fl. Josephus ‘wijngaardranken’. Het Hebr. woord ‘lach’ (versch) komt alleen bij hout en bij druiven (Num. VI 3) voor. Bij de drie proeven (v. 7, v. 11, v. 13) verwacht men dan ook telkens krachtiger banden. Samson wil haar ook aan een magische werking van de banden doen gelooven en in 't bijzonder van hun getal <hi type="italic">zeven</hi>, welk getal hij, zooals uit v. 13 blijkt, inderdaad in verband bracht met zijne zeven haartressen.</div>
<div id="n998">Het Hebr. kan beteekenen: ‘deden brengen’; doch zie noot 8.</div>
<div id="n999">In den slaap, zooals uit het volgende blijkt.</div>
<div id="n1000">Waardoor bij Dalila weer de gedachte gewekt wordt aan een magische kracht, die de ook maar éénmaal gebruikte touwen niet zouden bezitten. Naar het vorige heeft men hier ook <hi type="italic">zeven</hi> touwen te verstaan.</div>
<div id="n1001">De grondtekst heeft nog: ‘van zijne armen’.</div>
<div id="n1002">Met behulp van de Septuag. herstelt men den door de vergissing van een afschrijver verminkten grondtekst v. 13 <hi type="italic">b</hi> - 14 en vertaalt aldus: .... ‘Zoo gij de zeven haartressen van mijn hoofd door de schering zoudt weven en (ze ermede) vastmaaktet met de spaan, zou ik zwak zijn en gelijk aan een ander mensch. 14. En zij deed hem slapen en zij weefde de zeven haartressen van zijn hoofd door de schering en maakte (ze) vast met de spaan, en zij zeide tot hem: De Philistijnen op u, Samson! En hij werd wakker uit zijnen slaap en rukte het weefgetouw met de schering uit (den grond); en men kwam (het geheim van) zijne kracht niet te weten’. Het Hebr. woord <hi type="italic">jathêd</hi> wordt door de oude vertalingen ook hier opgevat in den gewonen zin van eene <hi type="italic">pin</hi> (vgl, IV 21, 22), die <hi type="italic">in den grond</hi> (Vulg.) of in den muur (Septuag.) wordt geslagen. In de hier gegeven vertaling echter is het de ‘spaan’, een hout met punten, een soort kam, waarmede men den inslag in de schering vastsloeg. Het ‘weefgetouw’ of de ‘weefstoel’, waarin de weversboom, met de schering omwoeld, bevestigd was, was in den grond vastgemaakt. Van den weversboom hing de schering oudtijds loodrecht af. Samson lag volgens deze vertaling en verklaring op den grond te slapen en Dalila zou dan zijne haren met de vingers door de schering hebben gevlochten (‘geweven’), waarna zij ze met de spaan daarin vastdreef. Deze verklaring is echter verre van zeker, hoewel zij in hoofdzaak door de oude vertalingen schijnt gesteund te worden. Het woord <hi type="italic">massecheth</hi> (met den uitgang <hi type="italic">th)</hi> komt slechts hier voor en de beteekenis <hi type="italic">schering</hi> wordt uit den samenhang vermoed, omdat het hier staande werkwoord ʼ<hi type="italic">arag</hi> ‘weven’ beteekent. Doch <hi type="italic">schering</hi> heet elders in het Hebr. met zekerheid <hi type="italic">sjethi</hi> (Lev. XIII 48 volg.) en de andere woorden, uit welker beteekenis de zin van <hi type="italic">massecheth</hi> moet worden afgeleid <hi type="italic">(masak, mesoekka, massêcha)</hi>, beteekenen alle ‘deken’. Verder is het werkwoord <hi type="italic">taka</hi>ʽ geijkte term voor het vastslaan der tentpinnen in den grond (vgl. IV 21). Bovendien is het moeielijk te verklaren, dat de haar<hi type="italic">tressen</hi> (niet de ‘haren’) van Samson in de schering werden <hi type="italic">geweven</hi>, dat hij het weefgetouw (met de haren) uit den grond rukte, en hoe zijne haren, die vast in de schering waren geweven, daaruit weer ongeschonden konden worden losgetrokken. Om die redenen verdient een nieuwe verklaring de voorkeur, volgens welke de vertaling aldus moet luiden: ‘Zoo gij de zeven haartressen van mijn hoofd met de deken zoudt samenvlechten en vastslaan met de (of: eene) pin.... En zij vlocht.... samen met de deken en sloeg vast met de (of: eene) pin.... En.... hij rukte de pin en de deken uit’. De voorstanders der eerste verklaring beschouwen ʽ<hi type="italic">eth-ha-jethad</hi> (de pin, volgens hen de ‘spaan’) op het einde als eene glosse; naar de laatste verklaring is veeleer het volgende <hi type="italic">ha-ʼereg</hi> (dat de eersten bij bloot vermoeden met ‘weef<hi type="italic">getouw</hi>’ vertalen) glosse (met de beteekenis van ‘weefsel’) vóór en bij het volgende <hi type="italic">eth-ham-massecheth</hi> (de ‘deken’), ook wegens de grammaticale onverklaarbaarheid van de constructie waarin dit woord hier staat. Naar deze verklaring dan lag Samson op eene deken en vlocht Dalila zijne lokken door de daaraan hangende franjes (dus toch ‘schering’), terwijl zij de deken met eene (of met <hi type="italic">de</hi>, daarvoor gebruikelijke) pin aan den grond vastsloeg. Zoo komt ook het magische element meer tot zijn recht; want het uitrukken der pin, zelfs met zijne haarlokken, was voor Samson zoo'n groote krachttoer niet. In Arabische vertellingen komt een gelijksoortig verhaal voor van een held, wiens minnares zijne lokken had samengebonden met de franjes eener roode deken, waarop hij zijn hoofd had gelegd, en die zoo door de vijanden werd overmand; vgl. ook noot 22. Samson wekte door deze krachtproef reeds bij Dalila de gedachte aan een geheimzinnige kracht, die in zijne haartressen school, doch door zoo met zijn godgewijd hoofdhaar te laten spelen naderde hij het gevaar.</div>
<div id="n1003">Hebr.: ‘geheel zijn hart’.</div>
<div id="n1004">Hebr. korter: ‘een nazareër Gods’.</div>
<div id="n1005">Hebr.: ‘liet zij de vorsten (“seranim”) der Philistijnen roepen, zeggende’.</div>
<div id="n1006">Naar een betere lezing van de Septuag.: ‘<hi type="italic">tusschen</hi> hare knieën’, zoodat hij met zijn hoofd op haren schoot lag, gelijk de Vulgaat er ook verklarend bijvoegt. In het oude Arabië is het een gewone liefdedienst van een meisje, om het hoofd van haren minnaar in haren schoot te kammen en van ongedierte te zuiveren. Zoo kunnen wij ons ook voorstellen dat Dalila Samson <hi type="italic">deed slapen.</hi></div>
<div id="n1007">Beter te lezen: ‘en <hi type="italic">hij</hi> schoor’. Zij ontbood ‘den man’ (Hebr.), wiens werk dit was, om zeker te zijn dat zijn haar goed werd afgeschoren.</div>
<div id="n1008">De Vulg. vertolkt vrij het Hebr.: ‘En zij begon hem te kwellen en zijne kracht week van hem’. Het eerste zindeel verbetert men echter volgens aanduiding van een goede Septuagintalezing: ‘En hij begon vernederd (d.i. verzwakt) te worden’.</div>
<div id="n1009">Hebr.: ‘en zij klonken hem in een dubbele metalen keten’, die dan aan den muur der gevangenis werd bevestigd.</div>
<div id="n1010">Den handmolen (zie Exod. XI noot 6 en Deut. XXIV noot 3), die nòg in de streek van Gaza veel gebruikt wordt.</div>
<div id="n1011">Hebr.: ‘En het haar van zijn hoofd begon (weer) te groeien nadat hij geschoren was’. Hieruit blijkt dat het volgende feest geruimen tijd na Samson's gevangenneming plaats had.</div>
<div id="n1012">Hebr.: ‘zich te verblijden’; zij vierden vermoedelijk een gewoon vreugdefeest met offers aan Dagon, waarbij ook het <hi type="italic">feestmaal</hi> niet zal ontbroken hebben, hoewel de grondtekst er niet van spreekt. Dagon had, althans later, ook een tempel te Azotus (I Reg. V 1 volg.; I Mach. X 84 en XI 4). De vischgod <hi type="italic">Dagon</hi> (Hebr. <hi type="italic">dâg</hi> ‘visch’; zie I Reg. V noot 5) werd, blijkens oude munten, vereerd niet alleen in de Philistijnsche zeestad Ascalon, maar ook te Arvad, eene der meest noordelijke kuststeden van Phenicië (Ezech. XXVII 8). Een naar hem genoemde plaats, Beth-Dagon, wordt Jos. XV 41 vermeld in Juda, een andere Jos. XIX 27, beide niet ver van de kust. Dagon is geen zuiver Philistijnsche god, maar van Babylonisch-Assyrischen oorsprong en door de Philistijnen waarschijnlijk van de kustbewoners overgenomen.</div>
<div id="n1013">Volgens sommigen is v. 23 <hi type="italic">b (en zeiden.... handen)</hi> hier uit v. 24 ingevoegd door iemand die wilde aanduiden dat dit feest wegens de overwinning op Samson gevierd werd; vgl. de volgende noot.</div>
<div id="n1014">Hebr.: ‘En het volk zag hem (nl. Dagon) en zij loofden hunnen god terwijl zij zeiden’. Daar Samson eerst later te voorschijn werd gehaald (v. 25), kan hij niet het voorwerp zijn van <hi type="italic">zag; hem</hi> slaat dus terug op <hi type="italic">Dagon</hi> (v. 23 <hi type="italic">a</hi>) en het vermoeden, dat v. 23 <hi type="italic">b</hi> eene inlassching is, wordt hierdoor bevestigd. Dagon werd misschien in processie rondgedragen of in den tempel aan het volk vertoond. De volgende jubelzang heeft den poëtischen vorm: ‘Onze god gaf in onze handen - onzen vijand en den verwoester van ons land - en die talrijk maakte onze verslagenen’.</div>
<div id="n1015"><hi type="italic">Bij de feestgelagen</hi> en <hi type="italic">na den maaltijd</hi> staat niet in den grondtekst.</div>
<div id="n1016">Vermoedelijk bestaande in dansen en krachttoeren.</div>
<div id="n1017">Na afloop (of bij een pauze) van het spel op de open plaats (voorhof?) werd Samson <hi type="italic">tusschen de kolommen (twee</hi> ontbreekt in het Hebr.) d.i. naar de tempelhal gebracht. Ook op het dak der hal en van den tempel bevonden zich de toeschouwers,</div>
<div id="n1018">Beter: ‘geleid mij’. Hij zal op de eene of andere wijze zijn wensch hebben te kennen gegeven om bij de twee ‘middelste’ (v. 29 Hebr.) kolommen gebracht te worden, zonder juist te zeggen dat de tempel <hi type="italic">(geheele</hi> ontbreekt in den grondtekst) daarop rustte; de schrijver legt Samson's gedachte in zijn mond ter meerdere duidelijkheid voor den lezer, vgl. noot 12 en II Reg. XV noot 6. De twee kolommen zullen den doorgang van de hal naar het hoofdgebouw gevormd hebben, zoodat beide bouwwerken daarop steunden en bij het wegrukken daarvan grootendeels moesten instorten.</div>
<div id="n1019">Naar tijdsorde behoort dit vers bij v. 25; hier staat het echter als inleiding tot het volgende.</div>
<div id="n1020">Naar een verbeterde lezing: ‘nog éénmaal’.</div>
<div id="n1021">Hebr.: ‘opdat ik wraak neme, (althans) over één mijner twee oogen, op de Philistijnen’. De gewone Septuaginta-lezing heeft (evenals de Vulg.) <hi type="italic">één</hi> bij <hi type="italic">wraak</hi>, doch met Sept. A leest men in plaats van <hi type="italic">ééne</hi> (‘achath’) beter: ‘voor’ <hi type="italic">(thachath)</hi> d.i. ‘ter vergelding voor’ of (zooals de Vulg. reeds verklarend zegt) <hi type="italic">voor het verlies van,</hi> zoodat de zin luidt: ‘opdat ik wraak neme op de Philistijnen ter vergelding voor mijn beide oogen’.</div>
<div id="n1022">D.i. ‘ik sterve’.</div>
<div id="n1023">Het Hebr. beteekent waarschijnlijk: ‘En hij strekte (zich of zijne armen, v. 29) met kracht uit’, zoodat hij de kolommen ter weerszijde van zich afduwde.</div>
<div id="n1024"><hi type="italic">Richtte</hi> kan den zin hebben van ‘verdedigde’, ‘streed voor’. Dat hij ook als rechter of raadgever optrad bij voorkomende geschillen (vgl. IV 4-5) kan met de gegevens van den Bijbel noch bevestigd noch ontkend worden; aan het daartoe noodige vernuft ontbrak het hem zeker niet. - Hier (na v. 31) schijnt oorspronkelijk III 31 gestaan te hebben, zie noot 47 aldaar. De daad van Samgar lijkt een heldenstuk van Samson. Misschien is <hi type="italic">Samgar</hi> verschreven uit <hi type="italic">Samson</hi> en is de naam zijns vaders <hi type="italic">Dinach</hi> in den Vaticaanschen codex nog een overblijfsel van <hi type="italic">Manoach.</hi> Zoo kan men met eenigen grond vermoeden, dat Samson in een andere oude ‘geschiedenis der Rechters’ slechts als een der ‘kleine rechters’ vermeld werd met een enkele bijzonderheid uit zijn leven; in dat geval zou onze geschiedenis van Samson eerst in het latere werk zijn opgenomen, aan een oude bron ontleend; zeker is het dat de Samson-geschiedenis weinig overeenkomst heeft met die der ‘groote rechters’. Sommigen vermoeden echter, dat hier sprake is van Semma (Hebr. Sjamma), zoon van Age, van wien II Reg. XXIII 11-12 juist een dergelijk feit verhaald wordt. Andere Grieksche lezingen voor den naam van onzen <hi type="italic">Samgar</hi> zijn <hi type="italic">Semagar</hi> en <hi type="italic">Samera</hi>, en voor dien van zijn vader ʽ<hi type="italic">Anath</hi> vindt men <hi type="italic">Enan</hi> of <hi type="italic">Ainan</hi> (vgl. ʽ<hi type="italic">Einan</hi> Num. I 15), met welke de namen <hi type="italic">Semma</hi> en <hi type="italic">Age</hi> kunnen vergeleken worden. Zoo dit vermoeden juist mocht zijn, dan wordt door dit geval veel licht geworpen op de ‘kleine rechters’, die dan blijken eenige in het boek opgenomen heldenfiguren te zijn uit de oude geschiedenis van Israël; vgl. II Reg. XXIII 8 volg.</div>
<div id="n1025"><hi type="italic">Te dien tijde</hi> is bijvoegsel van de Vulgaat. Over het <hi type="italic">gebergte Ephraïm</hi> zie IV noot 8 en I Reg. I noot 1.</div>
<div id="n1026">Het Hebr. beduidt veeleer: ‘die u ontnomen zijn’. <hi type="italic">Elfhonderd zilverlingen</hi> (d.i. zilveren sikkels of 1100 sikkel zilver aan gewicht), vgl. XVI 5 en de noot aldaar.</div>
<div id="n1027">Hebr.: ‘en gij hebt (dienaangaande) een vloek uitgesproken en ook hebt gij gezegd in mijne ooren’. Zij had de haren onder een verwenschingsformulier bezworen haar te zeggen, wat zij van het verdwenen geld wisten, en er bijgevoegd (volgens den herstelden tekst) dat zij er een eeredienst uit stichten wilde. Daardoor werd het geld een godgewijde zaak en zou het ten vloek worden voor wie het bezat. Het volgende is in het ongereede geraakt, doch als volgt te herstellen: 3 <hi type="italic">b.</hi> ‘zonder voorbehoud heilig ik het geld aan Jahwe toe uit mijne eigen hand om een beeld te maken; 2 <hi type="italic">b.</hi> zie het geld is bij mij, ik heb het weggenomen, 3 <hi type="italic">b.</hi> en nu geef ik het u terug. 2 <hi type="italic">b.</hi> En zijne moeder zeide: Gezegend zij mijn zoon door Jahwe! 3 <hi type="italic">a.</hi> En hij gaf de elfhonderd zilverlingen aan zijne moeder terug. 4. En zijne moeder nam tweehonderd zilverlingen en gaf ze aan den zilversmid en deze maakte er een beeld van, en in het huis van Michas werd 5. daarvoor een godshuis (gemaakt), en hij maakte’ enz. Om den vloek te ontgaan bekent Michas dat hij het geld heeft weggenomen, en geeft het terug. De moeder neemt door een zegenspreuk den vloek terug en geeft van de som zooveel als noodig is om een beeld te maken; het overige diende voor het onderhoud van den eeredienst, vgl. v. 10.</div>
<div id="n1028">Misschien een stierbeeld, zie Exod. XXXII noot 4 en 5 en vgl. Judic. XVIII 29-31 met III Reg. XII 28-30. Het stierbeeld was niet alleen in Egypte, maar ook bij meerdere vóór-Aziatische volken in vereering, en het gebruik, om sommige goden en godinnen gehoornd voor te stellen, hing daarmede waarschijnlijk samen. In het Hebr. staat: ‘pesel oe-masekha’, d.i. een <hi type="italic">gesneden en gegoten beeld.</hi> Dat er niet aan twee beelden moet gedacht worden, blijkt uit XVIII 20 en 30-31 (waar alleen ‘pesel’ staat). Het eerste woord beteekent in het algemeen een afgodsbeeld van hout, steen of metaal, het tweede een gegoten metalen beeld, in 't bijzonder een stierbeeld. Beide verbonden hebben den zin van ‘afgoden’ in 't algemeen (b.v. Deut. XXVII 15). Dezen zin zal een bewerker of misschien de schrijver zelf ook hier hebben willen doen uitkomen en zoo bij de woorden der vrouw zijne eigen gedachte hebben uitgedrukt; vgl. XVI noot 34. Misschien ook is het tweede woord er bijgevoegd als een meer juiste benaming voor het beeld, dat door een <hi type="italic">zilversmid</hi> gemaakt werd, als wilde men zeggen ‘een beeld, en wel een <hi type="italic">gegoten</hi> beeld’. Niet waarschijnlijk is de meening van sommigen, dat hier sprake zou zijn van een uit hout gesneden, doch met metaal bekleed beeld; zulks was ook niet de meening van hem die in XVIII 17 en 18 het tweede woord gescheiden van het eerste schreef. Uit het hier verhaalde feit heeft men geen recht te besluiten, dat zulk een eeredienst toentertijd in Israël wettig of geoorloofd was, en de mogelijkheid ervan (misschien ook de goede trouw van Michas en zijne moeder) is te verklaren door godsdienstig verval in verband met het gemis van een centraal gezag: ieder deed wat hem goeddacht (v. 6). Ook het bestaan van het ééne wettige nationale heiligdom wordt door zulk een feit geenszins twijfelachtig gemaakt, vgl. XVIII 31.</div>
<div id="n1029">Voor den zin zie den herstelden grondtekst in noot 3.</div>
<div id="n1030">Voor <hi type="italic">ephod</hi> zie VIII noot 30 en 31. <hi type="italic">Theraphim</hi> is vermoedelijk een scheldnaam (‘schandbeelden’) van de afgodsbeelden, die als huisgoden en ter waarzegging dienden, evenals de ephod; vgl. Ezech. XXI 26 (Vulg. v. 21); Os. III 4; Zach. X 2; zie verder I Reg. XIX 13-16 met de betreffende aanteekening. De verklaring, die volgt, is door de Vulg. bijgevoegd.</div>
<div id="n1031">D.i. stelde hem tot priester aan; vgl. Exod. XXVIII noot 29. Naar het Assyrisch schijnt de oorspronkelijke zin der uitdrukking te zijn: iemand iets in handen geven, d.i. hem iets toevertrouwen.</div>
<div id="n1032">Deze opmerking stamt blijkbaar uit den goeden tijd van het koningschap. Hoewel zij hier door de woorden <hi type="italic">ieder deed wat hem goeddacht</hi> in den samenhang past, heeft zij vermoedelijk vroeger - evenals bij XIX-XXI - toch aan het begin van het verhaal gestaan; zie XVIII noot 30 en de Inl. Een bewerker heeft haar dan hier geplaatst om in 't bijzonder te wijzen op de onwettigheid van een ‘priesterschap’ waarvan v. 5 en 13 wordt gesproken. XXI 24 (Hebr. 25) staat zij in denzelfden vorm als hier, XVIII 1 en 31 (Vulg.) staat alleen het eerste zindeel.</div>
<div id="n1033">Hebr.: ‘En er was een jongmensch van Bethlehem Juda, van het geslacht van Juda, en deze was een Leviet, en hij woonde daar als bijwoner’. Hij heette Jonathan en was uit het Levietische geslacht van Caäth (XVIII 30, vgl. Exod. VI 18, 20). Aan de Caäthieten nu behoorde eens o.a. de Danietische stad Aialon (Jos. XXI 24, vgl. v. 20), die echter langen tijd, althans grootendeels, door de Amorrheërs bezet was (Judic. I 35); de meeste daar behoorende Levieten waren vermoedelijk uitgeweken naar de gebergten in Benjamin en Juda (vgl. v. 34 ald.). Zoo is het te verklaren, eensdeels dat Jonathan te Bethlehem woonde, anderdeels dat de Danietische verspieders hem kenden (XVIII 3). Als bijwonend Leviet kon hij gerekend worden te behooren bij het ‘geslacht van Juda’, vgl. Num. XVIII 20. Volgens een niet onwaarschijnlijk vermoeden echter behoort deze bepaling bij <hi type="italic">Bethlehem</hi> en is het eerste <hi type="italic">Juda</hi> onecht, zoodat de oorspronkelijke lezing was: ‘uit Bethlehem van het geslacht Juda’, vgl. XII noot 14.</div>
<div id="n1034">Hebr.: ‘Bethlehem van Juda’. Eene lezing van de Septuag. luidt: ‘Bethlehem, de stad van Juda’. Naar een andere lezing ontbreekt <hi type="italic">de stad.</hi> Sommigen verbeteren: ‘uit <hi type="italic">zijne</hi> stad Bethlehem van Juda’.</div>
<div id="n1035">Hebr.: ‘En hij kwam in het gebergte Ephraïm aan het huis van Micha, zijne reis doende’.</div>
<div id="n1036">Een eeretitel, met den zin van ‘raadsman’ (ook XVIII 19, vgl. Gen. XLV 8 en Is. XXII 21).</div>
<div id="n1037">Hebr. vermoedelijk (met de Septuag.): ‘een stel kleederen’. Het eerste woord kan echter met een ander klankteeken gelezen worden en heeft dan zijn gewone beteekenis: de ‘schatting’, dus den prijs in geld voor kleederen; zoo Lev. XXVII meermalen.</div>
<div id="n1038">Hebr.: ‘En de Leviet ging heen en de Leviet besloot te blijven wonen bij den man’. Voor <hi type="italic">wajjelech</hi> (‘en ging heen’) leest men beter <hi type="italic">wajjalen</hi>, d.i. ‘en hij bleef overnachten’. Het tweede <hi type="italic">de Leviet</hi> ontbreekt in de Septuag. en is onecht.</div>
<div id="n1039">Zie noot 7.</div>
<div id="n1040">Wel een bewijs dat het geslacht van Levi ook oudtijds gold als het eigenlijke, door God bestelde priesterlijk geslacht.</div>
<div id="n1041">Deze opmerking (vgl. v. 31 en XXI 24) behoort bij het vorige stuk van het verhaal, aan het einde van hoofdstuk XVII. Vgl. XVII 6, waar dezelfde opmerking eveneens op het woord <hi type="italic">priester</hi> volgt. Hier is zij vermoedelijk door een lateren bewerker ingevoegd ter aanduiding van dit onwettige priesterschap bij een particulier persoon, iets wat zeker in den goeden tijd van het koningschap niet zou gedoogd zijn. Zie verder noot 30.</div>
<div id="n1042">Wegens te weinig ruimte in het eigen grondgebied, waaruit de Danieten voor een gedeelte door de Ammorrheërs werden weggedrongen; zie I 34. Daar ook uit ons verhaal, evenals uit de latere geschiedenis van Samson, blijkt dat Dan wel degelijk <hi type="italic">zijn</hi> grondgebied bezat (Jos. XIX 40 volg.), met de hoofdsteden Saraä en Esthaol (vgl. v. 8 en 11), is de hierna opgegeven reden geschiedkundig niet juist. Ook op taalkundige gronden vermoedt men dan ook dat de laatste zin van v. 1 niet echt is. Fl. Josephus schijnt dien zin niet gekend te hebben; hij geeft alleen de in I 34 vervatte reden op. Doch Josephus verhaalt hier met eene uitvoerigheid, die haast zou doen vermoeden dat hij eene bron vóór zich had, welke niet meer in ons bezit is. ‘Toen de Israëlieten aan den oorlog ontwend waren en zich alleen op den akkerbouw toelegden, werden zij weldra door de Chanaänieten niet meer gevreesd. Dezen verzamelden een aanzienlijk leger.... hopende, wanneer zij de Hebreërs zouden onderdrukken, met te meer veiligheid in hunne steden te kunnen wonen. Zij rustten derhalve hunne krijgswagens uit, brachten hunne strijdkrachten samen, verbonden zich met de aan den stam Juda behoorende steden Ascalon en Accaron (vgl. I 18-19 met de noten) en brachten ook zeer vele steden, die in de Vlakte lagen, op hunne zijde. Daarna noodzaakten zij den stam Dan naar het gebergte te vluchten en lieten hun in de vlakte geen plaatsje open waarop zij den voet konden zetten. Daar nu de Danieten een oorlog niet konden wagen en ook geen land genoeg op het gebergte vonden voor hun onderhoud, zonden zij vijf mannen naar de aan de zee gelegen streken, om naar eene landstreek om te zien, waar zij zich zouden kunnen vestigen. Nadat dezen op de groote vlakte bij Sidon eene dagreis hadden afgelegd, vonden zij niet ver van den Libanon en de bronnen van den kleinen Jordaan (thans Nahr Leddan) een goed en vruchtbaar land’ enz. (Ant. V, 3, 1).</div>
<div id="n1043">Zie XVII noot 9.</div>
<div id="n1044">Het Hebr. (v. 2 <hi type="italic">b</hi> - 3 <hi type="italic">a</hi>) vertaalt men naar den samenhang beter met de Septuag.: ‘En zij kwamen in het gebergte Ephraïm tot het huis van Micha, en daar overnachtten zij (bij het huis van Micha) en zij erkenden de stem van den (jongen) Leviet (en zij gingen daar heen)’ enz. De door ons tusschen haakjes geplaatste woorden kunnen geschikt gemist worden; vgl. noot 16. Over het ‘huis van Micha’ zie noot 20.</div>
<div id="n1045">In het Hebr. luidt de laatste vraag: ‘en wat (is) hier voor u’, hetgeen waarschijnlijk wil zeggen: wat hebt gij hier te maken? Uit deze vragen valt af te leiden dat zulke betrekkingen van Levieten niet iets gewoons waren in Israël.</div>
<div id="n1046">Om de vraag, of hij goed gehandeld had of niet, bekommeren zij zich niet, maar zij maken zich de gelegenheid ten nutte om zich den uitslag hunner reis te laten voorspellen. In den grondtekst staat niet <hi type="italic">den Heer</hi> (Jahwe), maar ‘God’; zij laten in het midden of Jahwe daar wel op geoorloofde wijze vereerd wordt en of zij daar dus van Hem wel eene godspraak te verwachten hebben. De Leviet spreekt echter in zijn antwoord van ‘Jahwe’ en kent zich zoo het gezag van een wettigen Jahwe-priester toe. Het Hebr. vertaalt men het best: ‘Raadpleeg God, opdat wij weten of Hij de reis, die wij ondernomen hebben, zal doen slagen’.</div>
<div id="n1047">Hebr.: ‘Vóór (d.i. onder het oog van) Jahwe is de weg, waarop gij gaat’. Het antwoord is dubbelzinnig en twijfelachtig (vgl. Prov. V 21). Men merke hierbij op dat de schrijver niet zegt dat de Leviet zijne middelen ter godspraak geraadpleegd heeft, veel minder dat dit antwoord werkelijk eene orakelspreuk is. Hoe het ook zij, de Leviet geeft geen zeker, op een waarachtige godspraak berustend antwoord, wat een wettig priester van Jahwe toch zou moeten doen, en de schrijver van dit oude verhaal erkent geenszins de wettigheid van dezen eeredienst en van dit priesterschap.</div>
<div id="n1048"><hi type="italic">Laïs</hi> heet Jos. XIX 47, waar ook deze gebeurtenis vermeld wordt, ‘Lesem’. Zie verder noot 27.</div>
<div id="n1049">De Hebr. tekst, waarvan de Vulg. den korten zin tracht te geven, is hier onzeker en bedorven. Met eenige tekstverandering verbetert men naar v. 10: ‘en men had aan geenerlei zaak gebrek in het land’.</div>
<div id="n1050">Wanneer men met Sept. A in plaats van ‘adam’ <hi type="italic">(menschen)</hi> ‘Aram’ leest, heeft men den goeden zin: ‘en zij hadden niets te doen met Aram’ (Syrië); zoo ook v. 28. Daar Laïs van de Sidoniërs (Pheniciërs), met welke zijne bewoners in betrekking stonden en naar wier gewoonten zij leefden, te ver verwijderd was om spoedig hulp van hen te kunnen verwachten, en daar het met Syrië geenerlei betrekking had, kon het gemakkelijk worden overvallen en ingenomen.</div>
<div id="n1051">Naar het Hebr. luidt die vraag alleen: ‘wat gij?’ Er is een woord uitgevallen; waarschijnlijk moet men naar eene aanduiding van de Septuag. lezen, ‘wat <hi type="italic">bericht</hi> gij?’ <hi type="italic">(mosjibim).</hi></div>
<div id="n1052">Vóór v. 9 moet een geheele zin weggevallen zijn, dien men met behulp van Sept. A aldus herstelt: ‘Wij zijn gegaan en hebben het land doorgereisd tot aan Laïs, en wij hebben het volk gezien, dat daarin woont in veiligheid naar de gewoonte der Sidoniërs, en zij zijn verre van de Sidoniërs en zij hebben niets te doen met Aram. Maakt u op’ enz.</div>
<div id="n1053">Hebr.: ‘En gij zijt werkeloos?’ Verder luidt dit vers: ‘Draalt niet heen te gaan, ten einde het land te komen in bezit nemen!’ Ook in v. 10 staat in den grondtekst de tweede persoon meervoud.</div>
<div id="n1054">Het Hebr. leest en vertaalt men beter: ‘Ja, God geeft in uwe handen eene plaats’.</div>
<div id="n1055">Hebr.: ‘die op aarde (is)’.</div>
<div id="n1056">Hebr.: ‘En er trokken weg van daar (uit het geslacht van den Daniet, uit Saraä en Esthaol): zeshonderd mannen’. De tusschen haakjes staande woorden doen denken aan de hand van een bewerker van het oude verhaal, die overdreven zorg had voor duidelijkheid; ook elders is die hand in ons verhaal zichtbaar, vgl. bijv. noot 4. De zeshonderd gewapende mannen namen vrouwen, kinderen en vee mede, zie v. 21 en noot 22.</div>
<div id="n1057">D.i. ten westen van, vgl. XVI noot 6. Over <hi type="italic">Dan's Legerplaats</hi> zie XIII noot 24, over <hi type="italic">Cariathiarim</hi> I Reg. VI noot 17.</div>
<div id="n1058"><hi type="italic">Laïs</hi> is geen <hi type="italic">land.</hi> Het woord <hi type="italic">Laïs</hi> is eene in den tekst gekomen randnoot; het ontbreekt trouwens in vele handschriften van de Septuag; vgl. v. 2.</div>
<div id="n1059">Namelijk het godsbeeld van Michas; <hi type="italic">en gegoten</hi> (beeld) is hier en elders wel niet oorspronkelijk, zie XVII noot 4. De hier genoemde <hi type="italic">huizen</hi> behoorden tot het erf van Michas; zie de volgende noot.</div>
<div id="n1060">Hebr.: ‘En zij sloegen van daar af en gingen naar (het huis van) den (jongen) Leviet (naar het huis van Micha)’. Eigenlijk kan al wat tusschen haakjes staat gemist worden. In Sept. A schijnt het <hi type="italic">huis</hi> van den Leviet ontbroken te hebben; evenwel kan in den samenhang beter het <hi type="italic">huis van Michas</hi> gemist worden. Zeer waarschijnlijk heeft de Leviet een afzonderlijke woning gehad bij het godshuis. Het geheele erf van Michas met de daarop staande gebouwen (v. 14 <hi type="italic">huizen)</hi> heet in dit verhaal ‘Beth-Micha’ <hi type="italic">Michas' huis.</hi> De daartoe behoorende ‘huizen’ vormden een kring van woningen rondom eene open plaats, waartoe de <hi type="italic">poort</hi> (v. 16) toegang verleende.</div>
<div id="n1061">De gedeeltelijk bedorven grondtekst van v. 16-18 wordt door Pater van Kasteren aldus hersteld: ‘16. En de zeshonderd gewapende mannen bleven staan aan de open poort (zij die waren uit de zonen van Dan). 17. En de vijf mannen, die het land waren gaan verkennen, <hi type="italic">namen het woord (wajjaʽanoe) en zeiden: Gaat (bôoe) daarginds, neemt weg (liqechoe)</hi> het godsbeeld en den ephod en de theraphim (en het gegoten beeld). En ook de priester stond aan de open poort en (ook) de zeshonderd gewapende mannen(. En toen) 18. gingen (dezen) in Michas' huis en namen het godsbeeld en den ephod en de theraphim (en het gegoten beeld) weg. En de priester zeide tot hen: Wat doet gij?’ Voor de tusschen haakjes geplaatste deelen van den tekst zie noot 16 en 19 (het achteraankomen van het <hi type="italic">gegoten beeld</hi> verraadt de glosse nog duidelijker). De tegenwoordige tekst heeft in v. 17 ‘wajjaʽa<hi type="italic">l</hi>oe’: ‘en.... klommen op’, en verder (zonder ‘en zeiden’): ‘en kwamen (“b<hi type="italic">â</hi>oe”) daarheen en namen.... weg’ (‘l<hi type="italic">a</hi>qechoe’). Daardoor komt v. 18 in strijd met v. 17. Door de verbetering wordt het begin van v. 17 gelijkluidend met dat van v. 14 en de gang van het verhaal regelmatig en duidelijk. In v. 14 brengen de vijf verspieders de gewapende Danieten op de gedachte van het roofplan en zij slaan dan (v. 15) met dezen af naar de huizen van Michas, waar zij den priester begroeten. Bij de poort, waar de zeshonderd Danieten hebben stand gehouden (v. 16) en waarheen de priester de verspieders gevolgd is, wijzen de verspieders hun het heiligdom (‘gaat daarginds’) en sporen hen aan het godsbeeld enz. weg te halen (v. 17), zonder dat dit door den priester gehoord wordt. Alsdan gaan de zeshonderd gewapenden (of eenigen van hen) door de poort op de binnenplaats (d.i. <hi type="italic">in</hi> ‘<hi type="italic">Michas' huis</hi>’) en naar het heiligdom en volvoeren den roof tot verbazing van den priester, die komt toegeloopen (v. 18). ‘Het tekstbederf verklaart zich uit de mislezing van één medeklinker. Toen men eenmaal las dat de vijf mannen <hi type="italic">opklommen (wajjaʽalu)</hi>, kwam men er vanzelf toe om aan bôu denzelfden zin te geven: <hi type="italic">bâu</hi>, <hi type="italic">zij gingen.</hi> En het voorafgaande <hi type="italic">wajjomeru, en zij zeiden</hi>, moest dan als zinloos wegvallen’ (v. K.).</div>
<div id="n1062">Bij de kinderen zullen ook de vrouwen geweest zijn; waarschijnlijk is het woord ten gevolge van gelijkenis in het Hebreeuwsch met het voorafgaande door onachtzaamheid van den afschrijver uitgevallen.</div>
<div id="n1063">Michas (v. 23) en zijne onderhoorigen achtervolgden ‘de Danieten’ (Hebr.).</div>
<div id="n1064">Hebr. na <hi type="italic">priester</hi>: ‘en gij gaat heen, en wat (blijft) mij nog (over)?’ Het Hebr. ‘elohai’ <hi type="italic">(mijne goden)</hi> kan evengoed ‘mijn godsbeeld’ beteekenen; doch de theraphim kunnen mede bedoeld zijn, vgl. Gen. XXXI 30.</div>
<div id="n1065">Hebr.: ‘En zij namen (mede) hetgeen Micha gemaakt had, en den priester, dien hij had’.</div>
<div id="n1066">Beter: ‘en met Aram stonden zij niet in betrekking’.</div>
<div id="n1067">Hebr.: ‘in het dal van Beth-Rehob’. De ligging van Beth-Rehob is niet met zekerheid bekend. Bedoeld is het dal van Coelesyrië, tusschen den Libanon en den Hermon, aan welks ingang Laïs lag, het tegenwoordige Tel-el-Qadi. Ook Gen. XIV 14 en Deut. XXXIV 1 staat de latere naam <hi type="italic">Dan.</hi> Het was de meest noordelijk gelegen Israëlietische stad; van daar de spreekwijze ‘van Dan tot Bersabee’ (b v. hierna XX 1), d.i.: het geheele land van Israël van Noord tot Zuid.</div>
<div id="n1068">Hebr.: .... ‘en Jonathan, de zoon van Gersom, den zoon van Moses (ware lezing voor het Rabbijnsche “Manasses”; vgl. XVII noot 9), hij en zijne zonen waren priesters (van den stam, zie noot 16) der Danieten tot den dag der ontvolking des lands’ (Septuag. A: ‘tot aan de wegvoering der Danieten’). Bedoeld moet zijn de verovering en ontvolking van dit noordelijk gedeelte des lands door Theglathphalasar omstreeks het jaar 731 v.Chr. (IV Reg. XV 29). Deze bemerking is derhalve niet van den oorspronkelijken schrijver van ons verhaal, die in den eersten tijd van het koningschap moet geleefd hebben. De oorspronkelijke schrijver schijnt den naam van den wandelenden Leviet niet gekend of, wegens zijn onwettig priesterschap, met opzet verzwegen te hebben; anders had hij hem wel eer genoemd. Zooals uit deze latere bemerking blijkt, leidden de noordelijke Danieten het priesterschap van Laïs-Dan af van <hi type="italic">Gersam</hi> (Hebr. Gersom), den eerstgeboren zoon van Moses en Sephora; vgl. Exod. II 22, XVIII 3; I Par. XXIII 15, XXVI 24. Jonathan behoeft geen onmiddellijke zoon van Gersam geweest te zijn, hoewel het niet onmogelijk is. Dit Levietische priesterschap te Dan is slechts schijnbaar in strijd met II Par. XI 13-15 (vgl. III Reg. XII 31), waar verhaald wordt, dat Jeroboam alle priesters en levieten verdreef. Dat waren blijkbaar degenen, die aan Jahwe getrouw wilden blijven (vgl. v. 16 ald.); maar een Levietisch priester bij het beeld te Dan moet hem juist te stade zijn gekomen. - III Reg. XII 28-30 wordt verhaald dat Jeroboam te Dan, evenals te Bethel, een gouden stierbeeld liet plaatsen; daardoor kwam het zilveren en waarschijnlijk veel kleinere beeld van Michas te vervallen. Sommigen vermoeden evenwel op goede critische gronden dat de lezing van dezen tekst, volgens welke Jeroboam een zijner nieuwe stierbeelden te Dan plaatste, een tekstbederf is en dat hier oorspronkelijk sprake was van twee stierbeelden te Bethel, doch van een <hi type="italic">ephod</hi> te Dan.</div>
<div id="n1069">Hebr.: ‘En zij stelden voor zich het beeld van Micha op (dat hij gemaakt had, zie noot 16), al de dagen dat het huis Gods te Silo was’. Zoo de tekst niet bedorven is, moet men er in gedachte bijvoegen: <hi type="italic">en het bleet er</hi> (‘al de dagen’ enz.). Deze bemerking is dan van den oorspronkelijken schrijver, die niet zeer lang na de wegvoering der ark van Silo (I Reg. IV) moet geleefd hebben en hiermede heeft willen zeggen: het beeld van Michas werd te Dan opgericht toen het heiligdom nog te Silo was, en terwijl de ware Jahwe-dienst te Silo gevestigd was, gingen de noordelijke Danieten (en wellicht ook lieden uit de andere noordelijke stammen) op naar het godsbeeld te Dan. Er is slechts tegenstelling van Silo en Dan, niet tijdsbepaling van het einde van Dan's valschen eeredienst; naar het Hebreeuwsche taaleigen kan het beeld van Michas volgens den schrijver nog zeer goed in zijnen tijd hebben bestaan. Evenwel had hij die gedachte gemakkelijk beter kunnen uitdrukken, terwijl men na ‘zij stelden op’ wel de vermelding van een tijd, waarin de gebeurtenis plaats had, verwacht, maar niet de opgave van een tijdduur. Daarom vermoeden wij in plaats van ‘<hi type="italic">kol</hi>-jemê’ <hi type="italic">(alle</hi> dagen) een oorspronkelijke lezing ‘<hi type="italic">b</hi>imê’ <hi type="italic">(in</hi> de dagen); na de verwisseling van <hi type="italic">b</hi> met <hi type="italic">k</hi> (Kaph), die in het Hebreeuwsche schrift zeer gemakkelijk plaats had, behoefde de afschrijver slechts de (naar zijne meening vergeten) <hi type="italic">l</hi> in te voegen om een verstaanbaren zin, d.i. een groote fout, in den tekst te brengen.</div>
<div id="n1070">Hebr.: ‘En het geschiedde in die dagen, en een koning was er niet in Israël’. Deze woorden openen blijkbaar een nieuw verhaal en staan dan ook in den Hebr. tekst aan het begin van het volgende hoofdstuk; vgl. XVII noot 8. Het is echter mogelijk dat deze bemerking vroeger in den vorm als v. 1 (‘En het geschiedde’ staat alleen hier) aan het eind van ons verhaal heeft gestaan, zoodat XVII-XVIII met die formule begon en eindigde, evenals het verhaal van XIX-XXI. Zij is dan, daar zij toch ook al aan het begin van het terstond volgende verhaal stond, om de in noot 1 en XVII noot 8 vermelde reden van hier naar v. 1 verplaatst.</div>
<div id="n1071">Bij dit verhaal behoort de laatste zin van het vorige hoofdstuk (zie noot 30 ald.); vgl. XVII 6 en XXI 24 met de betreffende aanteekeningen. Of de hierna verhaalde geschiedenis op de vorenstaande gevolgd is of daaraan voorafgegaan, laat de schrijver in het midden; zij behoort zonder twijfel tot de eerste helft van het tijdvak der Rechters. Zie de Inleiding. Noch van een rechter noch van vreemde verdrukking is er in het verhaal sprake.</div>
<div id="n1072">Hebr.: ‘in het achterste (of uiterste) gedeelte’, door anderen vertaald: ‘diep in (d.i. in het hartje van) het gebergte van Ephraïm’. De bedoeling schijnt te zijn: in het noordelijk gedeelte van Ephraïm. Men leidt hieruit af dat de schrijver een Judeër was. De Leviet woonde daar als ‘bijwoner’ (Hebr.), vgl. XVII 7 en de noot.</div>
<div id="n1073">Hebr.: ‘eene bijvrouw’. Over deze vrouwen van den tweeden rang zie II Reg. XV 16 en XX 3 met de aanteekeningen.</div>
<div id="n1074">Naar het Hebr. bedreef zij overspel; doch met Sept. A leest men beter: ‘zij toornde tegen hem’. Daarbij past ook beter dat zij (alleen) terugkeert naar haar vader, alsmede het feit dat de man haar terughaalt.</div>
<div id="n1075">Hebr. letterlijk: ‘En zij deed hem in het huis haars vaders gaan’ <hi type="italic">(heette hem welkom</hi> is toevoegsel van de Vulg.). Met Sept. A is echter te lezen: ‘En hij ging in het huis haars vaders’.</div>
<div id="n1076">Dat de vader der vrouw hem <hi type="italic">hoorde</hi> en hem <hi type="italic">omhelsde</hi>, staat niet in den grondtekst. Daarentegen volgt hier nog, dat hij hem ‘terughield’, als reden waarom de Leviet drie dagen bleef.</div>
<div id="n1077">Vgl. Gen. XVIII 5. De geheele episode (v. 4-9), waaraan ook de hand van den overwerker (evenals elders in dit en in het vorige verhaal, zie XVIII noot 16) het hare wel heeft bijgedragen, geeft een levendige schildering van de oostersche gastvrijheid; vgl. ook XIII 15-16 en Luc. XXIV 29. Het doel van den schrijver is, te verklaren hoe het kwam dat de Leviet zich zoo laat op den dag nog op weg begaf. (v. 9-10).</div>
<div id="n1078">Men kan het Hebr. ook vertalen: ‘En zij bleven’.</div>
<div id="n1079">Hebr.: ‘Besluit toch te blijven overnachten, en uw hart doe zich te goed’.</div>
<div id="n1080">‘Van den vijfden dag’ (Hebr.).</div>
<div id="n1081">Hebr.: ‘verkwik u en stelt (uw vertrek) uit, totdat de dag zich neigt; en zij aten beiden samen’. Den in de Vulg. liggenden zin: ‘totdat <hi type="italic">de dag gevorderd</hi> (d.i. de zon gestegen) is’, laat het Hebr. niet toe. En daar het met de gastvrijheid in strijd is iemand tegen den avond nog op reis te laten gaan, is de gebiedende wijs ‘stelt uit’ zeer onwaarschijnlijk. Veel beter leest men met een kleine verandering: ‘en <hi type="italic">zij talmden</hi>, totdat de dag zich neigde (d.i. tot na den middag), en zij aten beiden samen’; doch dit laatste zou dan ook beter vóór ‘zij talmden’ staan.</div>
<div id="n1082">Namelijk vroeg in den ochtend, zooals de grondtekst zegt. De Vulg. geeft dezen geheelen zin, waarvan de Hebr. tekst eenigszins verward is, weliswaar vrij, doch juist terug, in overeenstemming met goede lezingen van de Septuag.</div>
<div id="n1083">Hebr.: ‘Jebus, dat is Jerusalem’. De stad heette reeds van oudsher <hi type="italic">Jerusalem</hi> (zie Jos. X noot 1) en heeft wellicht nooit den naam <hi type="italic">Jebus</hi> gedragen. Goede teksten toonen aan dat men, toen Jerusalem in het bezit der Jebusieten was, de stad deswege ook wel ‘de stad van den Jebusiet’ (hierna v. 11 <hi type="italic">b</hi>) noemde, of kortweg ‘ha-Jeboesi’ (‘de Jebusiet’ Jos. XV 8, XVIII 16, 28; Zach. IX 7 ‘Jeboesi’). Men schijnt later gemeend te hebben, dat de stad oorspronkelijk Jebus heette en dat de Chanaänietische bewoners van stad en ommelanden (II Reg. V 6) dáárom Jebusieten genoemd werden. Voor die meening getuigt I Par. XI 4-5 (al is de naam daar ook v. 4 glosse en v. 5 critisch onzeker). Doch de verhouding is juist omgekeerd; vgl. noot 16. Daarom zal hier en v. 12 oorspronkelijk gesproken zijn van ‘de stad der Jebusieten’. Of men schrappe met sommigen de woorden ‘Jebus dat is’ als glosse en leze in v. 11 voor <hi type="italic">Jebus</hi> (dat door of met die glosse ontstaan is): ‘Jerusalem’; in v. 14 is <hi type="italic">Jebus</hi> toevoegsel van de Vulgaat. - De reizigers moeten na ruim anderhalf uur bij Jerusalem zijn aangekomen.</div>
<div id="n1084">‘En zijn knecht’ - voegt een goed betuigde oude lezing er bij in plaats van de nu in het Hebr. staande herhaling van ‘met hem’, waarvan het ontstaan uit het oorspronkelijke tekstwoord gemakkelijk te verklaren is.</div>
<div id="n1085">Hebr.: ‘was de dag zeer afgenomen’ (eigenlijk ‘gezonken’, - lees <hi type="italic">jarad</hi> in plaats van ‘rad’).</div>
<div id="n1086">Hebr.: ‘in die stad daar van den Jebusiet’. Deze uitdrukking bewijst wel dat de Jebusieten hun naam niet ontleenden aan dien der stad, waarinzij woonden.</div>
<div id="n1087">Het Hebr. leest en vertaalt men het best: ‘in eene stad van vreemden, die geen Israëlieten zijn’. Hieruit blijkt in ieder geval dat Jerusalem toentertijd noch geheel noch gedeeltelijk in het bezit der Israëlieten was. Ook aan een vreedzaam samenwonen van Israëlieten en Jebusieten ‘in Jerusalem’ (I 21, zie de noot ald.) valt niet te denken. Zoo ‘in Jerusalem’ I 21 en Jos. XV 63 echt is, past zulks toch niet in den tijd van ons verhaal; en dat een tekst in dezen vorm (met de uitdrukking ‘de kinderen van Juda’ of ‘Benjamin’) na de verovering door David en na de verheffing der stad tot zetel zijner regeering nog kon worden geschreven, schijnt zeer twijfelachtig. Volgens de Septuag. schijnt dan ook zoowel ‘in Jerusalem’ I 21 als. ‘met de kinderen van Juda’ Jos. XV 63 in den oorspronkelijken tekst ontbroken te hebben. Indien Jerusalem vóór den tijd van ons verhaal al eens door de Israëlieten mocht zijn ingenomen (doch zie I 8 noot), dan is die verovering toch van zeer voorbijgaanden aard geweest, daar de stad in dezen tijd niet alleen volkomen in de macht der Jebusieten was, maar ook zoo goed als uitsluitend door hen bewoond werd. Het ‘samenwonen’ van de Israëlieten met de Jebusieten (de ‘bewoners des lands’ II Reg. V 6) kan in den tijd vóór David slechts betrekking hebben op de omstreken van Jerusalem, en het ‘zij <hi type="italic">konden</hi> niet verdelgen’ van Jos. XV 63, wat ook in den tekst van Judic. I 21 oorspronkelijk moet gestaan hebben, slaat mede op dien tijd. Na de verovering van stad en burcht door David schijnen de overgebleven vreedzaam levende Jebusieten hun persoonlijke rechten en eigendommen behouden te hebben (vgl. II Reg. XXIV 16 volg. en I Par. XXI 15 volg.) en allengs met de Israëlieten versmolten te zijn (vgl. Zach. IX 7).</div>
<div id="n1088">Hebr.: 12.... ‘maar wij zullen verder gaan op Gibea aan. 13. En hij zeide (waarschijnlijk een weinig later) tot zijn knecht: Welaan, laten wij tot eene der plaatsen naderen en wij zullen overnachten in Gibea of Rama’. Hun weg ging dus niet door die ‘plaatsen’, maar bleef op eenigen afstand daarvan; vgl. v. 15. Het schijnt dat het ongeveer hetzelfde was of zij naar Gabaä of naar Rama gingen, en de twee plaatsen kunnen aan verschillende zijden van den weg gelegen hebben, ongeveer tegenover elkander.</div>
<div id="n1089">Hebr. letterlijk: ‘ter zijde van de Gibea, die tot Benjamin (behoort)’. <hi type="italic">Gibea</hi> beteekent ‘heuvel’, doch die naam (met of zonder lidwoord) werd de eigennaam der stad, die op of aan den voet van den heuvel gebouwd was. Zoo was er ook een Gabaä in Juda (Jos. XV 57). Dat dit ‘Gabaä, hetwelk tot Benjamin behoort’ (zoo ook XX 4 Hebr., terwijl XX 10 ‘Geba-Benjamin’ staat), hetzelfde zou zijn als het elders voorkomende ‘Gabaä-Benjamin’ (I Reg. XIII 2, 15, 16; XIV 16, - doch misschien nergens oorspronkelijk), kan wellicht betwijfeld worden. Fl. Josephus Ant. V, 2, 8) zegt te dezer plaatse: ‘De Leviet achtte het beter nog twintig stadiën verder te reizen.... Men ging dus verder en kwam aan de stad Gaba....’ De afstandsbepalingen van Josephus zijn niet altijd juist; zoo geeft hij even te voren voor den afstand tusschen Bethlehem en Jerusalem (die 40 stadiën bedraagt) 30 stadiën op. Ongeveer ‘twintig stadiën’ (bijna 4 kilom.) ten N. van Jerusalem, een weinig links van den grooten weg naar Nabulus (Sichem), ligt op een heuvel het tegenwoordige Schafat, dat volgens sommigen ons <hi type="italic">Gabaä</hi> zoude zijn. Volgens verreweg de meesten echter is het te zoeken in het tegenwoordige Tel-el-Foel, een kilometer verder, rechts van den weg gelegen. Men neemt terecht aan dat de Leviet in een der eerste plaatsen inkeerde, die aan zijn weg lagen; doch het is vooreerst de vraag, of de twee stadjes toen reeds bestonden, en dan - zoo zij bestonden - of zij, vlak bij Jerusalem gelegen, niet eveneens in het bezit der Jebusieten waren. Daar <hi type="italic">Rama</hi>, zeer waarschijnlijk het tegenwoordige er-Ram, nog drie kwartier gaans verder ligt dan Tel-el-Foel (eveneens rechts aan denzelfden weg), zou er van dien kant geen bezwaar zijn om Gabaä ten N.W. van deze laatste plaats en ten Z.W. van er-Ram, dus verderop links van den weg te zoeken (zie noot 18). Daar verheft zich de hoogste berg in Benjamin, thans Nebi-Samwil genaamd (zie I Reg. VI noot 17), die bij uitstek ‘<hi type="italic">de</hi> gibea van Benjamin’ kan genoemd worden. Aan de oostzijde van dien berg schijnt een Gabaä gelegen te hebben, dat achtereenvolgens den toenaam ‘van Phineës’ (?) en ‘van Saül’ heeft gedragen (zie Jos. XXIV 33, I Reg. VII 1, II Reg. XXI 6 en 9, met de aanteekeningen, en II Par. I noot 6). Fl. Josephus (Bell. Jud. V, 2, 1) kende een ‘Gabaäth-Saül’, in welks nabijheid, op een afstand van 30 stadiën van Jerusalem, Titus zijn legerkamp opsloeg in het zoogenaamde ‘Doornendal’; dit dal moet het tegenwoordig Wadi-ed-Doemm zijn, ten N.W. van Tel-el-Foel en ten O. van Nebi Samwil. Zoo de Leviet den tegenwoordigen weg naar Rama volgde, is het niet waarschijnlijk dat hij van dien weg afging en het diepe dal ten W. daarvan overstak om dit Gabaä te bereiken, terwijl hij zeker even spoedig te Rama kon komen. Doch de weg kan (althans in den zomer) ook door dit dal zijn gegaan. In het laatste geval is hij ingekeerd in het latere Gabaäth-Saül en heette dit ook Gabaä-Benjamin; zie ook noot 21. Een ander Gabaä was hier dan niet. In het andere geval was hetzij Schafat of Tel-el-Foel het Gabaä, waar de Leviet inkeerde, en had dit den toenaam ‘van Benjamin’ wijl het de eerste stad in Benjamin was, die men van Juda uit bereikte, terwijl het andere ter onderscheiding daarvan ‘Gabaäth-Phineës’(?) en later ‘Gabaäth-Saül’ heette. - Toen zij <hi type="italic">naast Gabaä</hi> waren, <hi type="italic">ging hun de zon onder;</hi> men zou de tekstwoorden ook zoo kunnen verstaan, dat voor hen de zon ‘ter zijde van Gabaä’ onder den horizon verdween, en dan lag Gabaä ten westen van hun weg. - Over ‘Gibeath-Kirjath(jearim)’, misschien eene plaats aan de westelijke helling van Nebi Samwil, zie Jos. XVIII noot 12; over ‘Gibeath-ha-Elohim’ I Reg. X noot 6 (vgl. II Reg. XXI 6 en 9); over Gabaon hierna XX noot 37.</div>
<div id="n1090">Waarschijnlijk de open plaats aan de poort; vgl. b.v. II Par. XXXII 6. Daar bleven vreemdelingen wel overnachten, vgl. Gen. XIX 1-2.</div>
<div id="n1091">Gewoonlijk opgevat als ‘Benjaminieten’ (vgl. III noot 24); doch daarvoor staat elders, ook in dit verhaal, ‘benê-Benjamin’ (‘kinderen van Benjamin’); het is hier in die beteekenis geheel nutteloos, daar Gabaä immers tot Benjamin behoorde (v. 14). De naam <hi type="italic">Jemini</hi> schijnt echter te wijzen op Gabaäth-Saül, zie I Reg. IX noot 5.</div>
<div id="n1092">Hebr.: ‘den reiziger’, - overtollig.</div>
<div id="n1093">Met de Septuag. is te lezen: ‘naar mijn huis’ <hi type="italic">(bethi</hi>, voor afkorting van ‘beth-<hi type="italic">Jahwe</hi>’ aangezien); vgl. v. 9. In den grondtekst staat hier en verder de 1<hi type="super">ste</hi> persoon enkelv.</div>
<div id="n1094">Hebr: ‘haksel en voeder’ (koren, Gen. XLII 27).</div>
<div id="n1095"><hi type="italic">Dan onderdak</hi> is toevoegsel van de Vulg., doch ligt in de bedoeling van den Leviet.</div>
<div id="n1096">D.i. ‘wees welkom’.</div>
<div id="n1097">Deze verklaring in de Vulg. is een toevoegsel van den H. Hiëronymus; <hi type="italic">zonder juk</hi> = ‘beliʽôl’. In het Hebr. staat ‘belijjaʽal’. De gewone afleiding is: <hi type="italic">belï jaʽal</hi> ‘zonder nut’, zie Deut. XIII noot 8. Doch volgens een andere verklaring is het woord een oude benaming van de onderwereld, de hel, en zou het af te leiden zijn van <hi type="italic">beni ʽala</hi> d.i. ‘(van waar) men niet (weer) opstijgt’. Die afleiding meent men nog te ontdekken in Ps. XL (Hebr. XLI) 9: ‘debár belijjaʽal’, eene ‘ziekte (van) belial’ in den zin van: ‘waar men niet meer van opstaat’. Eene aanduiding van de onderstelde oude beteekenis ‘hel’ zoekt men niet zonder grond in Ps. XVII (Hebr. XVIII) 5: ‘vloeden van Belial verschrikten mij’, waarop in v. 6 volgt: ‘banden der onderwereld <hi type="italic">(sjeôl)</hi> omgaven mij’ (zie de aanteekeningen ald.). Ook de oude Babyloniërs noemden de onderwereld het ‘land zonder wederkeer’. Opmerkelijk genoeg is later ‘Belial’ de verpersoonlijking der hellemachten (II Cor. VI 15) en heet de Antichrist ‘de zoon der ongerechtigheid’ (II Thess. II 3) d.i. naar Hebreeuwsche spreekwijze: ‘de zoon van Belial’.</div>
<div id="n1098">Hebr. ‘bekennen’. Zie Gen. XIX noot 3, en vergelijk het overeenkomstige verhaal aldaar (v. 3-9). Ons verhaal (v. 21-24) is zonder twijfel door een latere hand daarmede in zoo volkomen overeenstemming gebracht; zie de volgende noten. Hier is te lezen: ‘Breng de <hi type="italic">vrouw (issja</hi> voor “isj”) naar buiten, die in uw huis is gekomen <hi type="italic">(baʼa</hi> voor “ba”), en wij zullen <hi type="italic">haar</hi> bekennen’ <hi type="italic">(we-nedaʽenn</hi>a voor ‘we-nedaʽenn<hi type="italic">oe</hi>’).</div>
<div id="n1099">Het Hebr. woord ‘nebala’ (eigenlijk ‘nietswaardigheid’, ‘roekeloosheid’) wordt veelal gebezigd ter bestempeling der zonde van onwettig verkeer tusschen personen van verschillend geslacht (Gen. XXXIV 7; Deut. XXII 21; II Reg. XIII 12), maar niet voor sodomietische zonde; ook op de overeenkomstige plaats Gen. XIX 7 wordt het niet gebezigd. - Zou het plaatsje Bir Nebala, ten Z.O. van ed-Dzjib en ten N,O. van Nebi Samwil gelegen, nog herinneren aan het misdrijf der Gabaïeten?</div>
<div id="n1100">Hebr.: ‘Ziet, mijne dochter, die maagd is, en zijne bijvrouw’. ‘En zijne bijvrouw’ is waarschijnlijk later ingelascht, wat ook het ongewone Hebreeuwsche suffix, waarmede het woord voorzien is, nog schijnt te verraden. In het volgende zijn de, hier trouwens onverdraaglijke, vormen van het mannelijk (in plaats van vrouwelijk) meervoud (in het Hebr. driemaal) te veranderen in de weinig daarvan verschillende vormen van het vrouwelijk enkelvoud: dus <hi type="italic">die</hi> hierna (tweemaal) op te vatten als enkelvoud.</div>
<div id="n1101">Hebr.: ‘en dezen man moogt gij die misdaad (“nebala”, zie noot 29) niet aandoen’. Oorspronkelijk was daarvan de zin: ‘dezen man, die mijne gastvrijheid geniet, moogt gij het onrecht niet aandoen om zijne vrouw te schenden: neemt dan liever mijne dochter’. Doch iemand, die dezen tekst onder handen had, heeft het opgevat in den zin van zonde <hi type="italic">tegen de natuur</hi> (zooals de Vulg. verklarend zegt) en vond daarin aanleiding om de kleine veranderingen aan te brengen, die wij aanduidden. Om de hevigheid der onnatuurlijke drift bij deze deugnieten en den afschuw, dien de oude man en zijn gast daarvan hadden, aan te duiden, voegde hij er ‘en zijne bijvrouw’ bij, iets wat trouwens in de gegeven onderstelling voor de hand lag: liever twee vrouwen dan den man! Door het een en ander kwam het verhaal tevens in treffende overeenstemming met dat van Gen. XIX (waar Lot ook zijne <hi type="italic">twee</hi> dochters aanbiedt, v. 8). Intusschen, zoo het den Gabaïeten om den man te doen was geweest, hadden zij wel verder aangedrongen en zich niet tevreden gesteld met de vrouw; ook is het moeielijk aan te nemen dat de Leviet hun zijne vrouw, die hij liefhad, zou hebben prijsgegeven, zoo zij die niet geëischt hadden (v. 25). Daarenboven zou de Leviet in zijne aanklacht tegen de Gabaïeten (XX 5) over hun schandelijk, onnatuurlijk verlangen zeker niet gezwegen hebben; maar hij zegt alleen dat zij hem hadden willen <hi type="italic">dooden</hi>, namelijk als hij zijne vrouw niet uitleverde. Een bepaalde aanduiding, dat er in den tekst oudtijds geen sprake was van sodomie, hebben wij bij Fl. Josephus, die het verhaal uitvoerig geeft (Ant. V, 2, 8), doch van die zonde niet rept, maar integendeel zegt dat de losbollen kwamen om ‘de vreemde vrouw, die zij op de markt gezien hadden’.</div>
<div id="n1102">De gastheer wilde aan den plicht der gastvrijheid zijne dochter ten offer brengen (v. 24), de gast mag dit niet toestaan en geeft zijne vrouw prijs; dit eischten trouwens de deugnieten.</div>
<div id="n1103">Hebr.: ‘En de vrouw kwam bij het aanbreken van den morgen en viel neer voor het huis van den man, waar haar heer was, tot aan het licht’ (d.w.z.: en bleef daar liggen totdat het licht was). Dit laatste ‘tot aan het licht’ (of, zooals de Septuag. las, ‘totdat het licht werd’) komt er onpassend achteraan, terwijl er daarenboven reeds tweemaal van den <hi type="italic">morgen</hi> gesproken is (v. 25: ‘den geheelen nacht tot aan den morgen’) en in v. 27 gezegd wordt dat haar man ‘des morgens vroeg’ opstond. Men kan vermoeden dat in plaats daarvan hier oorspronkelijk stond: ‘totdat zij stierf’; dit vermoeden wordt door een paar oude vertalingen (de Armenische en een oude Syrische) gesteund. Evenwel kan in het werkwoord ‘naphal’ <hi type="italic">(neerstorten</hi>, dikwijls ‘sneuvelen’) deze zin reeds liggen. Zie ook noot 36.</div>
<div id="n1104">Hij haastte zich weg te komen uit dit vloekwaardig oord, misschien liefst zonder de gruwelijk geschonden vrouw.</div>
<div id="n1105">Toevoegsel van de Vulgaat.</div>
<div id="n1106">Septuag.: ‘En zij antwoordde niet (Hebr.: “en er kwam geen antwoord”), <hi type="italic">want zij was dood</hi>’. Het laatste ontbreekt thans in den grondtekst, doch de goed betuigde lezing van de Septuag. (Sept. A heeft: ‘maar zij was gestorven’) maakt de echtheid er van waarschijnlijk.</div>
<div id="n1107">Hebr.: ‘naar zijne plaats’; v. 29 vervolgt: ‘en hij kwam in zijn huis’.</div>
<div id="n1108">Hebr. als Gen. XXII 6 en 10: ‘het slachtmes’.</div>
<div id="n1109">Hebr.: ‘naar hare beenderen (d.i. volgens de geledingen der ledematen) in twaalf stukken’. Men kan aannemen dat hij armen en beenen elk aan drie stukken sneed, terwijl hij den romp met het hoofd begroef. Twaalf mannen zullen door hem met die stukken zijn uitgezonden het geheele land door.</div>
<div id="n1110">Zoo leest men ook op de hiermede te vergelijken plaats I Reg. XI 7; doch Sept. A heeft: ‘naar alle stammen van Israël’.</div>
<div id="n1111">Er ontbreekt iets in den tekst, door het wegvallen waarvan de samenhang gestoord is. Het ontbrekende is echter in Sept. A bewaard gebleven en ook door Fl. Josephus betuigd. Daarmede aangevuld moet de geheele tekst van v. 30 eens aldus geluid hebben: ‘En hij gaf last aan de mannen, die hij zond, zeggende: Aldus zult gij spreken tot alle man van Israël: Heeft men wel zoo iets gezien van den dag af, waarop de kinderen van Israël zijn opgetrokken uit het land Egypte, tot op dezen dag? Denkt er over na, beraadslaagt en spreekt! En alwie het zag, zeide: Zoo iets is er niet geweest noch gezien van den dag af dat de kinderen van Israël zijn opgetrokken uit het land Egypte tot op dezen dag’. In Sept. A staat evenwel de laatste zin (‘En alwie.... dag’) vóór ‘En hij gaf’ enz. Wij vermoeden dat de zin ‘En alwie.... dag’ eenmaal een randschrift was, hetwelk door een afschrijver op de verkeerde plaats in den tekst is opgenomen, en dat daarna in den Hebr. tekst de zin ‘En hij gaf.... dag’ door de volkomen gelijkluidendheid zijner laatste zinsnede met die van den voorafgaanden zin (‘En alwie.... dag’) - waardoor het oog van den afschrijver misleid werd - is weggevallen, zoodat de eerste zin de plaats geruimd heeft voor den laatsten.</div>
<div id="n1112"><hi type="italic">Alle kinderen van Israël</hi>, nl. de oudsten en de voornaamsten; vgl. v. 2 <hi type="italic">a</hi>, Jos. XXIII 2 (noot) en XXIV 1. <hi type="italic">Van Dan tot Bersabeë</hi> (zie XVIII noot 27) beduidt het geheele land van Israël ten W. van den Jordaan; <hi type="italic">Galaäd</hi> is het Oostjordaansche land, doch de burgers van Jabes-Galaäd kwamen volgens XXI 8-9 niet op. Men kwam samen om aangaande de aanklacht van den Leviet wettig oordeel te vellen, ten einde dan het misdrijf der Gabaïeten te straffen. Deze vergadering heeft veel gelijkenis met de Jos. XXII 11 volg. verhaalde. Meerdere deelen van ons verhaal (XIX-XXI) verraden ook, evenals Jos. XXII, door eigenaardigheden in taal en stijl een late hand, volgens de critici ongeveer uit den tijd van Esdras, welke, waarschijnlijk puttend uit andere oude bronnen of overleveringen, daarmede het oorspronkelijke verhaal heeft aangevuld. Wij onthouden ons van het aanwijzen of bespreken van zulke min of meer zekere bijvoegselen, tenzij waar wij het voor het goed begrip van den tekst wenschelijk achten.</div>
<div id="n1113">Hebr. ‘ham-Mispa’ d.i. ‘de Hoogte’ van Silo, waarop de tabernakel met de verbondsark stond; zie de Inleiding <hi type="italic">(Maspha en Bethel).</hi> Silo schijnt teruggevonden in het tegenwoordige Seiloen, 15 kilom. ten N. van Beitin (Bethel, vgl. XXI 19), op een rotsachtigen heuvel gelegen. Op dien heuvel, een weinig ten N. van de kruin, vond men een ruime, effene plaats, in den vorm van een langwerpig vierkant, van over de 120 M. lengte en ruim 23 M. breedte. Geheel deze plaats is kunstmatig in den oneffen rotsgrond uitgehouwen in de richting van Oost naar West. De hoogte der zijwanden reikt op sommige punten tot 1.50 M. Deze plaats ziet men aan voor de plek waar eens de tabernakel stond. De breedte komt op merkwaardige wijze overeen met die van het voorhof, waarbinnen de tabernakel stond en waarvan de breedte Exod. XXVII 12, 13, 18 op vijftig ellen wordt aangegeven. De el ‘naar de oude maat’ (II Par. III 3) schijnt (ook volgens Ezech. XL 5) niet zeven, maar zes handbreedten (van vier vingers) bedragen te hebben, d.i. 45 cm. Dat geeft voor het voorhof een breedte van 22,5 M., zoodat de Exod. XXVII 10 en 11 genoemde kolommen met voetstukken binnen dezen ringwal konden staan, waardoor het geheele gebouw bevestigd en beschut werd (vgl. Ezech. XL noot 4, 5 en 7); in dien zin kan men ook met de oude Rabbijnen zeggen dat het heiligdom te Silo op steenen bouwwerk rustte en dáárom een ‘tempel’ kon genoemd worden (zie I Reg. I noot 12). Ten N. van den heuvel ontrolt zich voor het oog een van het dal daarbeneden naar de tegenoverliggende hoogte oploopend reusachtig ovaal amphitheater, van waar het heiligdom in de verte op elk punt zichtbaar was. Naar het zuiden verloopt de hoogte in eene vallei. Niet op den heuvel zelf, maar vermoedelijk in deze vlakte hebben de Israëlieten het kamp (XXI 8, 12) opgeslagen. Zie ook II noot 2 en 3, X noot 16, XI noot 12, en vgl. Jos. XXII 11 volg. De kern van het verhaal, met ‘ham-Mispa’ als vergaderplaats bij het heiligdom, komt uit een oude bron, waarvan de schrijver den tempel van Jerusalem nog niet kende; een jongere schrijver zou Silo <hi type="italic">genoemd</hi> hebben.</div>
<div id="n1114">Eigenlijk, naar het Hebr.: ‘de hoeksteenen (hoekpilaren) van het gansche volk’; vgl. I Reg. XIV 38; Gal. II 9. Zoo ook Sept. A, doch eene andere lezing van de Sept, heeft in plaats hiervan: ‘En <hi type="italic">voor het aangezicht des Heeren</hi> (d.i. voor het heiligdom) schaarden zich alle stammen’ enz. <hi type="italic">Vierhonderd duizend</hi> enz. op het eind van het vers is een te vroege opmerking en waarschijnlijk glosse uit v. 17; zie noot 13.</div>
<div id="n1115">Hebr.: ‘En de kinderen van Benjamin hoorden’ enz. Zoo de vergadering der Israëlieten naar de meening van den schrijver te Maspha in Benjamin had plaats gehad, zou deze opmerking (‘zij <hi type="italic">hoorden</hi>’) al zeer zonderling zijn. Vóór ‘<hi type="italic">näar Maspha</hi>’ heeft Sept. A: ‘tot den Heer’ (evenals v. 1).</div>
<div id="n1116">Hebr.: ‘De kinderen van Israël nu spraken: Zegt, hoe is deze misdaad geschied? Toen nam de Leviet.... het woord en zeide’.</div>
<div id="n1117">Zoo ook de Septuag.. doch Hebr.: ‘dat aan Benjamin’ (behoort), hier, naar het schijnt, niet zoozeer ter onderscheiding van andere Gabaä's (zie XIX noot 19), als om met nadruk te zeggen dat het mijsdrijf in eene stad <hi type="italic">van Benjamin</hi>, door volksgenooten, is gepleegd.</div>
<div id="n1118">Hebr.: ‘de heeren (of burgers, ‘<hi type="italic">baʽalê)</hi> van Gibea’ (vgl. IX 2 en noot 2 ald.) - om de schuld op de burgerij te werpen, terwijl XIX 22 volg. slechts van ‘mannen’ gesproken wordt. Hebr. en Sept. hebben vóór <hi type="italic">omsingelden</hi>: ‘stonden tegen mij op en’, door Vulg. kortheidshalve weggelaten. Voor het doel der Gabaïeten zie XIX noot 28 en volg.</div>
<div id="n1119">Hebr.: ‘mij wilden zij dooden en mijne bijvrouw hebben zij onteerd, zoodat zij gestorven is’. Hun plan om de vrouw te misbruiken bracht hen van zelf tot het voornemen om hem te dooden, als hij haar niet vrijwillig afstond (Vgl. Gen. XII 12), iets wat zij niet konden verwachten. Hij leverde haar over om zijn gastheer uit de ongelegenheid te redden en ontkwam zoo ook zelf aan den dood.</div>
<div id="n1120">Hebr.: ‘door geheel het land van Israël's erfdeel’.</div>
<div id="n1121">Namelijk: voordat de misdaad gewroken is, - wat v. 10<hi type="italic">b</hi> dan ook gezegd wordt. De zin is elliptisch. In den eersten, oorspronkelijken tekst zou echter volgens een niet onwaarschijnlijke verklaring v. 10<hi type="italic">b</hi> hierop terstond gevolgd hebben.</div>
<div id="n1122">In den Hebr. tekst volgt hierop nog: ‘tegen haar bij het lot!’ Wegens de duisterheid ervan is dit in de Vulg. weggelaten. De bedoeling schijnt te zijn: wij zullen het lot laten beslissen (door oerim en thoemmim?) wie (het eerst) tegen de stad moeten optrekken; vgl. v. 18. De Septuag. heeft dan ook (en schijnt zoo gelezen te hebben): ‘Wij zullen optrekken tegen haar bij het lot’. Het ontstaan van den tegenwoordigen Hebr. tekst (wegvallen van een woord dat zeer veel op het volgende gelijkt) is gemakkelijk te verklaren. Anderen lezen liever in samenhang met het onmiddellijk volgende: ‘wij zullen het lot werpen’, wat ook slechts geringe wijziging in den tekst vereischt.</div>
<div id="n1123">Hebr.: ‘om te doen aan Geba (voor “Gibea”) Benjamin naar al de dwaasheid (zie XIX noot 29), die het begaan heeft in Israël’. Achter ‘doen’ staat nog een woord, dat achter <hi type="italic">leger</hi> (Hebr. ‘volk’) behoort te staan, zoodat te lezen is: ‘voor het volk, (namelijk) <hi type="italic">voor hen die heengaan</hi>’. In verband met v. 8 (zie noot 10) zou de tekst hebben moeten luiden: ‘<hi type="italic">totdat</hi> wij gedaan hebben aan Gabaä’ enz.; ‘<hi type="italic">voor hen die heengaan om te</hi> doen’ dient dan ter aanpassing in den nieuwen samenhang. - Hierna verhaalt Fl. Josephus aldus: ‘De oudsten hielden hen echter terug en wezen hen er op, dat het niet passend was stamgenooten met zooveel voortvarendheid den oorlog aan te doen, voordat men hen aangaande de beschuldiging onderhouden had, daar immers de Wet niet eens toeliet tegen uitheemschen de wapenen op te vatten zonder eerst gezanten tot hen gezonden te hebben om voldoening te verkrijgen; dat het derhalve billijk was om, in gehoorzaamheid aan de Wet, ook tot de inwoners van Gaba gezanten te zenden, ten einde de schuldigen op te eischen. Derhalve zond men gezanten naar de stad Gaba (hierna in v. 12 is sprake van den <hi type="italic">geheelen stam Benjamin)</hi>, liet men de jonge lieden wegens de aan de vrouw gepleegde misdaad aanklagen en stelde den eisch dat zij voor hunne ongerechtigheden met den dood zouden gestraft worden. De Gabaïeten echter wilden de jongelingen niet uitleveren, want zij rekenden het zich tot een smaad wanneer zij uit vrees gevolg gaven aan het bevel van anderen, te meer daar zij meenden noch in krijgsvaardigheid noch in aantal en dapperheid bij een anderen stam achter te staan. Zij begonnen zich derhalve, tegelijk met hunne stamgenooten, ten oorlog uit te rusten; want dezen (nl. hunne stamgenooten, de overige Benjaminieten) hadden hun voor het geval, dat zij werden aangevallen, hunne hulp toegezegd’ (Ant. V, 2, 9). Daarna verhaalt hij dat de Israëlieten, na deze boodschap ontvangen te hebben, elkander zwoeren aan de Benjaminieten geene dochters ten huwelijk te geven (vgl. hierna XXI 1) en den stam Benjamin met alle kracht te zullen beoorlogen, waarna zij eene legermacht van 400,000 man tegen Gabaä deden oprukken, terwijl dat der Benjaminieten 25,600 man sterk was, onder welke 500 linksche slingeraars (vgl. hierna v. 17, 15, 16).</div>
<div id="n1124">Hebr.: ‘En alle manschappen van Israël verzamelden zich “naar” (wellicht voor <hi type="italic">tegen)</hi> de stad als één man, verbonden’. Zoo de strijdmachten der verschillende stammen reeds te Silo verzameld waren geweest (v. 2 <hi type="italic">b</hi>), zou men veeleer verwachten: het leger van Israël <hi type="italic">trok</hi> (van Silo) <hi type="italic">op tegen</hi> de stad’ (vgl. v. 19). Nu echter geeft de tekst te verstaan dat de weerbare mannen eerst nà de beraadslaging te Silo uit alle stammen (na oproeping) bijeenkwamen om tegen Gabaä op te trekken. Voor dezen zin van het werkwoord ʼ<hi type="italic">asaph</hi> (verzamelen) vgl. VI 33, IX 6, XVI 23; Gen. XLIX 1; I Reg. XIII 5; II Reg. X 15, XXIII 9. Waar het leger bijeenkwam, wordt niet uitdrukkelijk gezegd, waarschijnlijk in het kamp bij Silo, vgl. v. 18 en v. 2<hi type="italic">b.</hi> Zoo het reeds vóór de v. 12-13 verhaalde sommatie aan Benjamin bij Gabaä (of ook te Maspha in Benjamin) had gelegen, zou de v. 14-16 beschreven krijgstoerusting der Benjaminieten, in 't bijzonder hun samenkomen te Gabaä (v. 14), niet meer mogelijk zijn geweest. Bovendien blijkt uit v. 18-19 dat het leger van Israël niet terstond bij Gabaä samenkwam. Het bijeenbrengen der legers van weerszijden zal ongeveer gelijktijdig zijn geschied. Naar historische volgorde zou v. 11 tusschen v. 17 en v. 18 moeten staan.</div>
<div id="n1125">Hebr.: ‘de stammen van Israël’, nl. de vergaderde vertegenwoordigers der stammen (v. 2). Ook dit zenden van gezanten <hi type="italic">tot den geheelen stam Benjamin</hi> duidt aan dat de Israëlieten buiten Benjamin's grondgebied vergaderd waren.</div>
<div id="n1126">Hebr.: ‘Levert de mannen, zonen van Belial, uit (vgl. XIX 22), die te Gabaä zijn, opdat wij ze doen sterven en het kwaad uitroeien uit Israël’. Voor deze laatste uitdrukking vgl. Deut. XIII 5, XVII 12, XXII 21 volg.</div>
<div id="n1127">Namelijk den Gabaïeten. De grondtekst heeft slechts: ‘.... te Gabaä, om uit te trekken ten strijd met de kinderen van Israël’.</div>
<div id="n1128">Zoo ook een goede lezing van de Sept. De schrijver van v. 35 moet eveneens 25,000 gelezen hebben. De Hebr. en een paar andere teksten hebben 26,000. Zie verder noot 18.</div>
<div id="n1129">Evenzoo Sept. A en de Syrische vertaling. Een andere lezing van de Septuag. luidt: .... ‘mannen uit al het volk, die’ enz. Hebr. heeft: 15. ‘.... Gabaä, (dezen) werden gemonsterd op zevenhonderd uitgelezen mannen. 16. Onder al dit krijgsvolk waren zevenhonderd uitgelezen mannen, die’ enz. Sommigen houden die van Sept. A en Vulg. voor de beste lezing; doch niet al de Gabaieten waren slingeraars (tegenover de anderen <hi type="italic">die het zwaard voerden)</hi>, noch waren alle slingeraars Gabaïeten (vgl. I Par. XII 2-7); ook Fl. Josephus las dat niet in zijnen tekst (zie noot 12). Anderen willen op <hi type="italic">Gabaä</hi> terstond laten volgen: ‘Onder al dit krijgsvolk’ enz. Doch het is waarschijnlijk dat ook het getal der Gabaïeten is opgegeven en hierna bij dat der gesneuvelden (v. 44-46) berekend is (vgl. v. 47); uit v. 31 en 32 vergeleken met v. 37 valt trouwens op te maken dat de krijgslieden van Gabaä met het leger in het veld waren op den dag der nederlaag. Wij lezen op het eind van v. 15 <hi type="italic">baʽier</hi> (‘in de stad’) in plaats van ‘bachoer’ (uitgelezen), zoodat er op <hi type="italic">Gabaä</hi> volgt: ‘er werden gemonsterd zevenhonderd man <hi type="italic">in de stad</hi>’. Voor het daarop volgende getal der in v. 16 genoemde slingeraars vermoeden wij naar Flav. Josephus als oorspronkelijke lezing 500 in plaats van 700. Het einde van v. 15 en het begin van v. 16 zijn door verwarring bij het lezen en overschrijven gedeeltelijk met elkander verward, waarvan de tegenwoordige Hebr. tekst het gevolg was. Uit dezen tekst zijn de andere lezingen door het gedeeltelijk wegvallen van het eerste of het tweede ontstaan. - Volgens v. 44-45 = v. 46 sneuvelden 25,000 Benjaminieten, en volgens v. 47 bleven er nog 600 over. Fl. Josephus geeft dan ook voor de geheele legersterkte van Benjamin het getal 25,600 op. Hij las derhalve ook v. 15 <hi type="italic">a</hi> niet 26,000 maar 25,000 (zie noot 17) en stoorde zich niet aan den verwarden tekst van v. 15 <hi type="italic">a</hi>-16 <hi type="italic">b</hi> noch aan de 25,100 gesneuvelden van v. 35 (zoo hij dit vers al kende, zie de noot ald.). Het getal krijgslieden bedroeg echter volgens v. 15 (16) 25,000 + 700 = 25,700 = 25,100 (v. 35) + 600 (v. 47), terwijl de getallen van v. 44-45 en 47 de som 18,000 + 5,000 + 2,000 (= 25,000 v. 46) + 600 = 25,600 geven. Doch men neme in aanmerking dat deze cijfers ronde getallen uitdrukken. Men kan aannemen dat er ruim 25,000 sneuvelden (zie noot 45) en er ruim 600 overbleven en dat de geheele legermacht bij de 25,700 man bedroeg.</div>
<div id="n1130">De hier staande Hebr. uitdrukking, die alleen nog III 15 voorkomt, vertaalt men woordelijk: ‘belemmerd aan de rechterhand’, dus linksch (zie de noot ald.). Evenwel verklaart niet alleen zoo de Vulg., maar vertaalt ook de Septuagint, welker schrijvers den gebruikelijken zin der uitdrukking beter moesten kennen dan wij, beide malen met: ‘aan weerszijden rechtsch’, <hi type="italic">amphoterodexios</hi>, Fransch <hi type="italic">ambidextre).</hi> Men oefent zich in den regel met de linkerhand wanneer men de rechter minder goed kan gebruiken, en zoo kon de uitdrukking ‘met belemmerde rechterhand’ gewoon den zin van ‘linksch’ krijgen, welken naam wij ook geven aan iemand dien wij de linkerhand veel zien gebruiken hoewel hij ook ‘rechtsch’ is. I Par. XII 2 volg. worden helden opgenoemd, vooral uit Benjamin (in 't bijzonder ‘broederen - verwanten - van Saül’ uit Gabaä en omstreken), die, zooals het Hebr. daar uitdrukkelijk zegt, ‘met de rechter- en met de linkerhand steenen slingerden’. Zoodanige ‘uitgelezen mannen’ (Hebr.) moeten ook in onzen tekst bedoeld zijn. Voor het volgende heeft het Hebr. kortweg: ‘altemaal slingeraars, die met den steen op het haar troffen en niet misten’.</div>
<div id="n1131">Exod. XII 37 spreekt van 600,000 ‘mannen te voet’ uit geheel Israël. Num. I worden (buiten den stam Levi) opgeteld 603,550 mannen boven de 20 jaar ‘die ten oorlog konden uittrekken’ (vgl. v. 46 ald. en Exod. XXXVIII 25); Num. XXVI (zie v. 51 ald.) telt 601,730. Num. I 37 geeft voor Benjamin 35,400 dienstplichtige mannen; Num. XXVI 41 is hun getal gestegen tot 45,600. Wanneer men 45,600 van 601,730 aftrekt, dan blijft er 556,130 over als het getal dienstplichtige mannen van Israël buiten Benjamin (Num. I geeft 568,150). Wij kunnen niet inzien, waarom in onzen tekst de (ronde) getallen 400,000 voor Israël en 25,700 voor Benjamin, waarop het aantal opgekomen krijgslieden wordt gesteld, overdreven zou zijn, zooals sommigen beweren. Men bedenke dat het een zeer ernstige zaak gold, waarin geheel Israël betrokken was en die aanleiding gaf tot een algemeenen oorlog tegen het dappere Benjamin. De voorbereiding tot dien oorlog is natuurlijk niet het werk van een paar dagen geweest, eene voorstelling die de idealistische toon van het verhaal wel is waar kan opwekken, doch waartoe de werkelijke inhoud geen recht geeft. Wij willen evenwel niet beweren, dat de gegeven getallen bepaald historisch zijn; zie noot 1 en 25.</div>
<div id="n1132">Hebr.: ‘en gingen op naar Beth-El’; <hi type="italic">dat is naar Silo</hi> is een verklarend toevoegsel van de Vulg. ‘Beth-El’ (ook v. 26 en XXI 2) is inderdaad het <hi type="italic">huis Gods</hi>, het heiligdom van de verbondsark op de ‘Mispa’ van Silo; de naam ‘Beth-El’ in dezen zin wijst, evenals ‘ham-Mispa’, op een oude bron, zeker vóór Jeroboam; zie noot 2 en de Inleiding blz. 158, 3<hi type="super">o</hi>.</div>
<div id="n1133">Hebr. ongeveer als I 1: ‘Wie zal (onder) ons het eerst optrekken ten strijd met de kinderen van Benjamin?’ Het antwoord luidt hier: ‘Juda het eerst’, en I 2: ‘Juda zal optrekken’. De Septuag. schijnt echter onzen tekst gelezen te hebben: ‘Juda zal het eerst optrekken’, wat waarschijnlijk de oorspronkelijke lezing is. In I 2 heeft het antwoord den zin, dat Juda het eerst zijn grondgebied zou gaan veroveren (zie ald. v. 3 volg.); sommigen verklaren het ook hier zoo, dat Juda ‘het eerst’, nl. alleen, zou optrekken, anderen dat Juda aan het hoofd der onderneming zou staan. De laatste zin schijnt ons geenszins onmogelijk; het met ‘het eerst’ vertaalde woord ‘battechilla’ heeft volkomen dezelfde beteekenis als het woord ‘barisjona’, dat b.v. Num. X 13 en 14 (ook bij ‘Juda’) zeker ‘aan het hoofd’ (‘in de voorhoede’) beteekent. Dat later Juda niet meer genoemd wordt, is bij dezen zin geen bezwaar. De voorstanders van de eerste verklaring beschouwen v. 18 meestal als eene glosse, aan I 1-2 ontleend en ingevoegd door iemand die wegens v. 23 en 27 ook aan het begin van den krijgstocht eene orakelspreuk noodig achtte, en dan natuurlijk, evenals daar, te ‘Bethel’. Sommigen vermoeden dat hier het raadplegen Gods wel tot het oorspronkelijke verhaal behoort, maar dat de vraag en het antwoord vroeger anders luidden en vervangen zijn door eene navolging van I 1-2. Ook bij de tweede verklaring kan men nog het bezwaar inbrengen, dat de glossator, die in v. 27 <hi type="italic">Bethel</hi> trachtte te verklaren, zulks wel reeds hier (v. 18) zou hebben gedaan zoo hij dezen tekst (met <hi type="italic">Bethel)</hi> reeds vóór zich had gehad; doch zie XXI noot 18. Ook het afwijkende ‘Elohim’ <hi type="italic">God</hi> (v. 18 <hi type="italic">a</hi>), in plaast van ‘Jahwe’ (v. 23 en 27, ook I 1), kan aan een laten tijd doen denken, toen men dat woord gaarne bezigde (zie de Inleiding blz. 158, 2<hi type="super">o</hi>); eenigen vermoeden echter juist eene oude (‘elohistische’) bron.</div>
<div id="n1134"><hi type="italic">Gabaä</hi> (zie XIX noot 19) was omstreeks 7 uur gaans van Silo verwijderd, zoodat men in den middag daar zal zijn aangekomen. Men behoeft niet aan te nemen dat de geheele strijdmacht van Israël te gelijk is uitgetrokken (al heeft de Septuag. ook: ‘<hi type="italic">alle</hi> manschappen’) noch dat er reeds op denzelfden dag slag geleverd is. De Israëlieten <hi type="italic">legerden zich</hi>, d.i. sloegen een legerplaats op, waarschijnlijk op een tamelijken afstand van de stad (wellicht ten Z.W. van Rama, waar later ook Titus legerde), en van daar <hi type="italic">trokken zij uit</hi> (v. 20) om de stad aan te vallen; die legerplaats wordt ook v. 33 bedoeld met ‘hunne plaats’. Het hoofdkwartier van Israël was bij Silo; vgl. Jos. X 21 met v. 7 (9) en 43 (15).</div>
<div id="n1135">Van de tweede helft van het vers is de zin naar den grondtekst: ‘en de manschappen van Israël rukten in slagorde tegen hen op naar Gabaä’.</div>
<div id="n1136">Het schijnt dat de Benjaminieten een plotselingen uitval deden <hi type="italic">uit Gabaä</hi> en ontsteltenis brachten onder de Israëlieten, zoodat dezen zonder strijd zich terugtrokken, vgl. v. 32 en 39. Het getal der neergevelde Israëlieten, <hi type="italic">twee-en-twintig duizend</hi>, schijnt echter veel te groot, vgl. XII noot 12. Door den volksmond en door idealistische bewerkers of afschrijvers worden, vooral bij de Oostersche volkeren, de getallen gaarne overdreven om een verhaal sterker sprekend te maken en om de strekking ervan duidelijker te laten uitkomen. Op welke wijze zulke getallen in den tekst konden komen, zien wij nog I Reg. VI 19 (zie noot 15 ald.). Hier achten wij b.v. een getal 22 veel waarschijnlijker dan 22,000 en we zouden ook v. 25 veel liever 18 dan 18,000 lezen (vgl. Jos. VII 5); het woordje <hi type="italic">eleph</hi> (duizend) kan gemakkelijk door gemelde invloeden in den tekst zijn gekomen. Voor de moreele strekking van het verhaal vond men de getallen 22 en 18 te klein, vooral omdat er bij het derde treffen nog <hi type="italic">dertig</hi> Israëlieten sneuvelden (v. 31 en 39). De Israëlieten waren tegen hun broederstam ten strijde getrokken zonder eerst boete te doen voor eigen zonden, zelfs, naar het schijnt, zonder den Heer te raadplegen, althans aangaande zijnen wil betreffende den oorlog of aangaande den uitslag (zie noot 22); zij moesten op gevoelige wijze leeren dat het niet aanging zoo maar een broederstam uit te roeien, als ware het een der Chanaänietische volken, tot welker uitroeiing God zijne hulp beloofd had. Dáárom verloren zij manschappen, nog vóór den strijd, en voelden zij zich den moed ontzinken bij den onstuimigen aanval der dappere en krijgshaftige Benjaminieten. Om die strekking van het verhaal beter te doen uitkomen, heeft men van de eenheden der getallen van gesneuvelden bij de eerste twee gelegenheden duizendtallen gemaakt, terwijl men het getal 30 van de onmiddellijk vóór de overwinning gevallenen onveranderd liet wegens de daaraan voorafgegane boetedoening en behoorlijke raadpleging Gods (v. 26-28). Eenigszins verdacht schijnen zelfs de cijfers 22 en 18 (zoowel eenheden als duizendtallen) wegens hunne som 40, een zeer algemeen en dikwijls onbepaald getal, dat hier in twee ongelijke helften verdeeld verschijnt, terwijl zij daarenboven met het nakomende 30-tal de evenzeer opmerkelijke som 70 vormen. - Dat ons verhaal, wat de kern betreft, historisch is, lijdt geen twijfel; doch het verhaal zooals het daar ligt - feitelijke moeilijkheden niet tellend en bij alle kleine bijzonderheden, waartoe het soms afdaalt, toch de zeer gewenschte vermelding van belangrijke zaken verwaarloozend - schijnt overeenkomstig den aard der oude verhalen, waaronder het gerangschikt moet worden, niet bepaald aanspraak te willen maken op volkomen <hi type="italic">geschiedkundige</hi> waarheid wat de voorstelling in bijzonderheden of de inkleeding der feiten betreft. Ook zulk een verhaal nu met blijkbaar godsdienstige en zedelijke strekking (hier strafbaarheid der zonde en van deelneming daaraan, noodzakelijkheid van gebed en verootmoediging) is een geinspireerden schrijver geenszins onwaardig.</div>
<div id="n1137">Naar den grondtekst luidt dit vers: ‘Doch het volk (glosse), de manschappen van Israël vermanden zich en stelden zich weder in slagorde op dezelfde plaats, waar zij zich den eersten dag geschaard hadden’. Het tweede treffen had derhalve op een anderen dag plaats (vgl. v. 24 en 25 Hebr.), naar allen schijn daags na het eerste. Zij hadden dus in de nabijheid van Gabaä des nachts gelegerd (vgl. noot 23); doch de schrijver van v. 23 laat hen nog eerst ‘opgaan’ naar Jahwe's heiligdom. Misschien is de bedoeling van v. 22, dat zij zich in de legerplaats den volgenden dag in slagorde stelden, van waar zij dan volgens v. 24 weder naar Gabaä oprukten. Doch het geheele v. 22 zou wegens v. 24 kunnen gemist worden en als glosse beschouwd.</div>
<div id="n1138">Hebr.: ‘En de kinderen van Israël gingen op en weenden voor het aangezicht van Jahwe (vgl. Num. XXV 6) tot aan den avond’. De schrijver van dit vers acht het niet noodig te zeggen dat zij ‘opgingen’ naar ‘Bethel’ (v. 18, 26 en XXI 2), - dat sprak volgens hem van zelf; heel natuurlijk is deze weglating zoo hij (geen acht slaand op den afstand tusschen Gabaä en Silo) den elders in het verhaal voorkomenden naam als ‘huis Gods’ opvatte. Het vers past hier echter - na v. 22 - niet. En zoo men het er vóór plaatst of v. 22 laat vervallen, past het toch slecht bij den uitslag der tweede ontmoeting, die weinig in overeenstemming is met het antwoord des Heeren: <hi type="italic">Trekt tegen hen op</hi> (wat daarop nog volgt is toevoegsel van de Vulg.), terwijl er voor de nederlaag geene reden wordt vermeld (in tegenstelling met Jos. VII); bovendien onderstelt v. 22 (zoo het oorspronkelijk is) geen voorafgegane raapleging Gods. Het schijnt dat v. 23 bijgevoegd is door iemand, die de Israëlieten niet gaarne zonder uitdrukkelijke goedkeuring van Jahwe ten tweeden male tegen Benjamin liet optrekken, doch dan, met het oog op de gevolgde nederlaag, iets zoowel aan de boetedoening (offers, v. 26) als aan de godspraak (belofte der overwinning, v. 28) moest laten ontbreken, terwijl hij zoo tevens meende te verklaren waarom de tweede nederlaag kleiner was dan de eerste, aan welke geen boete en geen bevel des Heeren was voorafgegaan: blijkbaar rabbijnsche denkbeelden. Vermoedelijk was het vers een randbemerking, die door een afschrijver te verkeerder plaatse in den tekst is gebracht. Als ernstig bezwaar tegen de opvatting van ‘Bethel’ als <hi type="italic">beth-El</hi> (om den afstand tusschen Gabaä en Silo) kan dit vers derhalve niet worden aangevoerd. Zie ook noot 29. Wegens de overeenkomst met dit gedeelte van ons verhaal leze men hierbij Jos. VII 1-9.</div>
<div id="n1139">Hebr.: ‘.... uit Gibea den tweeden dag, en zij velden van de kinderen van Israël nog 18,000 man ter aarde, altemaal het zwaard voerende’.</div>
<div id="n1140">Hebr.: ‘En alle kinderen van Israël en al het volk (d.i. het krijgsvolk) gingen op en kwamen naar Beth-El’. Het is niet onmogelijk dat het leger ditmaal werkelijk naar Silo is teruggetrokken. Het kan daar in den avond of des nachts zijn aangekomen en den volgenden dag <hi type="italic">(tot den avond)</hi> bij het heiligdom gebleven zijn. Ook Fl. Josephus (die de Israëlieten naar ‘het nabijgelegen <hi type="italic">Bethel</hi>’ laat vluchten) stelt de boetedoening op ‘den volgenden dag’. Tegen den morgen van den derden dag kunnen zij dan weder naar Gabaä zijn opgetrokken. Wie ‘<hi type="italic">alle</hi> kinderen van Israël’ en ‘<hi type="italic">al</hi> het volk’ (dit laatste is naar de Septuag. niet zeker) liever als voorstelling en opsmukking van een bewerker of glossator aanziet, kan aannemen dat een bode het bericht der (dubbele) nederlaag naar Silo bracht, dat de daar nog verblijvende Israëlieten de vermelde boetplegingen verrichtten en dat het leger bij Gabaä ook weder door een bode van Silo uit bemoedigd werd om den strijd te hervatten. Vgl. hierbij I Reg. IV 3-5, waar het verhaal evenmin dien afstand zou doen vermoeden, en v. 12 ald. Men kan ook aannemen dat een gedeelte der krijgsmacht in het kamp bij Gabaä gebleven is of dat meerdere dagen tusschen de twee laatste krijgsverrichtingen zijn verloopen. Op deze wijze zou de afstand tusschen Gabaä en Silo ook geen bezwaar opleveren tegen den inhoud van v. 23; doch de echtheid van dit vers is om andere redenen twijfelachtig.</div>
<div id="n1141">De grondtekst herhaalt hier de formule ‘voor het aangezicht van Jahwe’, waardoor de tegenwoordigheid der ark wordt aangeduid; zie de Inl. blz. 152 en Lev. I 5 met noot 8 ald. Voor <hi type="italic">brandoffers</hi> zie Lev. I noot 3 en 7, voor <hi type="italic">vredeoffers</hi> ald. III noot 1 en VII noot 8.</div>
<div id="n1142">Hebr.: 27. ‘En de kinderen van Israël raapleegden Jahwe, en dáár was de verbondsark Gods in die dagen, 28. en Phineës, de zoon van Eleazar, den zoon van Aäron, stond vóór zijn (Gods) aangezicht in die dagen, - zeggende’ enz. Dit ‘zeggende’ sluit aan bij v. 27 <hi type="italic">a</hi> (na ‘Jahwe’), niet bij ‘stond’ enz.; want deze laatste uitdrukking wil zeggen: Phineës bekleedde te dien tijde het hoogepriesterlijk ambt, zie Deut. X 8. De geheele zin v. 27 <hi type="italic">b</hi>-28 <hi type="italic">a</hi> is blijkbaar een later ingeschoven tusschenzin van de hand van iemand die ‘Bethel’ voor de stad van dien naam aanzag, doch voor de hier vermelde godsdienstige handelingen de ark en den hoogepriester (terecht) noodzakelijk achtte. Dat <hi type="italic">Phineës</hi> (zie Exod. VI 25; Num. XXV 7 volg., XXXI 6; Jos. XXII 13 volg., XXIV 33) te dien tijde hoogepriester was, kàn waar zijn en op overlevering berusten. Phineës kan tot omstreeks 40 jaar na den dood van Josue geleefd hebben; doch zie de Inl. blz. 132.</div>
<div id="n1143">In den grondtekst is de vraag in het enkelvoud gesteld (‘Moet <hi type="italic">ik....</hi> tegen de kinderen van Benjamin, <hi type="italic">mijnen</hi> broeder....’), het antwoord in enkel-èn meervoud (‘En Jahwe zeide: <hi type="italic">Trekt</hi> op, want morgen zal Ik <hi type="italic">hem</hi> in <hi type="italic">uwe</hi> (enkelv.) handen geven’).</div>
<div id="n1144">Hebr.: ‘tegen Gibea rondom’. De zin van <hi type="italic">rondom</hi> zou kunnen zijn, dat deze afdeeling de stad moest omtrekken, doch het woord (vgl. VII noot 15) schijnt eene glosse te zijn, ingevoegd wegens het meervoud ‘hinderlagen’ (Hebr.); van meerdere hinderlagen is in 't vervolg geen sprake en daar staat ook telkens het enkelvoud. Het meervoud staat echter ook elders wel voor één troep in hinderlaag; zoo Jos. VIII 4, terwijl in het voorafgaande en volgende het enkelvoud staat. Men leze dit hoofdstuk van Jos., waarmede ons verhaal veel overeenkomst heeft.</div>
<div id="n1145">Hebr.: ‘den derden dag’, waarschijnlijk met het oog op de twee vroegere dagen, waarop een treffen had plaats gehad; doch ook de derde dag na de laatste nederlaag zou (althans oorspronkelijk) kunnen bedoeld zijn.</div>
<div id="n1146">Hebr.: ‘trokken de kinderen van Israël op tegen de kinderen van Benjamin, en zij stelden zich tegen Gibea op, evenals de andere keeren’. - Tusschen v. 30 <hi type="italic">a</hi> en <hi type="italic">b</hi> in, d.i. na <hi type="italic">Benjamin</hi>, zouden wij gaarne v. 34 <hi type="italic">a</hi> (Hebr.) lezen: ‘En er kwamen tegenover Gibea tien duizend uitgelezen mannen uit geheel Israël’; vervolgens: ‘en (dezen) stelden zich’ enz. Uit v. 33 <hi type="italic">a</hi> valt op te maken dat niet het geheele leger tegen Gabaä was opgetrokken (zie noot 40); van de afdeeling ‘uitgelezen mannen’ nu, die naar de stad was uitgezonden, behoort op eenige wijze melding te zijn gemaakt. Zie verder noot 39 en 43.</div>
<div id="n1147">Hebr.: ‘En de kinderen van Benjamin trokken uit, het krijgsvolk te gemoet - zij waren gescheiden van de stad’ (te vroege bemerking, die v. 32 <hi type="italic">b</hi> en v. 36 <hi type="italic">b</hi> moet voorbereiden) - ‘en zij begonnen onder het volk verslagenen te maken, als de vorige malen, op de wegen, van welke’ enz.</div>
<div id="n1148">Hebr. (na <hi type="italic">Gabaä):</hi> ‘op het veld, ongeveer dertig man van Israël’. De <hi type="italic">dertig man</hi> hinken na en schijnen aan v. 39 ontleend. Daar hier van <hi type="italic">vluchten</hi> (Vulg.) nog geen sprake is, schijnt ook het voorafgaande <hi type="italic">op de wegen</hi> enz. een vervroegde glosse op v. 32 en v. 39 te zijn, hier ingevoegd om het ‘verslagenen maken’ te verklaren wegens de gelijkenis met v. 21 en v. 25; de <hi type="italic">wegen</hi> zijn de in v. 32 bedoelde. De schrijver van deze bemerking kende blijkbaar de plaatselijke gesteldheid van het terrein. Wanneer Gabaä het tegenwoordige Schafat of Tel-el-Foel is (zie XIX noot 19), dan kan er niet gesproken worden van <hi type="italic">twee</hi> wegen; want dan moest de weg bedoeld zijn, die langs Gabaä naar Bethel liep, en het is onzinnig de twee tegenovergestelde richtingen van denzelfden weg ‘twee wegen’ te noemen. Men stelt daarom verandering van ééne letter voor en leest <hi type="italic">Gibeʽona</hi> (‘naar Gabaon’) in plaats van <hi type="italic">Gibeʽatha</hi> (‘naar Gabaä’), terwijl men Gabaon gewoonlijk vereenzelvigt met het tegenwoordige ed-Dzjib. Ten N. van Tel-el-Foel gaat een weg links van dien naar Bethel af in de richting van ed-Dzjib; dat zou dan de weg ‘naar Gabaon’ zijn. Ook wordt de groote weg naar Bethel bij Tel-el-Foel gesneden door een pad, dat naar Nebi Samwil leidt, waar sommigen Gabaon plaatsen. Indien echter Gabaä zelf bij Nebi Samwil lag, dan is de lezing <hi type="italic">naar Gabaä</hi> onberispelijk, want dan is de weg naar Gabaä een andere dan die naar Bethel; het standpunt van den schrijver is dan het kruispunt der twee wegen. Voor degenen, die aannemen dat Gabaon en Gabaä dezelfde plaats is, heeft ook de lezing ‘naar Gabaä’ geen moeilijkheid, hetzij men die stad bij ed-Dzjib of bij Nebi Samwil plaatst. In deze streek vindt men een groot vlak terrein (bij het Wadi-ed-Doemm), het dan in den tekst bedoelde <hi type="italic">veld.</hi> - De lezing ‘naar Gabaä’ pleit niet voor de vereenzelviging van Gabaä met Schafat of Tel-el-Foel; zij wordt nochtans door alle teksten betuigd en het is niet waarschijnlijk dat Joodsche afschrijvers, die de streek kenden, ze zouden behouden hebben indien ze geen zin had. - Sommigen vermoeden dat het tegenwoordige Gebaʽ (Dzjebaʽ), ten N.O. van Tel-el-Foel, bedoeld is (zie I Reg. XIII noot 20 en XIV noot 4); doch in dat geval zou men verwachten dat de schrijver daarvan een nadere aanduiding had gegeven om het van Gabaä te onderscheiden, want ‘Gibeʽah’ (Gabaä) is slechts de vrouwelijke vorm van ‘Gebaʽ’ en de twee namen worden meer dan eens met elkander verwisseld (vgl. bv. noot 12).</div>
<div id="n1149">Hebr.: ‘En de kinderen van Benjamin zeiden (d.i. <hi type="italic">dachten):</hi> Geslagen zijn zij vóór ons gelijk vroeger’. Ook dit is waarschijnlijk eene glosse (uit v. 39) in verband met de voorafgaande.</div>
<div id="n1150">Hebr.: ‘En de kinderen van Israël hadden gezegd: Laten wij vluchten en hem (den vijand) aflokken van de stad, de wegen op’. Bij weglating der vermoedelijke glossen en verplaatsing van v. 34 <hi type="italic">a</hi> luidt het voorafgaande in goed zinverband aldus: 30 <hi type="italic">a.</hi> ‘En de Israëlieten trokken den derden dag tegen de Benjaminieten op. 34 <hi type="italic">a.</hi> En er kwamen tegenover Gabaä tien duizend uitgelezen mannen uit geheel Israël. 30 <hi type="italic">b.</hi> En zij stelden zich tegen Gabaä in slagorde als de vorige keeren. 31 <hi type="italic">a.</hi> En de Benjaminieten trokken uit, het leger te gemoet, afgescheiden van de stad (kan zeer goed gemist worden, zie noot 36), en begonnen eenigen van het krijgsvolk neer te vellen evenals vroeger. 32. Toen dachten de Benjaminieten: zij lijden voor ons de nederlaag zooals de vorige malen. De Israëlieten nu hadden afgesproken: Laten wij vluchten en hen van de stad aflokken, de wegen op’. De laatste zin staat minder in verband met het voorafgaande - want vóórdat zij vluchten wordt er nog heftig gestreden (v. 34 <hi type="italic">b</hi>) - dan met het volgende, dat er door wordt ingeleid; v. 34 <hi type="italic">b</hi> zet het verhaal van v. 31 voort. Zie verder noot 47.</div>
<div id="n1151">Hebr.: ‘En alle manschappen van Israël braken op van hunne plaats’. Hier wordt niet gesproken van de afdeeling (der tienduizend), die in gevecht gewikkeld was, maar van het gros des legers (‘<hi type="italic">alle</hi>’ manschappen), en de ‘plaats’, vanwaar zij <hi type="italic">opbraken</hi> (eigenlijk <hi type="italic">opstonden)</hi>, kan geene andere zijn dan die waar zij <hi type="italic">lagen</hi>, nl. de legerplaats op een afstand van Gabaä (zie noot 23). Vermoedelijk was dit opbreken al te voren geschied; men kan dan ook vertalen: ‘<hi type="italic">waren</hi> opgebroken’. Men deed dit om den vijand zooveel verder van de stad af te lokken en overmoediger te maken. De plaats, waar het leger zich nu opstelde, zal in de richting der terugtrekkende Israëlieten en der hen achtervolgende Benjaminieten gelegen hebben.</div>
<div id="n1152">Hebr. eenvoudig: ‘en stelden zich op te (d.i. bij) Baäl-Tamar’ (de ‘Baäl van den Palmboom’). De volle naam zal geweest zijn ‘Beth-Baäl-Tamar’, zie III noot 7. Eusebius en Hiëronymus kennen in die streek een Bethamari of Besthamar, d.i. Beththamar. Men zoekt de plaats in het ten N.O. van Tel-el-Foel gelegen Wadi Zamri (‘dal van Zamri’) en meent het terug te vinden in de ruïnen van den heuvel Ras-et-Tawil (¾ uur van Tel-el-Foel); beide namen kunnen met ‘Thamar’ samenhangen.</div>
<div id="n1153">Hebr.: ‘de in hinderlaag liggende afdeeling van Israël <hi type="italic">(rondom de stad</hi> is toevoegsel van de Vulg.) kwam te voorschijn van hare plaats’. Voor het volgende <hi type="italic">aan de westzijde der stad</hi> heeft de grondtekst <hi type="italic">mim-maʽarêh Gabaʽ.</hi> Het woord <hi type="italic">maʽarêh</hi> komt elders niet voor en is zeer verdacht, de beteekenis onzeker. Sept. A. las evenals Vulg. <hi type="italic">mim-maʽarab</hi> (‘van ten westen’); deze lezing, door velen aangenomen, is niet onwaarschijnlijk, doch het is dwaas om dan <hi type="italic">Geba</hi>ʽ (op het eind van den zin ‘Gabaʽ’ uitgesproken) voor den naam eener andere stad (Dzjeba, zie noot 37) aan te zien, die zeker meer dan een uur gaans verwijderd was van Gabaä, dat na het uittrekken der Benjaminieten door de daarbij (v. 29) in hinderlaag liggenden moest worden overrompeld (v. 37). Anderen lezen met de Syrische vertaling <hi type="italic">mim-mʽarath</hi> (waarvoor men ook het meervoud <hi type="italic">mʽaroth</hi> zou kunnen lezen): ‘uit de grot (grotten) van Geba’ (Gabaä?). Anderen vermoeden <hi type="italic">mim-maʽbarah</hi> (‘uit den bergpas’). Men zou ook kunnen lezen <hi type="italic">mê-ʽarabah</hi> (‘uit het steppenland’), d.i. de zeker in de nabijheid liggende ‘woestijn van Gabaon’ (II Reg. II 24), v. 31 het ‘veld’ genoemd. Wij vermoeden echter eer de lezing <hi type="italic">mim-maʽaleh:</hi> ‘van den opgang (de helling) van Gabaä’; vgl. II Reg. XV 30: de ‘helling van den Olijfberg’.</div>
<div id="n1154">De opvatting der Vulg. komt niet overeen met het overleg der Israëlieten om terug te trekken; in den grondtekst is dan ook van <hi type="italic">andere</hi> mannen geen sprake, evenmin als van <hi type="italic">uitdagen.</hi> Dat de uit de hinderlaag komenden den strijd zouden aan binden met de Benjaminieten buiten Gabaä, past niet bij het plan, dat zij de stad zouden overvallen terwijl de van de stad weggelokte vijand de Israëlieten vervolgde. Dat zij de enkele wellicht in de stad gebleven Benjaminietische krijgslieden zouden uitdagen, lag evenzeer buiten het plan en is geen krijgstactiek. De zin behoort hier derhalve niet tehuis, maar bij v. 30. Hij is hier geplaatst door iemand die het volgende ‘hevig worden’ van den strijd niet begreep na het melding maken van de geveinsde vlucht, en die bij vergelijking met v. 20 en v. 24 oordeelde dat deze zin in v. 30 goed kon gemist worden; òf de zin is eenvoudig eene glosse ter verklaring van den hierop volgenden <hi type="italic">strijd (tienduizend</hi> nominaal getal voor een ‘sterke legermacht’); doch dit laatste is wegens de in noot 35 genoemde reden niet waarschijnlijk.</div>
<div id="n1155">Hebr.: ‘En de strijd werd hevig en genen wisten niet dat het onheil hen genaakte’. Hier sluit het verhaal weer aan bij v. 31, doch met toespeling op het tusschenliggende. Het schijnt dat de Israëlieten al strijdende terugtrokken en zoo de Benjaminieten ongemerkt al verder van de stad afbrachten; vgl. v. 36 <hi type="italic">b</hi> dat hierop moet volgen. Zie verder noot 47.</div>
<div id="n1156">Dit vers met v. 36 <hi type="italic">a</hi> loopt het (tot v. 47) volgende verhaal vooruit en geeft daarvan de slotsom; het is blijkbaar een later aangebrachte bemerking naar aanleiding van v. 34 <hi type="italic">b</hi>: deze (naar des glossators meening) nieuwe <hi type="italic">strijd</hi> beteekende de kentering van het krijgsgeluk en het begin der overwinning. Het getal is afgeleid uit die van v. 15 (16) en v. 47 (zie noot 17 en 18); de bedoeling is waarschijnlijk: meer dan 25,000 man (vgl. XVI 5 en XVII 2 met de aanteekeningen). Het vers is een parallel van v. 46, doch het daar gegeven getal was den glossator niet nauwkeurig genoeg. Zie ook noot 46.</div>
<div id="n1157">Hebr.: ‘En de kinderen van Benjamin zagen dat zij geslagen waren’ <hi type="italic">(begonnen zij te vluchten</hi> is toevoegsel van de Vulg. naar v. 42 <hi type="italic">a</hi>). De woorden zijn een vervroegde opmerking, gelijkende op v. 41 <hi type="italic">b</hi>; zij zouden passen achter v. 44 (vgl. het slot van v. 35 en van v. 44). Wellicht zijn zij aan een andere oude bron ontleend, die het verhaal eenigszins anders gaf, en wegens den in v. 34 <hi type="italic">b</hi> vermelden strijd hier bijgevoegd. Om hiermede nog een beter verband te krijgen, laschte een ander v. 35 in, doch deze glossator bemerkte niet dat het dwaas was om den tekst van de nog overgebleven 600 man te laten zeggen: ‘<hi type="italic">de kinderen van Benjamin</hi> zagen dat zij verslagen waren’.</div>
<div id="n1158">Hebr.: ‘En de kinderen van Israël lieten plaats voor Benjamin, want zij vertrouwden op de afdeeling, die zij tegen Gibea in hinderlaag hadden gelegd’, - niet met het doel dat de Benjaminieten daarop zouden <hi type="italic">stooten</hi>, maar opdat deze afdeeling de stad zou overvallen terwijl de Benjaminieten zich al verder van de stad verwijderden; zie noot 43. Na v. 32 (zie noot 39) luidt de samenhangende tekst aldus: 33. ‘En het geheele leger van Israël brak op en stelde zich in slagorde bij Baäl-Tamar. De Israëlietische afdeeling echter, welke in hinderlaag was, kwam te voorschijn van hare plaats aan de helling (?) van Gabaä. 34 <hi type="italic">b.</hi> Intusschen werd de strijd (v. 31) hevig, terwijl de vijand het onheil niet vermoedde, dat hem dreigde. 36 <hi type="italic">b.</hi> Toen weken de Israëlieten voor Benjamin, in vertrouwen op de afdeeling’ enz.</div>
<div id="n1159">Hebr.: ‘En de troep in hinderlaag deed ijlings een aanval op Gibea: en de troep rukte op (past beter vóór den “aanval”) en sloeg de gansche stad met het scherp van het zwaard’.</div>
<div id="n1160">Door de stad in brand te steken; vgl. Jos. VIII 8, 19 volg. De Vulg. vertaalt dit vers vrij, doch geeft den zin van den grondtekst goed terug.</div>
<div id="n1161">Hebr.: ‘En de manschappen van Israël keerden zich om in den strijd (d.i. veinsden te vluchten), en Benjamin begon verslagenen te maken onder Israël's manschappen, ongeveer dertig man, want zij zeiden <hi type="italic">(dachten)</hi>: Voorwaar, verslagen is hij vóór ons als in den vroegeren strijd’ (vgl. 31 <hi type="italic">b</hi>-32 <hi type="italic">a</hi>). De Vulg. geeft ten naaste bij den zin. De ‘verslagenen’ kunnen anderen zijn dan die van v. 31 <hi type="italic">a</hi> (vgl. noot 37), doch daar kunnen de onzen ook reeds proleptisch bedoeld zijn.</div>
<div id="n1162">De grondtekst heeft alleen: ‘de manschappen van Israël keerden zich om’. Ook van v. 40 geeft de Vulg. een vrije vertaling naar den zin. Het volgende gedeelte van v. 41 luidt naar het Hebr.: ‘en de manschappen van Benjamin werden door schrik bevangen, want zij zagen dat het ongeluk hen trof’. Van hunne vlucht spreekt dan v. 42: ‘En zij wendden zich om voor de manschappen van Israël in de richting der woestijn’.</div>
<div id="n1163">Oostwaarts (v. 43), dus op Jericho aan. In noordelijke richting werd hun de vlucht belet door de Israëlietische legermacht, die zij achtervolgd hadden (noot 37), terwijl zij ten westen en ten zuiden van uit Gabaä bedreigd werden (v. 42 <hi type="italic">b</hi>). Op hunne vlucht in oostelijke richting stootten zij echter op het leger bij Baälthamar (v. 33), zoodat ook daar, zooals het volgende zegt, ‘de strijd hen vervolgde’ (Hebr.). Het laatste gedeelte van het vers, dat in den grondtekst onduidelijk en bedorven is, wordt door de Vulg. goed weergegeven en luidt verbeterd: ‘en die uit de stad hakten hen in de pan terwijl zij ingesloten waren’ (eigenlijk ‘in het midden’, nl. tusschen de Israëlietische legermachten, Vulg. v. 43 <hi type="italic">aan beide zijden</hi>, zie ook de volgende noot). Vgl. Jos. VIII 22.</div>
<div id="n1164">Het Hebr. heeft slechts: ‘Zij omsingelden Benjamin’. In plaats van <hi type="italic">kitteroe</hi> las echter de Septuag. <hi type="italic">kárethoe</hi> (of een anderen vorm van <hi type="italic">karath):</hi> ‘zij verpletterden’, wat ook de Vulg. schijnt gelezen te hebben. Wij trekken bij dit met het voorafgaande onverbonden werkwoord de onverstaanbare Waw op het einde van het voorafgaande woord <hi type="italic">bethôkhô</hi> (‘in <hi type="italic">zijn</hi> midden’), die door anderen geschrapt wordt, en lezen dan (met invoeging van een Jod) <hi type="italic">wajjikhretoe:</hi> ‘en zij verpletterden’, wat ook de Septuag. kan gelezen hebben, die den zin met ‘en’ begint.</div>
<div id="n1165">De grondtekst is bedorven en de vertalingen raden naar den zin. Op ‘Benjamin’ (zie vorige noot) volgt het woord ‘<hi type="italic">hirdiphoehoe</hi>’, bevattende een vorm van het zeer gewone werkwoord <hi type="italic">radaph</hi> (achtervolgen), die nergens anders voorkomt en ook de gewilde beteekenis (‘zij <hi type="italic">achtervolgden</hi> hem’) moeilijk kan hebben. Sept. A las een vorm van het werkwoord <hi type="italic">raphah</hi> en vertaalt alsof er stond <hi type="italic">leharphêhoe</hi> (‘om hem te doen rusten’). Daarop volgt het woord <hi type="italic">menoecha</hi>, dat ‘rust’ of ‘rustplaats’ beteekent; zoo las ook Sept. A. (‘rust’, d.w.z. ‘in ruste’, achter het voorafgaande werkwoord). Sommigen lezen met den gewonen Septuaginta-tekst <hi type="italic">min-Nocha</hi> (Sept. ‘van Noua af’), dat dan eene elders niet genoemde plaats zoude zijn, gelijknamig met Benjamin's zoon Nocha (I Par. VIII 2). Sept. A brengt ons echter tot het vermoeden van een oorspronkelijke lezing <hi type="italic">lô hirphoehoe menoecha:</hi> ‘zij gunden hem geen rust’ (verademing). Voor deze beteekenis van het werkwoord (in hiphil) vgl. I Reg. XI 3. Het suffix (‘<hi type="italic">hoe</hi>’ = hem) als dativus is bij werkwoorden van ‘geven’ niets ongewoons; zoo men verkiest, kan men ook ‘lô hirphoe <hi type="italic">lahem</hi> (hun) of <hi type="italic">lo</hi> (hem) menoecha’ lezen (na het wegvallen der <hi type="italic">l</hi> moest in beide gevallen de tegenwoordige uitgang <hi type="italic">hw</hi>, d.i. ‘<hi type="italic">hoe</hi>’, vóór de <hi type="italic">m</hi> van <hi type="italic">menoecha</hi> ontstaan). Op <hi type="italic">menoecha</hi> volgt <hi type="italic">hidrikhoehoe</hi>, dat eigenlijk ‘zij deden hem treden’ (voerden hem, vgl. Is. XLVIII 17) beteekent en waarvan de zin ‘zij vertraden hem’, dien men er hier aan geven wil, zeer twijfelachtig is. De gewone beteekenis ‘zij voerden hem’ (‘tot tegenover Gabaä’) is niet onmogelijk, maar toch zeer onwaarschijnlijk; men leze dan liever <hi type="italic">hirdiphoehoe</hi> (‘zij achtervolgden hem’). Sept. A las ook hier het werkwoord <hi type="italic">raphah</hi> (‘en zij deden hem rusten’ = <hi type="italic">wajjirphoehoe:</hi> ‘lieten hem los’, vgl. Cant. III 4). Wij beschouwen met anderen het woord als een in den tekst gekomen randschrift ter verbetering of duidelijker schrijving van het aan <hi type="italic">menoecha</hi> voorafgaande woord, in welks corruptie het daarna deelde. Aldus luidt v. 43: ‘En zij verpletterden Benjamin en gunden hem (hun?) geen rust tot tegenover Gabaä, aan den kant van den opgang der zon’ (d.i. ten oosten van Gabaä). Men wenscht hier ‘Gebaʽ’ te lezen in plaats van ‘hag-Gibeʽah’, omdat eene vervolging der Benjaminieten ‘tot tegenover Gabaä’ geen zin zou hebben. Eene vlucht in de richting van Dzjeba is echter o.i. geheel onwaarschijnlijk. Toen de rook uit de stad opsteeg, moeten zij ongeveer ten Z.W. van Rama, dus ten W.Z.W. van Dzjeba (dat ten O. van Rama ligt) geweest zijn. Door de Israëlieten werden zij in zuidelijke en zuidoostelijke richting teruggedreven. Daar raakten zij bekneld tusschen de troepen van Baälthamar en die welke uit Gabaä kwamen. Wat aan de slachting ontkwam, kon slechts in zuidoostelijke richting ontsnappen, tusschen die beide legermachten door, dus ten Z. van Baälthamar. Zij vluchtten op den Jordaan aan, niet in noordoostelijke, maar in zuidoostelijke richting, en kwamen derhalve niet ten oosten van ‘Geba’, maar ‘tegenover <hi type="italic">Gabaä</hi> ten oosten’.</div>
<div id="n1166">Hebr.: ‘En er vielen van Benjamin’.</div>
<div id="n1167">In den grondtekst luidt dit vers tot hiertoe: ‘En zij keerden zich en vluchtten de woestijn in, naar de rots ha-Rimmôn’. Hierdoor wordt het verhaal van de vlucht uit v. 42 nog even weer opgenomen; zie verder v. 47, waaraan deze woorden schijnen ontleend te zijn.</div>
<div id="n1168">De Vulg. geeft den zin. Hebr. (na ‘Rimmôn’): ‘En zij hielden eene nalezing van hem op de wegen: vijf duizend man. En zij vervolgden hem tot Gideʽom en versloegen van hem tweeduizend man’. Eene plaats ‘Gideom’ is niet bekend, zooals ook blijkt uit de varianten der vertalingen: Gedan, Gibeon, Gabaä, Galaäd. De Vulg. laat het geheel weg. Sommigen stellen voor om ʽ<hi type="italic">ad gideʽam</hi> te lezen, inderdaad de meest eenvoudige en de waarschijnlijkste oplossing. Dan luidt de vertaling: ‘en zij vervolgden hem <hi type="italic">tot hunne uitroeiing toe</hi>’; zie XXI 6, waar hetzelfde werkwoord gebruikt wordt (vgl. ook VI noot 13). Er bleven dan ook slechts 600 over. Voor de getallen zie noot 18. Hoewel de schrijver niet zegt dat er op de twee vorige gevechtsdagen ook Benjaminieten gesneuveld zijn, is dit uitteraard toch waarschijnlijk. De getallen zijn groot en rond genoeg om dezen mede te begrijpen; bovendien blijven er van de v. 15 (16) vermelde 25,700 Benjaminieten nog 100 over, die hier niet uitdrukkelijk in rekening zijn gebracht.</div>
<div id="n1169">In plaats van <hi type="italic">op verschillende ptaatsen</hi> heeft de grondtekst: ‘te dien dage’.</div>
<div id="n1170">Hebr.: ‘En zij keerden zich en vluchtten de woestijn in, naar de rots ha-Rimmôn, zeshonderd man’ (vgl. noot 56). Men kan ook vertalen: ‘En zeshonderd man keerden zich’ enz. Voor rotsen als schuilplaatsen (rotsspelonken), vgl. XV 8; I Reg. XIII 6; Jer. XLVIII 28. De ‘rots ha-Rimmôn’ (d.i. ‘de Granaat-rots’; hierna in ons vers en XXI 13 ontbreekt het lidwoord <hi type="italic">ha)</hi>, zoekt men bij het tegenwoordige Rammoen, een kwartier ten N. van Bethel. Evenwel ging de vlucht niet in die richting. Plaatsen met den naam Rimmon komen er in de H. Schrift meerdere voor; ook in het tegenwoordige Palestina is een overeenkomstige Arabische naam niet zeldzaam. Zoo vindt men ongeveer halverwege Jerusalem en Jericho een Wadi-er-Roemmâne (‘Granaatappeldal’); wij beweren niet dat dáár juist de rots Rimmon moet gezocht worden, maar men vluchtte toch in die richting en eene rots in die streken kan zeer goed dien naam gedragen hebben.</div>
<div id="n1171">‘Tot de kinderen van Benjamin’ (Hebr.) in de andere steden.</div>
<div id="n1172">Hebr. (met een kleine verbetering): ‘en zij sloegen hen met het scherp van het zwaard, van de stad met mannen af (d.i. steden met kleine bezettingen, door v. 14-15 niet uitgesloten, vgl. Deut. II 34 en III 6) tot het vee toe, alles wat men aantrof’. Op Benjamin werd de ‘ban’ toegepast; zie Jos. VI noot 4.</div>
<div id="n1173">Hebr.: ‘de manschappen’, d.i. de krijgslieden. Na den verdelgingstocht kwamen de Israëlietische troepen in het legerkamp bij de Mispa van het heiligdom te Silo terug en zwoeren daar, in den roes der overwinning en van het pas voltrokken wraakgericht, aan de ontkomen Benjaminieten, wier schuilplaats hun waarschijnlijk nog onbekend was evenals hun getal, geen dochters ten huwelijk te zullen geven. Deze eed, waarvan v. 18 de formule geeft, laat zich het best op dit oogenblik begrijpen; velen vertalen echter ‘hadden gezworen’ (zie noot 3). - Het doel van dit hoofdstuk, zooals het is samengesteld, is: te verklaren hoe de stam Benjamin nog is blijven bestaan, d.i. hoe aan de overgeblevenen weer vrouwen werden verschaft. Een voldoend en bevattelijk antwoord op deze vraag geeft het blijkbaar oude en goed samenhangende verhaal van v. 15-23. Wanneer men uit het daaraan voorafgaande verhaal (v. 5-14) datgene weglaat wat aan het laatste stuk ontleend schijnt of hierbij beter past, dan blijft over: v. 5, 8-12, 14 <hi type="italic">b</hi> (‘en zij gaven’ enz.). In dit verhaal nu schijnen twee gezichtspunten met elkander verbonden: het voltrekken van den ban aan Jabes-Galaäd en het verschaffen van vrouwen aan de Benjaminieten. Oorspronkelijk schijnt het eerste onafhankelijk van het tweede geweest te zijn; al treurende om de vernietiging van een stam en beraadslagende over de mogelijkheid van herstel, gaat men niet de inwoners eener stad dooden <hi type="italic">omdat</hi> zij aan die vernietiging niet hebben meegedaan, <hi type="italic">ten einde</hi> aldus vrouwen te krijgen voor de overgeblevenen van den uitgeroeiden stam. Ook goedschiks of althans onder bedreigingen had men van de Jabesieten, die niet door een eed gebonden waren, meisjes kunnen verkrijgen. Het schijnt inderdaad dat dat laatste eene der voorstellingen is die aangaande de voorziening in den vrouwennood in omloop zijn geweest; men leze achtereenvolgens v. 1-5 <hi type="italic">a</hi>, 6-9, van v. 10 de woorden ‘men zond daarheen (....dappere mannen?)’ en v. 12-14 (met de lezing in v. 14: ‘de vrouwen die er waren’, zie de noot ald.). Doch deze voorstelling heeft in ons verhaal plaats gemaakt voor die van de feitelijke bestraffing der Jabesieten door aan hen den ban te voltrekken, waarmede men te voren de nalatigen onder eede zou bedreigd hebben, terwijl men bij die strafoefening alleen de maagden zou gespaard hebben om die aan de Benjaminieten te geven. In dit verhaal schijnt het sparen der maagden alléén wederom geen wezenlijk element te zijn (zie noot 15, 16 en 21). De oorspronkelijke voorstelling schijnt te wezen: men maakte vrouwen en meisjes van Jabes-Galaäd buit voor zich zelven, doch gaf ze later aan Benjamin (v. 14, vgl. Num. XXXI 9, 15). Voor de voorstelling, dat alléén de maagden gespaard werden (v. 10-12), vgl. Num. t.a.p. v. 17-18. - De samensteller van dit hoofdstuk heeft verschillende overleveringen en voorstellingen, het onderwerp betreffende, voor ons bewaard en tot een schijnbaar geheel vereenigd volgens gewoonten van zijn tijd en zijn volk. De vraag: in hoever dergelijke verhalen op werkelijke geschiedenis berustten, trachtten de oude schrijvers niet uit te maken en behoefde ook een geïnspireerd schrijver niet te beantwoorden; zie noot 38.</div>
<div id="n1174">Hebr.: ‘het volk’, d.i. het krijgsvolk.</div>
<div id="n1175">Hebr. ‘Beth-El’; <hi type="italic">te Silo</hi> is toevoegsel van de Vulg., vgl. XX noot 21. Het weeklagen over het verlies van eenen stam past niet bij den pas afgelegden eed, om aan de overgeblevenen ook geen vrouwen te geven (v. 1), reden waarom men dien eed liever vóór den (laatsten) krijgstocht stelt (zie noot 1). Wij vermoeden veeleer dat v. 2-3 (naar XX 23 en 26, XXI 6 en 15) oorspronkelijk niet in dit verband voorkwam; het stuk dient om v. 5 voor te bereiden als middel om vrouwen te vinden, zooals v. 6-7 ter inleiding van v. 8 volg. strekt.</div>
<div id="n1176">Hebr.: ‘uit Israël gemist wordt’, nl. in deze vergadering van Israël bij het heiligdom des Heeren.</div>
<div id="n1177">Den vorigen dag waren zij <hi type="italic">tot den avond</hi> ‘voor het aangezicht van God’ (Hebr.) gebleven, bij het <hi type="italic">huis Gods</hi> (v. 2). <hi type="italic">Den volgenden dag stonden zij vroeg op en bouwden</hi> ‘daar’ (Hebr.) <hi type="italic">een altaar</hi> enz.; zij waren derhalve des nachts in het kamp geweest en dit kamp was in de onmiddellijke nabijbeid van het ‘huis Gods’. Ook den vorigen <hi type="italic">dag</hi> waren zij in het kamp geweest, nl. <hi type="italic">te Maspha</hi> (vgl. v. 1 en 8), van waar zij naar het ‘huis Gods’ waren gegaan (v. 2). Het ‘huis Gods’ was dus te of bij ‘Maspha’. Toen zij des morgens opstonden, bouwden zij ‘dáár’ een altaar. ‘Daar’ wil zeggen ‘bij het huis Gods’ òf in de legerplaats (‘daar’ waar zij <hi type="italic">waren);</hi> het laatste is minstens even waarschijnlijk als het eerste, en het wordt waarschijnlijker door het feit dat er bij het ‘huis Gods’ reeds een altaar stond waarop men reeds vroeger gelijke offers had opgedragen (XX 26). Zoo de legerplaats ‘te Maspha’ nabij het ‘huis Gods’ was, is dit alles begrijpelijk (vgl. II 1 <hi type="italic">a</hi>, 5 en de aanteekeningen), en het verhaal is uiterst natuurlijk als ‘Maspha’ (Hebr. ‘ham-Mispa’) de heuvel van het heiligdom is, aan welks voet het kamp was opgeslagen. - In plaats van <hi type="italic">mizbeach (altaar)</hi> lezen sommigen liever <hi type="italic">mattzêba</hi> (een ‘gedenksteen’, wegens de behaalde overwinning); doch ook eene <hi type="italic">mizbeach</hi> bouwde men als gedenkteeken (zie VI noot 20; verder Jos. XXII 26 volg.; I Reg. VII 17). Het altaar kan wel ter gedachtenis gebouwd zijn en tevens voor dezen keer als offeraltaar gediend hebben, daar het toch stond aan den voet of op de helling van de Mispa des Heiligdoms; evenwel zegt de tekst niet dat de offers op dit altaar werden opgedragen; zelfs kan een glossator wegens de vermelding van een <hi type="italic">altaar</hi> ook offers noodig hebben geacht en v. 4 <hi type="italic">b</hi> hebben bijgevoegd naar XX 26. Onze plaats heeft ook overeenkomst met Exod. XXIV 4-5. Het vers zou in beter verband staan tusschen v. 1 en 5 (dus zonder v. 2-3, zie noot 3): eed om aan de overgebleven Benjaminieten geen vrouwen te geven (v. 1), dankfeest voor de overwinning (v. 4), tenuitvoerlegging van het banvonnis over de nalatigen (v. 5, vgl. V 23). In dit verband is het altaar zeker opgericht in de legerplaats bij de Mispa (v. 1).</div>
<div id="n1178">Hebr.: ‘Wie is er, die niet opgegaan is, onder alle stammen van Israël, ter vergadering tot Jahwe?’ Bedoeld is de vóór den krijgstocht gehouden vergadering (XX 1); wie daar niet waren, waren ook niet mede <hi type="italic">opgetrokken in het leger des Heeren</hi> (Vulg.). Sommigen beschouwen v. 5 als eene glosse (op v. 8); in het tegenwoordige verband kan het dan ook zeer goed gemist worden. Doch men kan evengoed zeggen dat v. 6-7 ingeschoven en daarna v. 5 <hi type="italic">a</hi> in v. 8 herhaald is, waar de woorden der Israëlieten weer worden opgenomen. De zaak is, dat men reeds vóór v. 5 (door v. 2-3) het banvonnis over Jabes-Galaäd in verband heeft willen brengen met de verschaffing van vrouwen aan de Benjaminieten en na v. 5 het geregelde verhaal in dit verband heeft willen geven, met v. 6-7 als inleiding.</div>
<div id="n1179">Hebr.: ‘Want de groote eed was geschied tegen dengene die niet optoog tot Jahwe naar de Mispa, namelijk: den dood zal hij sterven!’ Wannéér die eed gezworen zou zijn, wordt niet gezegd; XX 1 volg. rept er niet van. Onmogelijk is het niet dat ook deze eed oorspronkelijk samenhing met dien van v. 1, na de overwinning.</div>
<div id="n1180">Hebr. evenals v. 16: ‘Wat zullen wij voor de overgeblevenen ter zake der vrouwen doen?’ De inhoud van v. 6-7 schijnt ontleend aan v. 15 (vgl. v. 3), 16 en 18, doch in een meer oorspronkelijken vorm, vgl. noot 25.</div>
<div id="n1181">Hebr.: ‘bij Jahwe’; mogelijk las Vulg. <hi type="italic">jachad (gemeenschappelijk)</hi> in plaats van <hi type="italic">ba-Jahwe.</hi></div>
<div id="n1182">Vgl. v. 5 en noot 6.</div>
<div id="n1183">Hebr.: ‘En zie, niemand was uit Jabes-Gilead naar het kamp gekomen ter vergadering’. ‘Ter vergadering’ schijnt later bijgevoegd. <hi type="italic">Jabes</hi>, in het overjordaansche land <hi type="italic">Galaäd</hi>, wordt hier voor het eerst genoemd. Het moet ten Z.O. van Bethsan (het latere Scythopolis, aan de westzijde van den Jordaan), waarvan het een nachtmarsch verwijderd was (zie I Reg. XXXI 11-13), gelegen hebben, niet ver van het Wadi (beekdal) Jabis, dat den naam nog bewaard heeft; Eusebius en Hiëronymus kenden in die streek nog een dorp van dien naam. Zie ook I Reg. XI 1 volg.; II Reg. II 4 volg., XXI 12.</div>
<div id="n1184">Naar den grondtekst moet dit vers luiden: ‘En men monsterde het volk, en zie, er was daar niemand van de inwoners van Jabes-Gilead’. Het vers wil v. 8 <hi type="italic">b</hi> nader verklaren, doch daar het onderzoek (v. 8 <hi type="italic">a</hi>) natuurlijk door monstering moest geschieden, is één van beide overbodig; men houdt daarom v. 9 voor een glosse. De H. Hiëronymus (Vulg.) verzoent beide door de verklaring dat de Jabesieten noch vroeger te Maspha en bij het leger (v. 8) waren geweest noch nu bij de vergadering te <hi type="italic">Silo</hi> (v. 12) vertegenwoordigd waren.</div>
<div id="n1185">Alle andere vertalingen hebben met het Hebr.: ‘twaalf duizend’. Vgl. Num. XXXI 4-5, waar elke stam duizend man levert voor den oorlog met de Madianieten. Ons stuk (v. 10-12 <hi type="italic">a</hi>) heeft ook verder toespelingen op dit verhaal van Num.; vgl. ald. v. 7, 9, 15, 17-18. Vermoedelijk stond het begin van v. 10 eenmaal in nauw verband met dat van v. 12: ‘En zij zonden daarheen (Hebr.) en vonden’ enz.; zie noot 16. Het achter ‘daarheen’ staande onderwerp ‘de gemeente’ schijnt niet oorspronkelijk, vgl. noot 25. Voor het slot van het vers zie noot 15.</div>
<div id="n1186">Hebr.: ‘Slaat met den ban’. Vgl. Jos. VI noot 4.</div>
<div id="n1187">In het Hebr. ontbreekt <hi type="italic">maar de maagden</hi> enz.; het is echter eene lezing van de Septuag., waarvan een tekst op het eind van het vers ook nog heeft: ‘En zij deden aldus’. Men ziet hoe een tekst zich in de richting van een bepaalde gedachte kan ontwikkelen (zie ook noot 21); v. 11 schijnt nadere (en latere) ontwikkeling te zijn van v. 10, waaraan het slot <hi type="italic">(hunne vrouwen</hi> enz.) wellicht ook al eerst was toegevoegd; zie noot 1.</div>
<div id="n1188">Hebr.: ‘En zij vonden onder de inwoners van Jabes-Gilead’. Dit <hi type="italic">zij vonden onder de inwoners</hi> klinkt vreemd bij den moord. Men denkt dan ook aan een oorspronkelijk ander verband; zie noot 1. - Men erkende de ongehuwde meisjes waarschijnlijk aan de kleeding.</div>
<div id="n1189">Is overbodig, vermoedelijk glosse uit v. 11.</div>
<div id="n1190">In plaats van <hi type="italic">Silo</hi> zou men ‘ham-Mispa’ verwachten indien dit eene stad was onderscheiden van Silo. Want niets doet eene verplaatsing van het kamp vermoeden en v. 5 onderstelt het nog bij ham-Mispa. Zoo er in den tusschentijd eene verplaatsing was geschied, had dit moeten worden opgemerkt. Indien de schrijver, die hier Silo noemt als de aan den lezer bekende plaats van het legerkamp, aan eene verplaatsing gedacht had, zou hij zeker met een enkel woord daarvan gerept en de reden ervan vermeld hebben. Men merke verder op, dat de uitdrukking ‘het legerkamp te ham-Mispa’ nergens voorkomt. Overal, waar ‘ham-Mispa’ staat, wordt het òf uitdrukkelijk in verband gebracht met ‘Jahwe’ (v. 5. 8, XX 1; ook XXI 1 behoort hiertoe wegens den eed ‘bij Jahwe’ v. 7) òf heeft de zin dezelfde strekking. Het laatste is XX 3 het geval: ‘opgaan naar de Mispa’, wat een gewone volksuitdrukking moet geweest zijn voor ‘opgaan naar het heiligdom’ en blijkbaar gelijkstaat met ‘opgaan tot Jahwe’ (boven v. 5). Hier, waar de meisjes van Jabes gebracht moeten worden naar de plaats, waar de <hi type="italic">Israëlieten</hi> zijn, waarbij het heiligdom van Jahwe als zoodanig niet in aanmerking komt, wordt de <hi type="italic">plaats</hi> genoemd, waar het kamp der Israëlieten zich bevindt, namelijk de stad <hi type="italic">Silo.</hi> Daar nu de Israëlieten in het kamp bij ham-Mispa waren, is ham-Mispa de heuvel van Silo, waarop het heiligdom stond. Sommigen meenen dat <hi type="italic">Silo (in het land Chanaän)</hi> hier glosse is, vooral omdat de nauwkeurige bepaling der ligging van Silo bij v. 19 staat en niet hier bij v. 12. Zoo de glossator van v. 19 reeds in v. 12 <hi type="italic">Silo</hi> gelezen had, zeggen zij, dan zou hij de glosse wel reeds bij v. 12 hebben ingevoegd. Doch uit de plaats, waar eene glosse, die eerst aan den rand stond, in den tekst is terechtgekomen, zijn geen besluiten te trekken. Men schreef dáár aan den rand waar ruimte was; vorige randschriften waren oorzaak dat de volgende niet tegenover de teksten kwamen waarbij zij behoorden, en een afschrijver plaatste ze later in den tekst waar hij meende dat ze konden staan. Zoo de glosse van v. 19 lager dan v. 12 stond, waarbij zij behoorde, en de afschrijver reeds v. 12 geschreven had, voegde hij ze nog bij <hi type="italic">Silo</hi> in v. 19 in. Iets dergelijks is ook mogelijk bij de glosse van XX 27-28 op ‘Bethel’ (v. 26), die men eer bij v. 18 zou verwachten; doch daar kunnen de offers van v. 26 de glosse ook veroorzaakt hebben. In ons vers had een glossator veeleer ‘ham-Mispa’ dan ‘Silo’ gezet; juist het zonderlinge van ‘Silo’ in dezen tekst pleit voor zijne echtheid. - <hi type="italic">In het land Chanaän</hi> zou hier kunnen staan in tegenstelling met het land Galaäd, waaruit de meisjes werden weggevoerd; evenzoo Jos. XXII 9 (vgl. v. 10, 11, 13, 15, 32 ald.), terwijl het XXI 2 ald. zonder reden schijnt te staan en vermoedelijk glosse is; aan deze plaatsen kan het in onzen tekst wel ontleend zijn.</div>
<div id="n1191">Hebr.: ‘en zij riepen hun vrede toe’, d.i. groetten hen; beter naar de Septuag.: ‘en zij riepen hun toe tot vrede’ d.i. boden hun den vrede aan, vgl. Deut. XX 10.</div>
<div id="n1192">Hebr.. ‘En Benjamin keerde te dien tijde terug’ (vgl. v. 24 Hebr. ook: ‘te dien tijde’), namelijk na vier maanden (XX 47). Deze woorden schijnen te willen zeggen dat zij terugkeerden naar hunne bezittingen, evenals v. 23, en moeten dus het verhaal sluiten, dat onafhankelijk was van het volgende. De compilator kortte dan den zin af en verplaatste deze woorden naar hier om ze in verband te brengen met het overgeven der meisjes.</div>
<div id="n1193">Hebr.: ‘en zij gaven hem de vrouwen, die zij in het leven hadden gelaten van de vrouwen van Jabes-Gilead, en er waren er voor hen aldus (d.i. door het op Jabes toegepaste middel) niet genoeg’. In plaats van ‘die zij in het leven hadden gelaten’ <hi type="italic">(chijjoe)</hi> las Sept. A: ‘die er <hi type="italic">waren</hi>’ <hi type="italic">(hajoe)</hi>, en in plaats van ‘en er waren’ enz. heeft de Septuag.: ‘en het behaagde hun aldus’. Beide lezingen zijn zeer waarschijnlijk de oorspronkelijke. De eerste schijnt veranderd om den tekst in verband te houden met het dooden der vrouwen van Jabes buiten de maagden (v. 11); doch dat hier van <hi type="italic">vrouwen</hi>, niet van maagden, gesproken wordt, verraadt nog dat er in het verhaal van de bestraffing der Jabesieten eenmaal geen sprake was van het sparen der maagden, wellicht zelfs niet van het dooden der vrouwen (zie noot 1 en 15), vgl. VIII 7-8 en 16-17. De tweede (veranderde) lezing moet het voorafgaande in verband brengen met het volgende op zich zelf staande verhaal. Dat verhaal doet op geenerlei wijze vermoeden dat de Benjaminieten ook reeds vrouwen uit Jabes-Galaäd hadden gekregen, eer het tegendeel. Er schijnen dus drie verhalen te onderscheiden: 1<hi type="super">o</hi>. de maagdenroof van Silo, 2<hi type="super">o</hi>. het halen van meisjes uit Jabes-Galaäd, 3<hi type="super">o</hi>. de strafvoltrekking aan de Jabesieten. De twee laatste verhalen zijn later samengesmolten. Men kan zich de kern der drie verhalen als historisch voorstellen indien n<hi type="super">o</hi> 1 allereerst geschiedde, of althans onafhankelijk van n<hi type="super">o</hi> 2 en 3. Daar de Benjaminieten bij Silo moeilijk meer dan elk één meisje konden rooven (v. 21 en 23), ging men, om de snelle herbevolking van Benjamin te bevorderen, ook nog meisjes halen uit Jabes-Galaäd; want zij mochten meer vrouwen hebben. Deze wegvoering tegen den zin der Jabesieten kan dan, ook in verband met het feit dat zij de Israëlieten niet hadden geholpen tegen Benjamin, den oorlog met Jabes ten gevolge hebben gehad, waarbij (de schoonste) vrouwen werden buitgemaakt en nog (deels) aan de Benjaminieten gegeven.</div>
<div id="n1194">Hebr.: ‘En het volk had leed wegens Benjamin, want Jahwe had eene bres gemaakt in de stammen van Israël’, vgl. v. 3 en 6. Deze uitdrukking komt in denzelfden zin Exod. XIX 22 en 24 voor en geeft aan het verhaal terstond het kenmerk van oudheid en oorspronkelijkheid; dit neemt echter niet weg dat ook in dit verhaal glossen kunnen gebracht zijn.</div>
<div id="n1195">Hebr.: ‘En de oudsten der gemeente zeiden: Wat zullen wij voor de overgeblevenen ter zake der vrouwen doen?’ Vgl. v. 7. De ‘overgeblevenen’ zijn in het oorspronkelijke verhaal de zeshonderd. De Vulg. brengt door het bij voegen van <hi type="italic">die geene</hi> enz. het verhaal uitdrukkelijk in verband met het voorafgaande. Het slot van het vers luidt naar het Hebr.: ‘want uitgedelgd is (of was) uit Benjamin (alle) vrouw’; dit schijnt ons een glosse toe. Sommigen houden v. 16 (op het slot na) voor een glosse uit v. 7; het past echter zeer goed onmiddellijk vóór v. 18, voor welk verband ook v. 7 pleit; zie verder noot 24 en 25.</div>
<div id="n1196">De grondtekst herhaalt in het begin van het vers: ‘En zij zeiden.’ In het volgende, waarvan de Vulg. den zin geeft, is een woord bedorven. De beste verbetering schijnt ons de verandering van <hi type="italic">jeroessjath</hi> (‘erfdeel’) in <hi type="italic">nasjʼirah</hi> (‘laat ons overlaten’), eene lezing die door de Syrische vertaling gesteund wordt. Dan luidt de zin: ‘Laat ons een overschot laten aan Benjamin en niet worde uitgeroeid een stam uit Israël!’ Dit vers stoort den samenhang en schijnt ons hier een glosse te zijn bij v. 16, doch het zou passen tusschen v. 15 en 16.</div>
<div id="n1197">Hebr.: ‘Doch wij, wij kunnen hun geen vrouwen geven uit onze dochters. Want de kinderen van Israël hadden gezworen zeggende’. Het vers sluit aan bij v. 16. De oorspronkelijke vorm van v. 16 en 18 schijnt bewaard in v. 7. De uitdrukking ‘de oudsten <hi type="italic">der gemeente</hi>’ <hi type="italic">(ha-ʽeda)</hi> in v. 16 verraadt een betrekkelijk late hand <hi type="italic">(ha-ʽeda</hi> staat ook v. 10 en 13 en XX 1 in den grondtekst) en behoeft niet oorspronkelijk te zijn (vgl. noot 13); de bewerker, die daarvoor eene voorliefde koesterde, heeft het woord allicht ingevoegd of <hi type="italic">ha-ʽam</hi> (‘des volks’) in <hi type="italic">ha-ʽeda</hi> veranderd; in v. 6 (parallel van v. 15) staat alleen ‘en zij zeiden’, waaronder ook de rede van v. 7 (= v. 16) doorgaat.</div>
<div id="n1198">Hebr. ‘chag-Jahwe’, een der Exod. XXIII 15-16 vermelde drie groote Jahwe-feesten, waarop de Israëlieten naar het heiligdom togen <hi type="italic">(chaggim);</hi> ook vrouwen gingen mede (zie Exod. t.a.p. noot 15). Zie verder noot 30.</div>
<div id="n1199">Deze nauwkeurige plaatsbepaling (zie ook noot 18) is blijkbaar een randbemerking uit een tijd toen Silo nauwelijks meer bekend was, of van iemand die niet in Palestina woonde. De glosse verraadt zich ook door hare plaats achter <hi type="italic">mijjamim jamima</hi> (= ‘van jaar tot jaar’, Vulg. <hi type="italic">annua). Lebona</hi> is het tegenwoordige Loebbân; Seiloen ligt ten zuidoosten daarvan; <hi type="italic">ten zuiden</hi> wil zeggen dat men op den weg van Bethel naar Sichem eerst Silo voorbijgaat (dat rechts van den weg ligt) en daarna bij Lebona komt (links van den weg).</div>
<div id="n1200">De Israëlieten, die dezen raad gaven, waren zelf bij Silo gelegerd. Men kan zeer goed aannemen dat slechts enkele gezaghebbenden de zaak met de Benjaminieten overlegden buiten weten, niet alleen van de Silonieten, maar ook van de overige Israëlieten.</div>
<div id="n1201">De grondtekst heeft nog (aan het begin van v. 21): ‘en let goed op’.</div>
<div id="n1202"><hi type="italic">Naar gewoonte</hi> ontbreekt in den grondtekst, doch ligt in den zin. Het feestvieren ging met dergelijke <hi type="italic">reidansen</hi> gepaard; vgl. IX 27 (Sept. A en Vulg.), XI 34; Exod. XV 20, XXXII 19; I Reg. XVIII 6; II Reg. VI 12 (niet in den Hebr. tekst); Judith III 10; Ps. CXLIX 3, CL 4; Jer. XXXI 4 en 13; Thren. V 15; Luc. XV 25. Het uitgaan naar de <hi type="italic">wijngaarden</hi> wijst op het oogstfeest (druiven- en olijvenoogst), vgl. IX 27. Men heeft dus aan het herfst- of Loofhuttenfeest te denken (zie Exod. XXIII noot 14), waarbij men ook buiten de stad, in de wijngaarden (Is. I 8), in loofhutten verwijlde. In den Talmud wordt eene overlevering vermeld, volgens welke op den 15<hi type="super">den</hi> Ab en op den grooten Verzoendag (10 Tischri, vijf dagen vóór Loofhutten, misschien in verband staande met de Nieuwjaarsviering) ‘de Jerusalemsche meisjes in witte kleederen uittrokken en in de wijngaarden reidansen uitvoerden en zeiden: jongeling, sla uwe oogen op en zie toe wie gij u (tot vrouw) kiest; let niet op schoonheid, maar let op afkomst, want bedrieglijk is de bevalligheid, ijdel de schoonheid, eene vrouw, die Jahwe vreest, moet geprezen worden’ (Taänith 4, 8). Wellicht hangt dit gebruik op de eene of andere wijze met ons verhaal samen. Onder de <hi type="italic">meisjes van Silo</hi> zijn in 't algemeen te verstaan de meisjes die uit Silo naar buiten trokken; uit andere plaatsen zullen er ook meisjes naar het feest te Silo zijn gegaan. - Zoo wij aannemen dat dit feest omstreeks begin October viel en dat de oorlog met Benjamin ongeveer vier maanden vroeger geëindigd was (XX 47), dan heeft die oorlog gewoed in de maand Mei (den tijd van oorlog voeren, zie II Reg. XI 1 en III Reg. XX 22 met de aanteekeningen) en zijn de Israëlieten tusschen Paschen en Pinksteren of wellicht tegen het Paaschfeest opgetogen ter vergadering naar de Mispa, waar zij dan tevens de drie hoofdfeesten van Jahwe gevierd hebben.</div>
<div id="n1203">Hebr.: ‘tegen ons’, doch de lezing van de Vulg. wordt door goede Septuaginta-teksten gesteund; tot de verandering ‘ons’ vond men aanleiding in het volgende.</div>
<div id="n1204">De tekst, die hier door de Vulg. en meerdere teksten van de Septuag. wordt verondersteld, zou luiden: ‘Weest hun genadig, want zij hebben niet elk zijne vrouw gekregen bij den oorlog’. Bedoeld is dan de oorlog met Jabes en de opmerking is toe te schrijven aan dengene die de twee verhalen met elkaar in verband heeft gebracht. De tegenwoordige Hebr. tekst heeft: ‘Schenkt ze <hi type="italic">ons</hi> als gunst, want <hi type="italic">wij</hi> hebben niet elk’ enz. Dit past slechts in den mond der Benjaminieten; maar dan moet hiervóór in plaats van <hi type="italic">zullen wij hun zeggen</hi> staan: ‘zult <hi type="italic">gij</hi> hun zeggen’. Andere teksten missen de ontkenning en hebben: ‘want zij hebben elk zijne vrouw genomen in (den) oorlog’, d.i. krachtens oorlogsrecht. Daardoor wordt de staat van oorlog nog geacht te hebben voortbestaan tusschen Israël en de 600 Benjaminieten tot naden maagdenroof, en de onafhankelijkheid van dit verhaal blijft zoo onaangetast. Evenwel kan iemand eene verbetering hebben willen aanbrengen door <hi type="italic">niet</hi> weg te laten, en dan behoort de zin niet tot het oorspronkelijke verhaal. Dezelfde opmerking is te maken wanneer men met sommigen den Hebr. tekst verbetert: ‘want wij hebben niet voor elk (invoeging van <hi type="italic">l</hi>) zijne (d.i. eene) vrouw bekomen in den oorlog’ (met Jabes) - als gezegde der Israëlieten; maar zulk eene voor de hand liggende lezing zou, zoo zij echt was, niet zoo licht verdwenen zijn.</div>
<div id="n1205">Hebr. (na ‘oorlog’, zie de vorige noot): ‘want niet gij hebt ze gegeven aan hen’. Zoo lazen ook alle vertalingen. Het is een woord in den mond der Israëlieten en past dus niet bij de opvatting van het voorafgaande als gezegde der Benjaminieten. Zoo het echt en oorspronkelijk is, moet derhalve deze opvatting vervallen - en omgekeerd. Tot hiertoe kan dus v. 22 oorspronkelijk geluid hebben: ‘En wanneer hare vaders of broeders verwijtingen tegen u komen doen, dan zullen wij hun zeggen: Weest hun genadig, want zij hebben elk eene vrouw <hi type="italic">genomen</hi> in den <hi type="italic">oorlog</hi>’ (en hadden daartoe te eer het recht omdat wij al hunne vrouwen gedood hadden, en gij <hi type="italic">moogt</hi> ze hun laten houden), ‘gij immers hebt ze hun niet <hi type="italic">gegeven</hi>’ (zoodat ook uw eed ongeschonden blijft). Doch ook is mogelijk: ‘.... schenkt ze <hi type="italic">ons</hi> als gunst’ (‘want wij hebben niet voor elk hunner eene vrouw bekomen in den oorlog’ met Jabes, - onzeker), ‘immers (dan) hebt <hi type="italic">gij</hi> ze niet gegeven aan <hi type="italic">hen</hi>’ (en uwen eed niet gebroken). De eerste lezing is echter op critische gronden waarschijnlijker te achten, althans in het oorspronkelijke verhaal van den maagdenroof. Alleen is de echtheid van den zin ‘want.... oorlog’ in dit verhaal twijfelachtig, terwijl het verband krachtiger is zonder dien zin. Toen dit verhaal met het voorafgaande in verband werd gebracht, werd dan de zin (of de ontkenning <hi type="italic">niet)</hi> ingevoegd: ‘want zij hebben bij den oorlog (met Jabes) niet elk eene vrouw gekregen’. De Vulg. vat den tekst anders op: ‘zij hebben u de meisjes immers niet ontnomen als <hi type="italic">overwinnaars</hi> in den oorlog, zoodat gij ze weder met geweld van wapenen hebt op te eischen, maar zij hebben er om gevraagd (wat door de Vulg., niet geheel ten onrechte, ondersteld wordt), en daar gij ze (wegens uwen eed) <hi type="italic">niet gegeven</hi> hebt en zij toch vrouwen moesten hebben om hunnen stam in stand te houden (wat wij allen immers wenschen), hebben zij meisjes geroofd, zoodat uwe (schoon gerechtvaardigde) weigering oorzaak van de schaking is, en zoodoende <hi type="italic">is aan uwe zijde de schuld</hi> van den roof’. Doch zulk eene verklaring ligt niet voor de hand; aanleiding daartoe gaven de twee laatste woorden van het vers. Zie de volgende noot.</div>
<div id="n1206">Onverbonden met het voorafgaande beteekenen de twee Hebr. woorden: ‘thans zondigt gij’ of ‘zijt gij in schuld’, en zoo heeft de Vulg. ze opgevat. Beter neemt men ze in het verband: ‘want gij hebt ze niet aan hen gegeven, - alsdan (d.i. anders) zoudt gij gezondigd hebben.’ In plaats van <hi type="italic">kaʽêth</hi> (‘nu’ = alsdan?) lezen wij liever met meerderen <hi type="italic">ki-ʽatta:</hi> ‘want (ja) dan’. Sommigen lezen in het voorafgaande liever <hi type="italic">loe</hi> (‘indien’) dan <hi type="italic">lô (niet)</hi> en vertalen dan: ‘<hi type="italic">indien</hi> gij ze hun gegeven hadt, ja dan zoudt gij gezondigd hebben’. Doch daarvoor bestaat geen noodzakelijkheid en <hi type="italic">lô</hi> wordt door alle teksten gesteund. De geheele tekst luidde nu o.i. waarschijnlijk: ‘En wanneer hare vaders of broeders verwijtingen tegen u komen doen, dan zullen wij hun zeggen: Weest hun genadig, want zij hebben niet elk eene vrouw gekregen bij den oorlog (tegen Jabes); gij hebt ze immers niet aan hen (maar nu aan <hi type="italic">ons)</hi> gegeven (doch <hi type="italic">wij</hi> geven ze hun nu): ja in dat geval zoudt gij gezondigd hebben’. Voor den tekst in het oorspronkelijke zelfstandige verhaal zie noot 33. De twee laatste woorden van het vers (zie boven) kunnen zeer goed gemist worden en schijnen ons tot de verklarende glossen te behooren die in deze hoofdstukken zoo menigvuldig zijn. - De door de raadgevers aan de vaders en broeders der geschaakte meisjes aangeboden verontschuldiging voor de Benjaminieten zal zeker voldoende zijn geweest: inziende dat zij hunnen eed niet geschonden hadden, zullen zij zich om die schaking, waardoor hunne dochters en zusters aan volksgenooten werden uitgehuwelijkt, wel niet erg druk hebben gemaakt.</div>
<div id="n1207">Hebr.: ‘en zij namen vrouwen naar hun getal uit de danseressen, die zij geroofd hadden’ (of ‘roofden’); het laatste stoort de gedachte of zegt hetzelfde als de hoofdzin; het schijnt bijgevoegd door iemand die <hi type="italic">nasa</hi> (‘nemen’) opvatte in de latere beteekenis van ‘huwen’ (b.v. II Par. XI 21).</div>
<div id="n1208">Bouwden hunne steden weer op, zooals uit het Hebr. lidwoord blijkt; ‘bouwen’ beteekent meermalen ‘herbouwen’. Ook het andere verhaal (v. 5-14) schijnt een dergelijk slot gehad te hebben, zie noot 20. - De geheele aanleg van dit vers getuigt, dat ons verhaal het voorafgaande niet kende.</div>
<div id="n1209">Hebr.: ‘En de kinderen van Israël gingen te dien tijde van daar weg, ieder naar zijnen stam en zijn geslacht; en zij trokken uit van daar, ieder naar zijn erf’. De twee zinnen zijn niet van denzelfden schrijver. De eerste sloot vroeger waarschijnlijk het eerste verhaal en behoorde bij v. 14 (vgl. ook daar: ‘te dien tijde’). Zie verder de Inleiding blz. 149.</div>
<div id="n1210">Dit halfvers van de Vulg. staat in den Hebr. tekst als v. 25. Vgl. XVII 6, XVIII 1, 31 (Hebr. XIX 1) met de aanteekeningen. In de oorspronkelijke verhalen zal deze bemerking bij beide alleen aan het begin hebben gestaan. Een redactor schijnt ze, toen de twee verhalen nog elk afzonderlijk bestonden, ook aan het einde geplaatst te hebben om ze goed te merken als verhalen uit ‘de dagen toen er nog geen koning was’, en om ons nog eens te waarschuwen dat in den goeden tijd van het koningschap zoo iets niet zou gebeurd zijn: dan zou b.v. de koning terstond de misdadige Gabaïeten gestraft hebben en was het niet tot een oorlog op leven en dood gekomen met den geheelen stam Benjamin. Zoo vormen deze twee verhalen, die - zooals ook de weelderige glosseering aanduidt, waarvan zij het voorwerp zijn geweest, - vroeger afzonderlijk in omloop schijnen geweest te zijn (evenals het Boek Ruth), in de bedoeling van den gewijden schrijver een passende voorbereiding tot de instelling van het koningschap, waarvan de ontwikkeling in de Boeken Samuel zoo meesterlijk verhaald wordt; zie de Inleiding op I en II Reg. Door den Geest Gods geleid en verlicht heeft de gewijde schrijver, van wien wij ze ongeveer in den tegenwoordigen vorm ontvangen hebben, deze verhalen, waarschijnlijk alreeds eveneens door geïnspireerde schrijvers opgesteld en bewerkt, aan het volk Gods en aan ons twee kostbare schriftstukken overgeleverd, die - behalve de nuttige lessen die zij bevatten voor den geloovigen Israëliet - een breeden blik geven in de geschiedenis en de economie van het Oude Verbond. Dit blijft waar, al zouden ook sommige bijzonderheden, waarmede deze verhalen gesmukt zijn, juist niet <hi type="italic">historisch</hi> waar zijn. Want een geïnspireerd ‘geschiedschrijver’ van het Oude Testament is een door God verlicht en geleid bewaarder en bewerker van goede oude verhalen, waarvan hij den inhoud, door den alles doordringenden zuurdeesem der goddelijke inspiratie, maakt tot het woord Gods, ons wijzende den vinger Gods in den gang der geschiedenis, ons leerende dat God het goede wil en het kwade verafschuwt, ons vermanende tot godsdienst en deugd en steeds weer ons verlangen opwekkende naar hooger en beter: naar de Verlossing.</div>
<div id="n1211">In het land Israël. Dat de hier behandelde gebeurtenissen <hi type="italic">in het begin</hi> van het tijdvak der rechters moeten hebben plaats gevonden, valt hieruit te besluiten, dat Boöz volgens Matth. I 5 de zoon was van Rahab, de tijdgenoote van Josue. Zie Jos. II en VI.</div>
<div id="n1212">Het land Moab lag aan de overzijde van de Doode Zee, ten zuiden van Ruben. Elimelech ging daar wonen als <hi type="italic">vreemdeling</hi>, omdat hij voornemens was naar zijn land terug te keeren.</div>
<div id="n1213">Blijkens I Par. II 51, IV 4 stamden de bewoners van Bethlehem af van <hi type="italic">Ephrata. Bethlehem in Juda</hi> - een ander Bethlehem wordt Jos. XIX 15 als stadje in Zabulon genoemd - ligt op een afstand van omstreeks twee uren zuidelijk van Jerusalem op een dubbelen heuvel. Vgl. IV 11; Gen. XXXV 16, XLVIII 7.</div>
<div id="n1214">Ruth was de huisvrouw van den oudsten zoon en erfgenaam Mahalon. Zie IV 10.</div>
<div id="n1215">In de huizen was een bijzonder gedeelte voor de vrouwen bestemd; de dochters woonden natuurlijk bij de moeder.</div>
<div id="n1216">Noëmi zinspeelt blijkbaar op de leviraatswet, volgens welke broeders verplicht waren, de weduwe van hun overleden broeder te huwen, zoo deze geen kinderen had nagelaten. Zie Gen. XXXVIII 8; Deut. XXV 5 volg.</div>
<div id="n1217">Hebr.: ‘Omdat het mij bitter is, meer dan u’. De zin zal zijn: Ik zal in mijn land in grooter nood verkeeren dan gij in het uwe. Keert daarom terug.</div>
<div id="n1218">Naar heidensche opvatting had elk volk zijn eigen god of goden. In Noëmi's mond schijnen de gebezigde woorden slechts eene wijze van spreken om te zeggen: uwe schoonzuster is naar haar vaderland teruggekeerd.</div>
<div id="n1219">Een in het Hebr. gebruikelijke vorm van eed. Vgl. I Reg. III 17, XX 13. De liefde en zorg voor hare schoonmoeder, welke zij in haar ouderdom en armoede niet wilde verlaten, noopten Ruth met haar te gaan en af te zien van een tweede huwelijk. Daarom verdiende zij te worden opgenomen in het volk Gods en werd zij door Boöz (II 12) zoozeer geprezen.</div>
<div id="n1220">Hebr.: ‘Is dat die Noëmi?’ Vraag of uitroep van verbazing over den ongelukkigen toestand, waarin men Noëmi zag terugkeeren.</div>
<div id="n1221"><hi type="italic">Noëmi</hi> beteekent eigenlijk <hi type="italic">mijne zoetigheid.</hi> De verklaring van den naam evenals die van <hi type="italic">Mara</hi> is een toevoegsel der Vulgaat.</div>
<div id="n1222">D.i. omtrent Paschen of het einde van April.</div>
<div id="n1223">De Wet schreef aan de eigenaars voor, de gevallen aren te laten liggen voor de weduwen, de vreemdelingen en de armen. Zie Lev. XIX 9, XXIII 22; Deut. XXIV 19.</div>
<div id="n1224">Volgens den Hebreeuwschen tekst ‘zette zij zich slechts een weinigje in het huis’. Bedoeld is daarmede zeker de tent of barak, welke men tijdens den oogst op het veld placht op te slaan.</div>
<div id="n1225">Het onderwerp van het Hebreeuwsche werkwoord is mannelijk. Vermoedelijk werd dus de gerst gesneden door de knechten en gebonden door de dienstmaagden. Bij dezen zou Ruth zich voegen, om meer op haar gemak te zijn.</div>
<div id="n1226">Het Hebreeuwsch laat Ruth zeggen, dat zij ook in de toekomst hoopt genade te vinden in de oogen van Boöz, eene hoop, die zich grondt op de vriendelijke woorden tot haar gesproken.</div>
<div id="n1227"><hi type="italic">In den azijn.</hi> In het Oosten gebruikten de landlieden op het veld steeds azijn bij hun maaltijden. Nog heden ten dage maakt in Palaestina knoflook in azijn mede hun voedsel uit. Over <hi type="italic">gerooste aren</hi> zie Num. II noot 10.</div>
<div id="n1228">Hebr.: ‘Ook indien zij tusschen de schooven wil verzamelen’. Deze lezing schijnt te verkiezen boven die van de Vulgaat; want Boöz kon bezwaarlijk aannemen, dat Ruth zonder zijne uitdrukkelijke vergunning op eigen hand zou oogsten. In den regel mochten de armen niet tusschen de schooven komen, opdat zij geen aren uit de schooven zouden trekken.</div>
<div id="n1229"><hi type="italic">Met een stok had geslagen</hi>, de eenvoudigste wijze van dorschen, alleen bij den oogst van kleine hoeveelheden gebruikelijk. Een <hi type="italic">ephi</hi> bevat ruim acht en dertig liter.</div>
<div id="n1230">Volgens de lezing der Vulgaat moet men aannemen, dat Boöz zich voorheen ook ten opzichte van Elimelech en Mahalon welwillend had betoond. Dat ligt echter niet noodzakelijk in de woorden van den grondtekst: ‘Omdat hij zijne goedertierenheid niet onttrokken heeft, noch wat de levenden, noch wat de dooden betreft’, waarvan de vermoedelijke zin is, dat Boöz door goed te doen aan de levenden ook de nagedachtenis der overledenen eerde.</div>
<div id="n1231">Het Hebr. voegt er bij: ‘en een van onze lossers’. Losser (Hebr. <hi type="italic">goëel)</hi> werd de bloedverwant genoemd, die naar het voorschrift van Lev. XXV 26, 48 een akker inloste, welken de oorspronkelijke eigenaar had moeten verkoopen.</div>
<div id="n1232">Door <hi type="italic">rust</hi> verstaat Noëmi hier gelijk I 9 niets anders dan <hi type="italic">het huwelijk</hi>, den levensstaat, waarin Ruth, die thans als een zwervelinge was, tot eene rustige bestemming zou komen. Met vreugde had de schoonmoeder de klimmende hoogachting en genegenheid van Boöz jegens Ruth waargenomen; op grond daarvan hoopt zij het nu daarheen te leiden, dat hij het plichthuwelijk met haar sluite. Wel was Boöz niet de <hi type="italic">broeder</hi> van Mahalon en door <hi type="italic">de wet</hi> (zie Deut. XXV 5-10) verplicht, diens weduwe te huwen; zelfs was hij niet de <hi type="italic">naaste</hi> bloedverwant van den overledene en zoo bij ontstentenis van een broeder door <hi type="italic">de volkszeden</hi> aangewezen, om dien plicht over te nemen; maar de goede gezindheid van Boöz deed Noëmi het stoutste hopen.</div>
<div id="n1233">In het Oosten bevinden zich de dorschvloeren buiten de huizen. Het daar verzamelde graan werpt men, nadat het gedorscht is, 's avonds, als de wind opsteekt, in de hoogte; de wind blaast dan kaf en stof weg. Om het graan te bewaken, brengen dan de landbouwers den nacht op den dorschvloer door.</div>
<div id="n1234">Voor <hi type="italic">de beste kleeren</hi> heeft het Hebr. enkel <hi type="italic">simlah</hi>, d.i. een mantel of opperkleed, dat blijkens Ex. XX 26 door de armeren, die geen voldoende huisvesting hadden, 's nachts niet kon worden gemist. Ruth moest zich dus met zulk een opperkleed tegen de nachtelijke koelte beschutten. <hi type="italic">Totdat hij met het eten en drinken gedaan heeft</hi> wil blijkens den samenhang zeggen: totdat hij zich ter ruste legt. Ruth mocht zich in het geheel niet laten zien.</div>
<div id="n1235"><hi type="italic">Aan het voeteinde.</hi> De grondtekst leest enkel: <hi type="italic">vegillith marglotthâv</hi>, wat wij wel het best weergeven met: ‘en gij zult zijne voeten ontblooten’. Het woord <hi type="italic">marglôth,</hi> dat, afgeleid van <hi type="italic">regel</hi>, d.i. voet, alleen nog v. 7 en Dan. X 6 voorkomt, beteekent volgens laatstgenoemde plaats dat gedeelte der beenen, hetwelk, indien men gekleed was, gewoonlijk onbedekt bleef. Gelijk zulks het gebruik was onder de landbouwers ging Boöz op den dorschvloer slapen in zijne gewone dagkleedij, welke slechts tot de enkels reikte; hij behoefde dus alleen zijne voeten door een deken tegen de nachtelijke koelte te beschermen; vandaar dat in het Hebr. ‘zijne voeten bedekken’ beteekent: zich ter ruste leggen. Zie Jud. III 24 en I Reg. XXIV 4 met de aanteekeningen. Volgens den raad van Noëmi moest dus Ruth <hi type="italic">ongezien</hi> zoeken te ontdekken, waar Boöz zijn nachtrust ging houden, en als deze, <hi type="italic">na gegeten en gedronken te hebben</hi>, was gaan liggen en ingeslapen, hem naderen, <hi type="italic">zijne voeten ontblooten</hi> en dan zelf zich aan zijne voeten nederleggen. Wat beoogde Noëmi met dat alles? Verreweg de meeste schriftverklaarders zien in de door haar aan Ruth voorgeschreven gedragslijn een symbolisch verzoek, dat wordt verduidelijkt door de woorden van Ruth in v. 9 (volgens de vertaling der Vulgaat): ‘spreid uwen mantel uit over uwe dienstmaagd, omdat gij (haar) naastbestaande zijt’. Door het opslaan van den mantel of deken, waarmede de voeten of beenen van Boöz bedekt waren, zou Ruth hem haar verlangen naar den bijslaap en naar een huwelijk met hem te kennen geven; door dien mantel over haar uit te breiden zou Boöz antwoorden, dat hij haar verlangen inwilligde. Men neemt daarbij aan, dat die zinnebeeldige handeling bij het sluiten van een huwelijk algemeen gebruikelijk was. Maar van zoodanig gebruik is niets bekend. Ook is het zeer twijfelachtig, of de Vulgaat den zin der woorden van Ruth in v. 9 juist weergeeft; zij luiden naar den grondtekst woordelijk: ‘spreid <hi type="italic">uwen vleugel</hi> uit over uwe dienstmaagd’, hetwelk zeer zeker ook beteekenen kan: neem mij onder uwe bescherming (zie noot 6). Eindelijk schijnt zulk een raad, als Noëmi zou hebben gegeven, in zedelijk opzicht bedenkelijk, zoo zelfs, dat de H. Ambrosius Noëmi schijnt te laken en andere kerkvaders het noodig oordeelen, haar en Ruth, die overeenkomstig haar raad handelde, te verontschuldigen. De nieuwe, juiste uitlegging is deze: Noëmi acht voor de verwezenlijking van haar hoop een ontmoeting tusschen Boöz en Ruth noodig, eene ontmoeting zonder getuigen, welke aan eerstgenoemde de hulpbehoevendheid van Ruth ten duidelijkste moet doen blijken. Daartoe biedt de dorschvloer van Boöz in dien nacht eene geschikte gelegenheid. Als Boöz en zijne knechten <hi type="italic">na het feestelijk oogstmaal</hi> (zie v. 7) zich op den dorschvloer ter ruste begeven, zullen zij zeker spoedig in diepen slaap vallen. Ongemerkt kan dan Ruth naar Boöz heensluipen. Maar slaapt deze door tot den morgen, dan ontstaat er gevaar, dat er getuigen zijn bij de ontmoeting. Zonder door Ruth bepaald gewekt te worden, wat niet raadzaam zou geweest zijn, moet dus Boöz in den nacht ontwaken. Hoe dat bewerkstelligd? Op zeer eenvoudige wijze. Wie kan met koude voeten den ganschen nacht doorslapen? De deken dus van zijne voeten genomen! Het middel treft doel. Boöz ontwaakt in het midden van den nacht.</div>
<div id="n1236">Bij het einde van den oogst werd gewoonlijk een vroolijk maal gehouden.</div>
<div id="n1237">Hebr.: <hi type="italic">uw vleugel. Kanaph</hi> wordt wel is waar dikwerf voor <hi type="italic">mantel</hi> of <hi type="italic">mantel-vleugel</hi> (vgl. Num. XV 38; Deut. XX 30, XXIII 1, XVII 20; I Reg. XXIV 5, 12) gebezigd, maar beteekent niet minder zelden ook <hi type="italic">bescherming.</hi> Zie Ps. XVI 8, XXXV 8, LVI 2, LX 5. In denzelfden zin komt het ook in dit boek II 12 voor. Ruth vraagt van Boöz niet rechtstreeks het huwelijk; zij roept vooreerst slechts zijne hulp en bescherming in. Er was nog een ander bloedverwant van Mahalon, hem nader dan Boöz. Dien zou Boöz voor haar herinneren aan den leviraatsplicht. Eerst als deze dien weigerde, gelijk Noëmi schijnt te hebben verwacht, richtte zich Ruth's bede om het leviraatshuwelijk tot Boöz zelf.</div>
<div id="n1238">Had Boöz in Ruth's daad iets onpassends gezien, dan zou hij haar zeker hebben gelaakt. Nu echter prijst hij haar zoowel om hetgeen zij thans doet als om hetgeen zij vroeger had gedaan. Haar <hi type="italic">eerste ontferming</hi> (Hebr. <hi type="italic">eerste weldadigheid)</hi> zag Boöz voornamelijk in de trouw aan haar schoonmoeder, voor wie zij vaderhuis en vaderland had verlaten (vgl. II 11), haar <hi type="italic">jongste ontferming</hi> in haar streven, om voor haar overleden echtgenoot een wettig erfgenaam te kweeken. Om dat te bereiken, schrikt zij niet terug voor het denkbeeld van met een bejaarden man een huwelijk aan te gaan, terwijl zij, haar jeugd en schoonheid raadplegend, had kunnen trachten een jongen echtgenoot te krijgen.</div>
<div id="n1239">Ook uit deze woorden blijkt, dat Ruth van Boöz niet rechtstreeks en onmiddellijk het huwelijk gevraagd heeft, maar vooreerst zijn tusschenkomst bij den anderen bloedverwant, en eerst als deze afstand deed van zijn recht, het huwelijk.</div>
<div id="n1240">Naar het Hebr.: ‘En nu in waarheid (u) vermaagschapt ben ik. En ook is er een ander dan ik.’ Dit laatste geeft de reden aan, waarom Boöz niet terstond aan Ruth het huwelijk belooft.</div>
<div id="n1241">Om opspraak te voorkomen.</div>
<div id="n1242">De poorten der steden waren de plaatsen des gerichts. Volgens Deut. XXV 7 moesten juist ook zaken als de onderhavige daar behandeld worden.</div>
<div id="n1243">Hebr.: <hi type="italic">peloni almoni</hi>, wat wij het best zouden vertalen met: <hi type="italic">Gij daar.</hi> Naar allen schijn wil Boöz den bloedverwant niet met zijn naam aanroepen, omdat hij zijne minder edele houding voorziet. Die houding was ook wel de oorzaak, dat 's mans naam of vergeten of opzettelijk in v. 1 verzwegen werd.</div>
<div id="n1244">Als getuigen en scheidsrechters, vgl. vv. 9 en 11.</div>
<div id="n1245">Volgens bekend Joodsch gebruik worden bloedverwanten ook <hi type="italic">broeders</hi> genoemd. De grondtekst laat verschillende vertalingen van het werkwoord toe: ‘.... biedt te koop, .... zal verkoopen of .... heeft verkocht’. Het laatste verdient de voorkeur, daar in het volgende onderhandeld wordt over de <hi type="italic">lossing</hi> van Elimelech's erfdeel, dat dus te voren moet zijn verkocht geworden. Vermoedelijk had Elimelech zelf bij zijn vertrek naar Moab zijn erfakker van de hand gedaan, maar wordt hier Noëmi als verkoopster genoemd, omdat zij toen met hem één rechtspersoon uitmaakte en thans alleen nog in leven is. Men houde hierbij in het oog, dat volgens Lev. XXV 23-28 een Israëliet zijn erfdeel eigenlijk niet kon verkoopen, maar alleen het vruchtgebruik daarvan en ook dit slechts tijdelijk, d.i. tot aan het eerstvolgende jubeljaar of tot een steeds mogelijken wederinkoop of lossing. Ondanks den verkoop behield dus Elimelech toch het naakte recht op zijn erfdeel. Bij zijn dood kwam dit recht op zijn oudsten zoon en, zoo deze vóór den jongeren broeder gestorven was, op den jongsten. Nadat beiden zonder kinderen overleden waren, werden wel is waar volgens het erfrecht (zie Num. XXVII 8-12) noch Noëmi, noch de weduwen van hare twee zoons wettige erfgenamen; toch ging het erfdeel of het recht daarop niet terstond over op de naaste mannelijke bloedverwanten van Elimelech. Ter wille van de kinderen, die uit een nog mogelijk leviraatshuwelijk hetzij van Noëmi of van een harer dochters konden worden verwacht, werd het erfdeel, in dit geval het recht daarop, nog tijdelijk aan de weduwen gelaten. Wie dus van de naastbestaanden het huis Elimelech weder wilde opbouwen, moest eerst diens erfdeel lossen uit de vreemde handen, waarin het was gekomen, en dan een leviraatshuwelijk aangaan met die weduwe, welke door leeftijd en omstandigheden daartoe was aangewezen, d.i. met Ruth.</div>
<div id="n1246">Naar het Hebr.: ‘indien gij wilt lossen, los’. Ook in de volgende verzen gebruikt de grondtekst nergens het woord ‘koopen’, maar gewaagt slechts van ‘bezitten’ of ‘weder-inkoopen’ d.i. lossen.</div>
<div id="n1247">Volgens den grondtekst: ‘Ten dage, dat gij den akker aanvaardt uit de hand van Noëmi, aanvaardt gij dien ook uit de hand van Ruth, .... die de huisvrouw was van den overledene’, dat wil zeggen; in de lossing is niet alleen Noëmi begrepen, maar ook Ruth, die als de weduwe <hi type="italic">van den het laatst overleden stamhouder der familie</hi>, te weten van Mahalon, recht heeft op het leviraatshuwelijk.</div>
<div id="n1248">De eerste zoon, uit een plichthuwelijk geboren, was de eenige erfgenaam van den erfakker; hij gold als de zoon van den eersten man zijner moeder, op wiens naam hij in het geslachts-register werd ingeschreven; vandaar de uitdrukking: den naam des gestorvenen verwekken over zijn erfdeel. De verdere kinderen echter uit het plichthuwelijk werden ingeschreven op den naam van hun eigenlijken vader en erfden met diens overige kinderen. De erfenis dezer kon dus door een plichthuwelijk schade lijden. Minder edelmoedig en niet zonder overdrijving zegt daarom de naastbestaande (naar het Hebr.): ‘opdat ik mijne eigen erfenis niet bederve’.</div>
<div id="n1249">Deze zinsnede geeft zeker te verstaan, dat de gebeurtenis ten tijde van den schrijver lang geleden was, maar dwingt ons geenszins om den oorsprong van het Boek in een zeer laat tijdperk te plaatsen. Het geheel nieuwe tijdperk, dat met het koningschap begon, kon aartsvaderlijke gebruiken als het onderhavige spoedig in vergetelheid doen geraken.</div>
<div id="n1250">Het hier geschilderde gebruik verschilt in alle opzichten van hetgeen Deut. XXV 9 wordt voorgeschreven. Men kan het vergelijken met onze zegswijze: <hi type="italic">in eens anders schoenen treden.</hi> Met het schoeisel van den ouden eigenaar betrad de nieuwe diens vroeger eigendom, dat nu het zijne geworden was. Vgl. Deut. I 86, XI 24; Jos. I 3; Ps. CVII 10.</div>
<div id="n1251">Deze zegenwensch werd, naar men vermoedt, gewoonlijk gebruikt als er een huwelijk werd gesloten in Israël, of meer bepaaldelijk in Juda en te Bethlehem. Het parallelisme aan het einde van v. 11 doet denken aan een vast formulier. <hi type="italic">Rachel en Lia</hi> gelden als de eigenlijke moeders van Jacob's zonen of <hi type="italic">het huis van Israël.</hi> Want, schoon ook Bala en Zelpha eenige van die twaalf zonen baarden, werden toch steeds ook die zonen gerekend als kinderen van Lia en Rachel.</div>
<div id="n1252">Na <hi type="italic">Rachel en Lia</hi>, de moeders van het geheele huis Israël, wordt herinnerd aan <hi type="italic">Thamar</hi>, de voornaamste moeder van den stam <hi type="italic">Juda</hi>, van welke door <hi type="italic">Phares</hi> ook Boöz en de meeste Bethlehemieten afstamden. Vgl. v. 18-21.</div>
<div id="n1253">Hebr.: ‘dat gij heden een <hi type="italic">losser</hi> zoudt derven’. Men prijst dus Noëmi gelukkig, niet rechtstreeks om de geboorte van Obed, maar omdat zij voor Ruth een <hi type="italic">goeel</hi> gevonden heeft.</div>
<div id="n1254">Vgl. I Reg. I 8: ‘Ben ik voor u niet beter dan zeven zonen?’ In de liefde en in het kroost van hare schoondochter vindt Noëmi <hi type="italic">overvloedigen</hi> troost voor alles wat zij leed en derfde.</div>
<div id="n1255">Hier schijnt niet zoozeer de <hi type="italic">gestadige zorg en liefde</hi> van Noëmi voor haar kleinzoon bedoeld te worden, als haar optreden bij eene bepaalde gebeurtenis, te weten de <hi type="italic">besnijdenis</hi> van Obed op den achtsten dag. na zijne geboorte. Zie Lev. I 57 volg.</div>
<div id="n1256">Schoon v. 22 in overeenstemming met die woorden luidt: ‘Obed gewon Isaï, Isaï gewon David’, behoeft men geenszins aan te nemen, dat Isaï Obed's zoon was <hi type="italic">in het eerste geslacht.</hi> In de volgende geslachtslijst ontbreken zeker vóór Obed verschillende namen. Er kunnen dus ook tusschen Obed en Isaï een of meer geslachten zijn weggelaten. Met de woorden: ‘deze is de vader van Isaï, den vader van David’ wilde de schrijver er slechts aan herinneren, dat uit Obed de vader van het koninklijk geslacht van David is voortgekomen.</div>
<div id="n1257">Bijna woordelijk dezelfde geslachtsboom keert terug I Par. II 5-12; Matth. I 3-5 en in omgekeerde volgorde Luc. III 31-33.</div>
<div id="n1258"><hi type="italic">Esron</hi> was wel de onmiddellijke zoon van Phares, daar hij volgens Gen. XLVI 8 en 12 met hem naar Egypte trok. Om den tijd te bepalen, waarin <hi type="italic">Aram</hi> of <hi type="italic">Ram</hi> leefde, ontbreekt het in de H. Schrift aan gegevens. Dat er echter in dit vers vele geslachten moeten zijn weggelaten, volgt hieruit, dat <hi type="italic">Aminadab</hi> leefde na den terugkeer der Joden uit Egypte, dus zeker meer dan drie eeuwen na Esron. Want toen gaf deze zijne dochter Elisabeth ten huwelijk aan Aäron. Zie Ex. VI 23.</div>
<div id="n1259"><hi type="italic">Naässon</hi> was een broeder van de in de vorige noot genoemde Elisabeth, een tijdgenoot dus van Aäron en derhalve ook wel de onmiddellijke zoon van Aminadab. Vgl. Num. I 7, VII 12, 17, X 14.</div>
<div id="n1260"><hi type="italic">Salmon,</hi> wiens naam in het Hebr. verschillend wordt geschreven, huwde de bekende <hi type="italic">Rahab,</hi> tijdgenoote van Josue. Zie Matth. I 5. De daar gebezigde woorden: ‘Salmon gewon Boöz uit Rahab’ geven te kennen, dat Boöz Salmon's onmiddellijke zoon was. Boöz werd dus tijdens of kort na het bestuur van Josue geboren.</div>
<div id="n1261">Daar <hi type="italic">Obed</hi> geboren werd uit het leviraatshuwelijk van Ruth met Boöz, en deze (zie noot 19) in het begin van het tijdvak der rechters leefde, worden in dit vers de stamouders van Isaï, wiens leven reeds valt in de regeering van koning Saül, overgeslagen, voor zoo verre zij in het tijdperk der rechters leefden.</div>
<div id="n1262">Over den samenhang der eerste zeven hoofdstukken met het Boek der Rechters zie de Inleiding op dat boek.</div>
<div id="n1263">Dr. H.A. Poels.</div>
<div id="n1264">De andere inlasschingen van dien aard zijn: I Reg. XIII 1, XIV 49-51; II Reg. III 2-5, V 4-5, 13-16, VIII 16-18 en wellicht ook 1-15 (zie de betreffende noot).</div>
<div id="n1265">Aan een tekortkoming van laatstgenoemden aard is b.v. de duisterheid te wijten, welke aan de verklaarders van I Reg. X 7-9 en XII 4-7 voorheen zooveel hoofdbrekens veroorzaakte. Eerst nu men heeft ingezien, dat I Reg. X 8 daar niet op zijne plaats is, maar met nog minstens één vers, dat te loor ging, welks inhoud echter te gissen valt, achter I Reg. XII 5 uitviel, zijn beide plaatsen opgehelderd.</div>
<div id="n1266">Zulk een zoogenaamde verbetering onderging b.v. I Reg. XV 12 (zie de noot aldaar), toen men niet meer inzag, dat met het daar genoemde <hi type="italic">Galgala</hi> (Hebr. <hi type="italic">hag-gilgal)</hi> niet de stad van dien naam bij Jericho, maar de heilige hoogte van Cariathiarim-Gabaon bedoeld is.</div>
<div id="n1267">Een dier middelen, voor de Boeken Samuel van bijzonder gewicht, verschaft ons de eerst onlangs (door Prof. H. Grimme) gemaakte ontdekking, dat, zoo dikwerf een profeet den wil Gods aan menschen vorkondigt, zijn woord metrischen vorm aanneemt. Zie I Reg. XV 2 en vooral II Reg. VIII 5-17, XII 7-12 met de aanteekeningen.</div>
<div id="n1268">Zie b.v. II Reg. XI 8-12, 18-25 met de aanteekeningen.</div>
<div id="n1269">Andere, meer in bijzonderheden gaande bezwaren worden, zoo zij het verdienen, in de aanteekeningen op den tekst medegedeeld en weerlegd.</div>
<div id="n1270">Vele nieuweren houden vol dat de Chroniekschrijver de Boeken Samuel als bron gebruikte en het daar gevondene volgens zijne opvatting en bedoeling willekeurig wijzigde, verminkte en aanvulde. Die bewering is stellig valsch. Al heeft hij zeker de Boeken Samuel gekend, zijne bron waren niet deze, maar dezelfde geschriften, waaraan ook zij voor een goed deel ontleend waren. Uit die geschriften nam hij veel over wat de schrijver der Boeken Samuel, als voor zijn doel minder geschikt, ongebruikt had gelaten.</div>
<div id="n1271">De aanhef van het verhaal naar het Hebr.: ‘<hi type="italic">En</hi> er was....’, zonder nadere aanduiding van tijd, gaat uit van de toestanden in het Boek der Rechters geschilderd. Wellicht sloot het vroeger aan bij Judic. XVI; opmerkelijk is de overeenkomst van dezen aanhef met dien van Judic. XVII. <hi type="italic">Ramathaïm-Sophim.</hi> Eene stad van dien naam komt elders niet voor; het vervolg van het verhaal leert, dat <hi type="italic">Rama</hi> (Hebr. meestal <hi type="italic">ha-Rama)</hi> in het land <hi type="italic">Suph</hi> (zie IX 5) bedoeld is. Naar een verbeterde lezing van den verschreven grondtekst zal men moeten lezen: ‘En er was een man <hi type="italic">van ha-Rama (in</hi> of <hi type="italic">van) Suph</hi> van het gebergte Ephraïm’. <hi type="italic">Het gebergte Ephraïm</hi>, Jos. XI 16 en 21 ‘gebergte van Israël’ genoemd, is het bergland, dat na eene geringe bodemverlaging ten N. van het gebergte van Juda (zie Jos. XI noot 13), ongeveer aan de noordelijke grens van Juda begint en door Benjamin, Ephraïm en Manasses loopt tot de vlakte van Esdrelon. Volgens II Reg. XX 1 vgl. met 21 behoorde dan ook het land Jemini, in welks onmiddellijke nabijheid het land <hi type="italic">Suph</hi> lag, tot het gebergte Ephraïm. Vgl. hierna IX 3-5. Over de ligging van Rama-Suph zie de aanteekeningen aldaar. <hi type="italic">Elcana.... Ephrateër.</hi> Vgl. I Par. VI 26-27, 33-35 en noot 19. Door Suph stamde Elcana af van Caäth en was dus van Levietischen bloede. <hi type="italic">Ephrateër</hi>, dat naar den grondtekst zoowel op <hi type="italic">Suph</hi> als op <hi type="italic">Elcana</hi> kan slaan, heeft daarom niet den zin van ‘Ephraïmiet’, maar duidt aan, dat deze familie woonde in de streek van Cariathiarim, dat, evenals Bethlehem, Ephrata genoemd wordt (zie Ps. CXXXI noot 6), omdat het evenzeer door een afstammeling van Ephrata gesticht was (zie I Par. II 50, 51). Vgl. ook de noot op X 2. De Levieten, die onder alle stammen verspreid waren, werden nader aangeduid door den naam hunner woonplaats; vgl. Judic. XVII 7, 9.</div>
<div id="n1272"><hi type="italic">Anna</hi> beteekent genade, <hi type="italic">Phenenna</hi> koraal of parel.</div>
<div id="n1273">Hebr.: ‘van dagen tot dagen’, d.i. of jaarlijks (vgl. Judic. XVII 10) of op de (voorgeschreven) feesten Paschen, Pinksteren, Loofhutten (zie Ex. XXIII 17, XXXIV 23; Deut. XVI 16).</div>
<div id="n1274">Deze hier voor het eerst in de H. Schrift voorkomende uitdrukking (volledig: de Heer <hi type="italic">God</hi> der heerscharen) wordt in het O.T. vooral door de profeten ontelbare keeren herhaald. Met <hi type="italic">de heerscharen</hi> (Hebr. <hi type="italic">tsebaooth</hi>, dat de Vulgaat in navolging der Septuag. dikwerf onvertaald laat) zijn de hemelsche machten, de engelen, en ook de sterren bedoeld.</div>
<div id="n1275">Zie Jos. XVIII 1. Sedert de verovering van het H. Land was de te Silo geplaatste tabernakel van Moses, het heiligdom der ark, met de ark daar onafgebroken gebleven. Zie Judic. XX 1, XXI 5, 8, 19 met de aanteekeningen.</div>
<div id="n1276">Van de zonder twijfel talrijke priesters, welke den dienst bij het ééne nationale heiligdom van Israël verrichtten, worden hier alleen de twee zonen van den hoogepriester uitdrukkelijk genoemd van wege de gewichtige rol, welke zij in het volgend verhaal spelen.</div>
<div id="n1277">Een dankoffer, van welks vleesch de gever een gedeelte terugontving, dat blijkens Lev. VII 5 op den dag der offerande moest worden gegeten.</div>
<div id="n1278">Hebr. <hi type="italic">appaim</hi>, dat gewoonlijk, maar slechts met behulp eener zeer gedwongen verklaring wordt weergegeven met <hi type="italic">dubbel</hi>, schijnt naar de Septuag. te zijn ontstaan uit <hi type="italic">ephes</hi>, waardoor de zin van v. 5<hi type="italic">a</hi> deze wordt: ‘Aan Anna gaf hij slechts één stuk; <hi type="italic">niettemin</hi> had hij Anna lief’. Volgens de Vulgaat betreurt het Elcana, dat hij aan de beminde, maar kinderlooze Anna slechts één stuk kan geven, terwijl Phenenna met hare kinderen er meer ontvangt.</div>
<div id="n1279">Met behulp der Septuag. gewijzigd schijnt v. 7, te moeten luiden: ‘En aldus deed hij (Elcana) jaar op jaar, zoo dikwerf hij opging tot het huis des Heeren. Maar Anna verhulde haar hoofd en weende en wilde niet eten’.</div>
<div id="n1280">D.i. <hi type="italic">vele</hi> zonen. Vgl. Gen. XXXI 7, 41; Num. XIV 22.</div>
<div id="n1281">Voor het overbodige <hi type="italic">te Silo</hi> (Hebr. <hi type="italic">besjiloh)</hi> zal men zeker moeten lezen <hi type="italic">in de cel</hi> (Hebr. <hi type="italic">balisjka)</hi>, zie noot 12 en 16. Blijkens v. 18 at Anna eerst na haar terugkomst. Ook is het hinderlijk, dat de vermelding van de plaats ontbreekt, waarheen zij zich begaf, toen zij opstond. Zoo men in de Septuag. <hi type="italic">te Silo</hi> vervangt door <hi type="italic">in de cel</hi> luidt het vers aldaar: ‘en zij stond op, nadat <hi type="italic">zij</hi> gegeten <hi type="italic">hadden</hi> (d.w.z. na afloop van het offermaal, aan hetwelk Anna niets genuttigd had) in de cel, en ging staan vóór den Heer’, d.i. begaf zich naar het heiligdom.</div>
<div id="n1282"><hi type="italic">Heli</hi> is de eerste en eenige hoogepriester, die tevens als rechter verschijnt. Hij stamde door Ithamar van Aäron af. - Voor <hi type="italic">tempel</hi> heeft het Hebr. <hi type="italic">hekal</hi>, dat steeds een gebouw (paleis of tempel), nooit tent beteekent (zie II Reg. VII 6). Ook <hi type="italic">de deurpost</hi> doet denken aan een gebouw. Toch was het heiligdom van Silo de aloude Mosaïsche tabernakel, welke later naar den heuvel van Cariathiarim-Gabaon verplaatst (zie VII 1 met de noot) en tot Salomon's tijd daar gebleven, door dezen blijkens II Par. II 5 in den tempel van Jerusalem werd overgebracht. Maar rondom het veel bezochte heiligdom waren overeenkomstig de behoeften allerlei gebouwen verrezen, als woningen en wachtkamers voor de priesters en andere dienaren van het heiligdom, vertrekken voor de pelgrims (zie noot 11), stallen voor het offervee enz., en dit geheel met tabernakel en koperen altaar heet hier <hi type="italic">hekal</hi>, elders (zie X 3 met de noot) <hi type="italic">huis Gods.</hi> De <hi type="italic">deurpost</hi> is zeker de post van de hoofdpoort der gebouwen; zie III 15. Te Silo en later te Gabaon had men reeds in het klein en in minder prachtige bouwvormen al wat later den tempel van Jerusalem uitmaakte.</div>
<div id="n1283">Geheel ten onrechte beweren sommigen, dat Anna den zoon, dien zij van God afsmeekte, voor <hi type="italic">het priesterschap</hi> wilde bestemmen. Daarvan is in het geheele verhaal niets te bespeuren en kon ook geen sprake zijn, daar Elcana niet tot het geslacht van Aäron behoorde. De knaap zou een nazareër zijn, niets meer. Zie Num. VII met noot 1.</div>
<div id="n1284">Naar de Septuag.: ‘verduw den wijn en ga heen uit de tegenwoordigheid des Heeren’, wat wel den indruk maakt van oorspronkelijk te zijn.</div>
<div id="n1285">Zie Deut. XIII noot 18. Het geheele antwoord van Anna getuigt van zeldzame nederigheid en zachtmoedigheid.</div>
<div id="n1286">De Septuag. is hier weder vollediger: ‘de vrouw ging haars weegs en <hi type="italic">kwam in de cel</hi> en at en <hi type="italic">dronk.</hi>’</div>
<div id="n1287">Naar den verbeterden grondtekst: ‘en haar aangezicht was niet droevig meer’. Door haar gebed en den zegen van den hoogepriester had zij vertrouwen en de genade van onderwerping aan Gods wil gekregen.</div>
<div id="n1288"><hi type="italic">Ramatha</hi> is de Hebreeuwsche vorm voor ‘naar Rama’.</div>
<div id="n1289">Vgl. Gen. VIII 1, XXX 22; Luc. I 54.</div>
<div id="n1290">D.i. volgens Hebreeuwsch taalgebruik na verloop van een jaar.</div>
<div id="n1291"><hi type="italic">Samuel</hi>, Hebr. <hi type="italic">Sjemoeëel</hi>, verkort uit <hi type="italic">Sjemoea-el</hi>, beteekent: door God verhoord.</div>
<div id="n1292">De <hi type="italic">plechtige</hi> offerande is de jaarlijksche. Door <hi type="italic">gelofte</hi> zal men hier moeten verstaan al de offergaven, welke Elcana in den loop van het jaar voor de welvaart van zijn gezin Gode beloofd had.</div>
<div id="n1293">De Septuag. leest terecht <hi type="italic">uw</hi> woord. Van een woord of eene belofte Gods is hier nergens sprake.</div>
<div id="n1294">In plaats van <hi type="italic">drie kalveren</hi> hebben de Grieksche en de Syrische vertaling <hi type="italic">een driejarig kalf.</hi> Vgl. Gen. XV 9. Er is v. 25 ook van de slachting van slechts één offerdier sprake. Bij het bloedige offer voegt Anna een onbloedig (mincha) van <hi type="italic">meel</hi> en <hi type="italic">wijn</hi>, overeenkomstig de bepalingen van Num. XV 1 volg.</div>
<div id="n1295">Vermoedelijk van drie jaren. Vgl. II Mach. VII 28. Nog te jong voor 's Heeren dienst zou toch het knaapje opgroeien bij 's Heeren heiligdom, vermoedelijk onder de hoede van de vrouwen, van welke II 22 en Ex. XXVII 8 gewaagd wordt.</div>
<div id="n1296">Naar de Septuag.: ‘<hi type="italic">de moeder en</hi> het knaapje’. Na de slachting van het offerdier wordt Anna met haar zoon tot den hoogepriester gebracht, opdat zij hem het doel van haar komst mededeele.</div>
<div id="n1297"><hi type="italic">Leenen</hi> heeft hier den zin van geven of toewijden. Den door God haar geschonken zoon schenkt Anna aan God terug. Het Hebreeuwsche werkwoord zinspeelt op den naam van den knaap.</div>
<div id="n1298">Naar het Hebr.: ‘en <hi type="italic">hij</hi> wierp zich daar neder voor den Heer’. In het voorafgaande wordt geen persoon genoemd, die met <hi type="italic">hij</hi> kan bedoeld zijn. Ook is <hi type="italic">daar</hi> overbodig. Vermoedelijk is het Hebr. <hi type="italic">sjam (daar)</hi>, zonder klinker geschreven <hi type="italic">sjm,</hi> de verkorting van <hi type="italic">Sjemoeëel</hi> en viel de <hi type="italic">l</hi> wegens de gelijke beginletter van het volgende woord weg. Doordat de knaap Samuel zich zelf nederwerpt voor den Heer wordt de plechtige opdracht voltooid.</div>
<div id="n1299">D.i. zij zong, hetzij zij zelf den volgenden lofzang dichtte of in een bestaand haar bekend loflied den dank haars harten uitstortte. In den grondtekst bestaat het gedicht uit regels van drie klemtonen, behoudens enkele, die in het ongereede schijnen geraakt. De verdeeling in coupletten is onzeker.</div>
<div id="n1300"><hi type="italic">In den Heer, in mijnen God, in Uwe hulp.</hi> Naar de H. Chrysostomus opmerkt, verheugen de heiligen zich meer over God, die hun gebed verhoorde, dan over de gunsten, welke Hij hun verleende. <hi type="italic">Verhoogd werd mijn hoorn</hi>, d.i. ik werd gesterkt. In de Hebreeuwsche poëzie is de hoorn van den stier een geliefkoosd beeld voor kracht; zie Deut. XXXIII 17; Ps. XCI 11. <hi type="italic">Wijd geopend heeft zich mijn mond</hi>, vgl. Is. XLVII 4, beteekent op Anna's lippen, dat zij niet meer behoeft te zwijgen op de krenkingen van Phenenna.</div>
<div id="n1301">Naar den verbeterden grondtekst: ‘En er is geen heilige gelijk de Heer, want er is geen rechtvaardige gelijk God en er is geen rots gelijk Gij’. Aan den in waarheid alleen heiligen, rechtvaardigen en sterken God hebben de vromen hunne redding uit allen nood te danken. In den grondtekst schijnen v. 1-2 een zevenregelig couplet uit te maken, dat 's Heeren lof bezingt.</div>
<div id="n1302">Voor <hi type="italic">het oude</hi>, d.w.z. hetgeen gij vroeger spraakt, heeft het Hebr. <hi type="italic">het vermetele. God der wetenschappen</hi>, d.i. alwetend, is de Heer; daarom kent Hij 's menschen geheimste gedachten. Naar den grondtekst luidt het slot van het vers: ‘en (Hij is) een God, die 's menschen daden weegt’ of ‘een God, wiens daden wel gewogen zijn’.</div>
<div id="n1303">Naar eene verbeterde lezing: ‘wie overvloed had, lijdt gebrek, maar de hongerige beërft het land’.</div>
<div id="n1304">Voor <hi type="italic">meerderen</hi> heeft het Hebr. <hi type="italic">zeven</hi>, waarbij vermoedelijk het Hebr. woordje ʽ<hi type="italic">ad</hi> behoort, door de Vulgaat met <hi type="italic">donec</hi> vertaald. De zin luidt dan: ‘de onvruchtbare baart er <hi type="italic">tot zeven</hi>’. Naar men gist, vormen in den grondtekst v. 3-5 het tweede couplet, van tien regels, een waarschuwing van de hoovaardigen, zich grondend op Gods alwetendheid en op de ervaring, dat Hij de hoogmoedigen vernedert en de ootmoedigen verheft.</div>
<div id="n1305">Over het <hi type="italic">doodenrijk,</hi> Hebr. <hi type="italic">Sjeol,</hi> zie Gen. XXXVII noot 16. Het vers is niet slechts in letterlijken, maar ook in figuurlijken zin te verstaan. Vv. 6-10, het laatste couplet van zestien of achttien regels, schilderen den Opperheer, met souvereinen wil het heelal bestierend en het lot der menschen naar hun verdiensten door verheffing of vernedering, door loon of straf regelend, en eindigen met een voorspelling omtrent het volk Gods en zijn koning.</div>
<div id="n1306">Voor deze in de Septuag. niet voorkomende zinsnede leest men daar: ‘Hij verhoort de bede van wie een gelofte doet en zegent de jaren van den rechtvaardige’.</div>
<div id="n1307">D.w.z. God leidt de vromen op den rechten weg, maar laat de goddeloozen dolen.</div>
<div id="n1308">Deze voorspelling slaat vooreerst op koning David, in hooger zin op Christus. Voor het eerst wordt hier in de H. Schrift de koning 's Heeren <hi type="italic">Gezalfde (Messias)</hi> genoemd. Voor de ongeloovigen, die alle voorspelling ontkennen, is het slot van den zang een steen des aanstoots en een reden, om den hoogen ouderdom van het lied te loochenen, schoon dit in tal van psalmen weerklank vindt. Ter beantwoording van de I noot 28 aangeduide vraag diene een woord van St. Augustinus: ‘Is het aannemelijk, dat dit enkel woorden zijn van eene vrouw, die zich over de geboorte van haar zoon verblijdt?’ Naar allen schijn is het lied een oude, bekende zegezang van Israël, door Anna tot uiting van haar dankbaarheid gebezigd. Evenmin als Maria het beneden zich achtte, in haar Magnificat Anna als na te zingen, behoefde deze te schromen voor de uiting harer dankbaarheid een door Gods geest ingegeven bestaand lied te bezigen. Het verliest daardoor zijn profetisch karakter niet.</div>
<div id="n1309">Naar grondtekst en Septuag.: ‘zij stoorden zich niet aan den Heer noch aan het recht der priesters <hi type="italic">van de zijde</hi> des volks’. Gelijk uit het volgende blijkt, is de zin: bij de offeranden vergrepen zij zich niet slechts aan het recht Gods, maar gingen zij tevens ook hunne rechten te buiten, die zij op de offergaven des volks hadden. Het laatste wordt als de geringste zonde het eerst aangetoond.</div>
<div id="n1310">Hebr. <hi type="italic">naʽar hak-kohen</hi>, wat naar eene nieuwe, zeker juiste verklaring beteekent ‘de bedienaar-priester’, d.i. de dienstdoende priester. Deze wordt in het verder verloop van het verhaal beurtelings met dien naam en eenvoudig <hi type="italic">de priester</hi> genoemd. Vgl. Ex. XXIV 5, waar de bij de offerande dienstdoende priesters <hi type="italic">han-neʽarim</hi> (d.i. de jongelingen, de bedienaren) <hi type="italic">van Israël</hi> heeten. Volgens v. 17 was de zonde der <hi type="italic">neʽarim</hi>, waarmede toch zeker Ophni en Phineës bedoeld zijn, zeer groot. Ook valt eerder aan te nemen, dat dezen zelf dan dat ondergeschikte dienaren de gewraakte euveldaden pleegden.</div>
<div id="n1311">De verkrachting van de rechten des volks bestond hierin, dat de priester, na reeds het hem volgens Lev. VII 29 volg. toekomende deel ontvangen te hebben, zich nog van het vleesch toeeigende, dat men bezig was voor het offermaal toe te bereiden. Had hij zijn deel nog niet, dan zou hij, zijn recht te buiten gaande, de vork niet op goed geluk in de ketels gestoken hebben.</div>
<div id="n1312">De tweede en grootere zonde is eene verkrachting van het recht Gods. Reeds alvorens men de vetdeelen van de offerande afgesneden en ter verbranding op het altaar gelegd had, eischte de priester een deel van de offerande. Naar den grondtekst luidt v. 15<hi type="italic">b</hi>: ‘geef mij vleesch op voor den priester <hi type="italic">(priester</hi> duidt hier niet den bepaalden persoon aan, maar is soortnaam) om te braden <hi type="italic">en</hi> ik zal (eigenlijk <hi type="italic">hij</hi> zal) van u geen gekookt vleesch nemen, maar rauw.’ Zoo de tweede zinsnede niet gelijk in de Vulgaat <hi type="italic">(want)</hi> de reden opgeeft van den eisch, dan schijnt zij eene tegenbelofte in te houden. Men zal dan met eene geringe wijziging van den grondtekst voor <hi type="italic">maar rauw</hi> moeten lezen <hi type="italic">heden.</hi> De priester eischt, dat men hem vóór de offerande een stuk geve, terwijl hij belooft dan <hi type="italic">dezen keer</hi> niets te zullen verlangen van hetgeen voor de offeraars bestemd was.</div>
<div id="n1313">Zie over den <hi type="italic">ephod</hi> Ex. XVIII noot 3 en 4 en Judic. VIII 27 noot 30, over het <hi type="italic">onderkleed (meʽil)</hi> Ex. t.a.p. noot 23. Het dragen van beide is geen bewijs, dat Samuel bestemd was voor het priesterschap; wel duiden beide kleedingstukken aan, dat hij, ofschoon niet als priester, aan den heiligen dienst verbonden was.</div>
<div id="n1314">Naar den grondtekst: ‘hij groeide op bij den Heer’, d.i. in diens heiligdom.</div>
<div id="n1315">Zie Ex. XXXVIII noot 2. Wijl gebrekkig met het voorafgaande verbonden en niet voorkomend in de Septuag. wordt deze volzin door velen voor een toevoegsel van later hand gehouden.</div>
<div id="n1316">Naar de Vulgaat schijnt de zin: God laat zich eerder bewegen, vergiffenis te schenken van zonden door mensch tegen mensch, dan van zonden rechtstreeks tegen Hem zelf bedreven. Volgens den grondtekst kan men vertalen: ‘Zondigt een mensch tegen een mensch, dan is elohim scheidsrechter; zoo echter tegen Jahwe een mensch misdoet, wie kan voor dien als scheidsrechter optreden?’ <hi type="italic">Elohim</hi> is hier gelijk Ex. XXI 6 en XXII 6-7 <hi type="italic">de rechter</hi>, zoo genoemd omdat hij Gods plaats bekleedt. De zin is blijkbaar: wie zijn naaste beleedigt, kan de wraak van den beleedigde ontwijken door beroep op een scheidsrechter; maar wie God beleedigt, niet. God wreekt zich zelf, en niemand kan voorzien, hoever zijn wraak zal gaan.</div>
<div id="n1317">Zie Ex. IV noot 4.</div>
<div id="n1318">In zijne strafpreek, een gewichtige schakel in het verhaal, de sleutel van de geschiedenis van het hoogepriesterschap tot in Salomon's tijd, brandmerkt de man Gods v. 27-29 de zwakheid van Heli en het onwaardig gedrag zijner zonen en kondigt v. 30-35 het naderend Godsgericht aan.</div>
<div id="n1319"><hi type="italic">Het huis uws vaders</hi> is dat van Aäron. Deze toch werd, <hi type="italic">toen zij</hi> (de Israëlieten) <hi type="italic">in Egypte waren</hi>, door God tot hoogepriester verkoren. <hi type="italic">In het huis</hi> van Pharao beteekent: onder diens heerschappij.</div>
<div id="n1320"><hi type="italic">Van de slachtoffers alles</hi>, Hebr.: ‘al de slachtoffers’. Opgevat naar de letter schijnen de vv. 27 en 28 het huis van Heli <hi type="italic">en dat zijns vaders</hi> saamgenomen voor te stellen als het eenige, dat van het einde der Egyptische slavernij af tot nu toe met het priesterschap betrouwd was. Dat is echter met de werkelijkheid in strijd; want met de nakomelingen van Ithamar, tot welke het huis Heli behoorde, maakten ook die van Eleazar deel uit van het priesterlijk geslacht van Aäron. Daar nu alleen genoemd huis zich onwaardig had gedragen en gestraft zou worden, beschouwt de profeet blijkbaar de bevoorrechting van het geslacht van Aäron alleen met betrekking tot het huis Heli, welks ondankbaarheid zoo beter uitkomt.</div>
<div id="n1321">Het Hebr. <hi type="italic">ma'on.</hi> d.i. woning, zonder voorzetsel en lidwoord, wat geen zin geeft, moet vermoedelijk worden vervangen door <hi type="italic">le'ammi</hi> uit het slot van v. 29. De zin luidt dan: ‘welke ik voorschreef <hi type="italic">aan mijn volk</hi>’. Het <hi type="italic">wegschoppen</hi> van de offeranden beteekent de minachting, waarin zij door het onwaardig gedrag der priesters geraakt waren.</div>
<div id="n1322">Naar den verbeterden grondtekst vermoedelijk te lezen: ‘doordat gij <hi type="italic">hen zich liet vetmesten</hi> aan de eerstelingen van alle offeranden <hi type="italic">voor mijne oogen</hi>’.</div>
<div id="n1323">De straf zal eene dubbele zijn: het huis Heli zal als verminkt worden, getroffen worden door eene ramp, welke slechts weinige zijner leden zullen overleven (v. 31), en het zal verdrongen en vervangen worden door zijn mededinger (v. 32). In v. 33-36 voorspelt de profeet die dubbele straf meer in bijzonderheden.</div>
<div id="n1324">In den grondtekst zeer duister en dientengevolge in de verschillende vertalingen zeer verschillend weergegeven, schijnt dit vers oorspronkelijk ongeveer te hebben geluid: ‘En Ik zal uwen mededinger met goederen overladen voor al het goede, dat hij aan Israël doen zal’ Het verdere schijnt overbodig. <hi type="italic">De mededinger</hi> is zonder twijfel Sadoc, of liever de lijn Eleazar (zie de noot op VII 1), welke terstond na Heli's dood op den voorgrond trad en na langdurige en wisselvallige mededinging ten tijde van den hoogsten bloei van rijk en godsdienst volkomen zegepraalde, toen Abiathar bij Salomon in ongenade viel en Sadoc als eenige hoogepriester door koning en volk erkend werd (zie III Reg. II 27).</div>
<div id="n1325">Naar de Vulgaat schijnt de zin: Ik zal niettemin steeds <hi type="italic">enkele</hi> leden van uw huis sparen en in den dienst van het altaar laten, opdat gij (d.i. uw huis) dat ziende, u met smart uwe vroegere grootheid zult herinneren; doch de meeste leden van uw huis zal Ik jong doen sterven. - De niet ongerepte grondtekst luidt ten deele anders; men kan dien, met behulp der Septuag., aldus vertalen: ‘Ik zal niemand om uwentwege wegrukken van mijn altaar. En <hi type="italic">gesteld ook</hi>, Ik delgde u eens iemand niet weg van mijn altaar, om <hi type="italic">zijne</hi> oogen te doen versmachten en <hi type="italic">zijne</hi> ziel te doen kwijnen, toch zal de meerderheid van uw huis sterven <hi type="italic">door het zwaard</hi>’. De eerste zinsnede verklaart men gemeenlijk: Ik zal om uwentwege niemand vergeefs zijn toevlucht bij mijn altaar laten zoeken, m.a.w. Ik zal tegen de wraak der menschen diegenen beschermen, die doodslag aan een der uwen begingen. Het volgende is duidelijk. Met de laatste woorden wordt zonder twijfel de vermoording der priesters te Nobe en de uitmoording dier stad door Saül (zie XXII) voorspeld.</div>
<div id="n1326">Dit teeken ging vóór Heil's dood in vervulling (zie IV 17 volg.).</div>
<div id="n1327">Het Hebr. kan, met andere klinkers gelezen, vertaald worden: ‘vóór mijn aanschijn als Gezalfde’, wat verkieslijker schijnt. Waar het hier op aankomt is, dat in de toekomst het huis Sadoc met uitsluiting van Heli's geslacht <hi type="italic">te allen dage het Gezalfde</hi>, d.i. met het hoogepriesterschap betrouwd zal zijn. In waarheid verbleef de hooge waardigheid bij het huis Sadoc tot dicht bij de dagen, toen de Hoogepriester en Gezalfde verscheen, die door het priesterschap van Aäron was voorspeld en afgebeeld.</div>
<div id="n1328">Naar het Hebr.: ‘... hem zal komen huldigen, om te verkrijgen een stukje gelds en een bol brood.’ De nakomelingen van Heli zullen van de priesters van het huis Sadoe geheel afhankelijk zijn.</div>
<div id="n1329">Tot een of andere priesterlijke bediening of tot eene der priesterlijke afdeelingen.</div>
<div id="n1330">De grondtekst leest in v. 2 niet <hi type="italic">op zekeren dag</hi>, maar <hi type="italic">te dien dage.</hi> Bedoeld is derhalve: ‘Toen nu Samuel <hi type="italic">eens</hi> den dienst des Heeren verrichtte onder het oog van Heli.... geschiedde het <hi type="italic">te dien dage....</hi>’ Er waren meer knapen gelijk Samuel, en deze had niet steeds onder Heli's toezicht dienst.</div>
<div id="n1331"><hi type="italic">Kostbaar</hi>, d.i. zeldzaam. <hi type="italic">Er werd geen gezicht openbaar</hi>, d.w.z. goddelijke openbaringen of visioenen kwamen niet voor. Hiermede wordt het jongste verleden gesteld tegenover het tijdperk van rijker openbaring Gods, dat met Samuel begint.</div>
<div id="n1332">Gelijk uit het volgende valt op te maken, sliepen Heli en Samuel wel in elkanders nabijheid, maar niet in één vertrek.</div>
<div id="n1333">Heli's oogen waren <hi type="italic">verduisterd</hi>, d.i. zwaar van den slaap. Gelijk XIV 19 <hi type="italic">het ophelderen</hi> der oogen herleving beteekent, zoo hier <hi type="italic">het duister worden</hi> slaperig zijn, sluimeren. Van Heli's blindheid, gevolg zijner hooge jaren, is eerst veel later (IV 15) spraak.</div>
<div id="n1334">De kandelaar met zeven armen, waarvan de lampen, 's morgens gevuld en 's avonds aangestoken, den nacht doorbrandden, totdat de olie verteerd was. Vgl. XXV 31, XXXVII 17; voorts Ex. XXVII 20, 21 en XXXI 8 met de aanteekeningen. Het was dus nacht.</div>
<div id="n1335">Niet in het Heilige, veel minder in het Heilige der heiligen, maar in een der wachtvertrekken van het heiligdom. De Chaldeeuwsche omschrijving zegt dit dan ook uitdrukkelijk. Omdat God zich aan Samuel ging openbaren, vestigt de schrijver de aandacht op de ark, Gods woonstede.</div>
<div id="n1336">D.i. ga slapen, of, gelijk het Hebr. ook telkens in het vervolg zegt: ‘leg u neder’.</div>
<div id="n1337">De groote bereidvaardigheid, waarmede Samuel telkens opnieuw gehoor gaf aan den vermeenden roep van Heli, maakte hem, naar de H. Ephrem opmerkt, waardig Gods stem te vernemen. In den zoo gehoorzamen knaap herkent men reeds den lateren rechter en profeet, wiens meest sprekende karaktertrek de volkomen gehoorzaamheid aan God is.</div>
<div id="n1338">Hebr.: ‘als de andere malen’. Uit de woorden <hi type="italic">de Heer kwam en ging staan</hi> volgt, dat Samuel den engel, die in 's Heeren naam sprak (vgl. Ex. XXIII met noot 20 en Judic. II noot 1), bij zijn ontwaken in eene zichtbare gedaante aanschouwde, wat de twee eerste malen niet het geval geweest was.</div>
<div id="n1339">Geijkte uitdrukking voor de uitwerking van een ongelukstijding, Vgl. IV Reg. XXI 12; Jer. XIX 3.</div>
<div id="n1340">Verre van overvloedig en hinderlijk te zijn, naar de modernen zeggen, verschijnt deze nieuwe bedreiging integendeel als eene laatste waarschuwing voor den schuldigen hoogepriester, welke te meer indruk op hem had moeten maken, omdat zij hem gewerd door den mond van een kind. En die laatste omstandigheid dient tevens om reeds nu de groote en verheven roeping in het verschiet te stellen, welke dat kind weldra gaat vervullen.</div>
<div id="n1341">Van geslacht tot geslacht.</div>
<div id="n1342">Hebr.: ‘hij lag’ of ‘bleef liggen’.</div>
<div id="n1343">Den hoofdingang van de gebouwen, die den tabernakel omringden.</div>
<div id="n1344">Vgl. XIV 4, XXV 22; II Reg. III 9, 35, XIX 3; Ruth I 17 met de noot. Men gist, dat het afleggen van een eed vroeger gepaard ging met het slachten van een offerdier, en dat de woorden <hi type="italic">dit moge de Heer u doen</hi> daaraan herinneren. Met die woorden zou dan hij, die den eed afnam, den ander, zoo hij zich aan meineed schuldig maakte, het lot van het offerdier hebben toegewenscht.</div>
<div id="n1345">Schoon woorden van gelatenheid getuigen zij toch, naar de H. Gregorius de Groote opmerkt, niet van de ware nederigheid, welke beterschap en herstel belooft. De vrome en goedhartige, maar zwakke Heli vermant zich ook nu niet; de zwakheid van zijn karakter is blijkbaar naar het leven geteekend.</div>
<div id="n1346">Daar de Heer <hi type="italic">met hem was</hi>, d.w.z. voortging met zich aan en door hem te openbaren, vond Samuel in geheel Israël voor zijne woorden gewillig gehoor.</div>
<div id="n1347">Vgl. Judic. XX 1.</div>
<div id="n1348">Geen der oude vertalingen trof den juisten zin dezer plaats. Men kan en moet den grondtekst als volgt vertalen: ‘En de Heer ging voort <hi type="italic">bezocht te worden</hi> (d.i. werd weder bezocht) te Silo, omdat de Heer zich aan Samuel te Silo geopenbaard had, <hi type="italic">van wege</hi> het woord des Heeren. Het laatste geeft de reden aan, waarom de Israëlieten het heiligdom van Silo weder in grooter getal kwamen bezoeken: zij konden daar 's Heeren woord vernemen door Samuel, dien God als zijn profeet had doen kennen.</div>
<div id="n1349">Deze zinsnede, in den grondtekst ten onrechte bij het volgende hoofdstuk getrokken, besluit passend het korte bericht over den grooten en zegenrijken invloed, dien Samuel <hi type="italic">in den loop der jaren</hi> in Israël verkreeg. Als deze VII 3 volg. opnieuw handelend optreedt, is hij reeds de algemeen erkende en geachte rechter en profeet, die niet gelijk Samson door enkele stoute daden de blinde vrees van Israël voor de Philistijnen tracht te breken, maar het volk door ernstige vermaningen afschrikt van den afgodendienst en tot inkeer brengt en zoodoende zijne bevrijding bewerkstelligt.</div>
<div id="n1350">Aan dezen volzin, in den grondtekst uitgevallen, ging oorspronkelijk volgens de Septuag. nog vooraf: ‘Heli nu was zeer oud, en zijne zonen verergerden nog te meer hun weg vóór den Heer’; eene zeer passende inleiding op het verhaal van den ondergang van Heli's huis, waarop al het voorafgaande den lezer voorbereidt. Er moeten vrij wat jaren verloopen zijn tusschen de komst van den knaap Samuel te Silo en dezen inval der Philistijnen (zie over deze aartsvijanden van Israël vooral Judic. XIII volg.). Heli toch was nu <hi type="italic">zeer oud</hi>, en Samuel's optreden als profeet had Silo, dat weldra met de ark zijne beteekenis zou verliezen, weder tot het druk bezochte godsdienstige middelpunt van Israël gemaakt. Vermoedelijk was Samuel nu tusschen de dertig en veertig jaar oud.</div>
<div id="n1351"><hi type="italic">De Steen der Hulpe</hi> (Hebr. <hi type="italic">ha-ʼeben ha-ʽezer),</hi> eerst later zoo genoemd (zie VII 12), en <hi type="italic">Aphec</hi> moeten volgens deze plaats dicht bij elkander gelegen hebben. Zie verder noot 8. Voor <hi type="italic">kwamen</hi> heeft de grondtekst: ‘legerden zich’.</div>
<div id="n1352"><hi type="italic">Hier en daar</hi> staat niet in den grondtekst.</div>
<div id="n1353">Sedert Israël door zijn vestiging in het H. Land had opgehouden een zwervend leven te leiden, had ook de ark te Silo eene vaste standplaats verkregen, welke zij zeker nooit verlaten had (zie noot 6). De noodlottige raad der oudsten getuigt dus wel van grooten nood, maar verraadt tevens een vermetel vertrouwen.</div>
<div id="n1354">Vgl. Ex. XXV 22. De volledige en plechtige benaming, hier van de ark gebezigd, vertolkt de hoop, waarvan men vervuld was.</div>
<div id="n1355">Naar de vertaling der Septuag.: ‘de Heer is heden <hi type="italic">tot ons</hi> uitgekomen’ zijn dit woorden der Israëlieten, in wier mond zij ook alleen passen. Naar het schijnt las men de zinsnede <hi type="italic">De Philistijnen vreesden</hi> oorspronkelijk in het begin van v. 8, en had haar verschuiving naar den aanhef van v. 7 verdere vergissingen ten gevolge. Vermoedelijk zal men moeten lezen: ‘6. en zij vernamen, dat de ark des Heeren in het kamp gekomen was, 7. want zij (de Israëlieten) hadden gezegd (naar men van de spionnen vernam): <hi type="italic">Daar komt onze God in het kamp; dezen keer zal Hij ons redden;</hi> want zoo iets is niet geschied gisteren en eergisteren (d.i. nooit te voren). Toen vreesden de Philistijnen en zeiden: Wee ons....’ De voorgestelde verbetering beveelt zich aan niet slechts door den goeden zin, welken zij aan de plaats geeft, maar tevens door de opvallende gelijkenis, welke in het Hebreeuwsch de onderstreepte woorden vertoonen met die, welke zij in den tegenwoordigen grondtekst vervangen.</div>
<div id="n1356">De Philistijnen spreken naar heidensche zienswijze van den God van Israël als van zijn goden. Voor <hi type="italic">in de woestijn</hi> (Hebr. <hi type="italic">bam-midbar)</hi>, wat geen zin geeft, te lezen: ‘zelfs met de pest’ <hi type="italic">(gam daber).</hi></div>
<div id="n1357"><hi type="italic">Elkeen vluchtte naar zijne tent</hi>, geijkte uitdrukking voor ontbinding van een leger. Het is waarschijnlijk deze vreeselijke nederlaag, gerechte straf niet slechts voor het huis Heli, maar ook voor het gansche van God afvallige Israël (zie VII 3), en wel niet de verwoesting van Gabaä in Benjamin (Judic. XX), welke Os. X 7-9 en Is. XVIII 21 herdacht wordt. <hi type="italic">De dagen van Gabaä</hi> (Os.), <hi type="italic">de vlakte van Gabaon</hi> bewijzen, dat de veldslag plaats had bij Gabaon. Met <hi type="italic">Gabaä</hi> en <hi type="italic">Gabaon</hi> (Is.) wordt hier gelijk elders dezelfde plaats bedoeld. <hi type="italic">De Steen der Hulpe</hi> lag dus bij of in de vlakte van Gabaon. Zie verder VII 12 en XX 19 met de aanteekeningen.</div>
<div id="n1358">Woordelijk naar het Hebr,: ‘Zie, Heli zat op <hi type="italic">den</hi> stoel ter zijde van <hi type="italic">(den)</hi> weg uitziende.’ De plaats is zonder twijfel niet ongerept. Uit de vergelijking met de Septuag. en v. 18 valt af te leiden, dat men achter <hi type="italic">den stoel</hi> oorspronkelijk las: ‘naast den poortwachter’. De gebeurtenis had dus plaats in of bij eene poort. Welke poort? Zoo men het voor <hi type="italic">uitziende</hi> gebezigde Hebr. woord met andere klinkers leest dan het in den tegenwoordigen grondtekst heeft, kan men de plaats aldus vertalen: ‘Zie, Heli zat op den stoel <hi type="italic">naast den poortwachter van den mitspah-weg</hi>’. <hi type="italic">De mitspah-weg</hi> is dan de weg, die van Silo opwaarts leidde naar de hoogte <hi type="italic">(ham-mitspah)</hi> van het heiligdom, de poort de bergpoort der stad. Zoo Heli in zijne bezorgdheid voor de ark van het heiligdom naar die poort was afgedaald, teneinde spoediger tijding van het slagveld te vernemen, dan schijnt het zeer begrijpelijk, dat hij het gejammer hoorde, dat weldra in de stad werd aangeheven. Naar het schijnt (zie v. 18), was de poort eene poort uitsluitend voor voetgangers, tot wier doorgang men aan weerszijden met eenige trappen opging. De ontgravingen van den jongsten tijd bewijzen, dat zulke stadspoorten in het Oosten niet zeldzaam waren.</div>
<div id="n1359">In het overbrengen van de ark naar het legerkamp zag Heli zeker eene zeer bedenkelijke daad, zoodat hij het ergste voor haar vreesde.</div>
<div id="n1360">Hij kwam uit de laagte en betrad dus de stad door eene poort, welke tegenover de bergpoort gelegen was.</div>
<div id="n1361">Naar het Hebr., met het oog op v. 12 (zie noot 9) gewijzigd: ‘viel hij achterover van den stoel <hi type="italic">door de handen van den poortwachter heen</hi> en brak den nek’. Op het vernemen der noodlottige tijding door eene duizeling overvallen slaat de grijsaard achterover; de naast hem staande of zittende wachter grijpt naar hem; maar deze is <hi type="italic">te zwaar</hi> (zie noot 13), glijdt door zijne handen heen en valt van de trappen der poort, zoodat hij den nek breekt.</div>
<div id="n1362">Naar den grondtekst: ‘oud en <hi type="italic">zwaar</hi>’.</div>
<div id="n1363">Naar de Septuag. slechts <hi type="italic">twintig</hi> jaren.</div>
<div id="n1364">Ten gevolge van den schrik ontijdig bevallen, ligt zij weldra op haar uiterste. De blijde tijding, dat zij een zoon geboren heeft, kan haar niet doen opleven. Alleen vindt zij nog de kracht (v. 21) om aan dien zoon een naam te geven, die haar wanhoop over het verlies der ark vertolkt. De groote en algemeene verslagenheid, blijkens het geheele verhaal door het verloren gaan der ark teweeg gebracht, bewijst, dat Israël van ouds in de ark het onderpand zag van zijn bevoorrechting door God.</div>
<div id="n1365">Naar de verschillende afleidingen, welke men van den naam geeft, kan deze beteekenen: ‘geen heerlijkheid’ of ‘waar is de heerlijkheid’ of ‘wee, verdwenen heerlijkheid’.</div>
<div id="n1366">Naar de Sept.: ‘en <hi type="italic">men</hi> zeide’, terwijl daar v. 21 luidt: ‘En zij noemde het kind Ichabod van wege de ark Gods en van wege haar schoonvader en haar man’.</div>
<div id="n1367"><hi type="italic">Azot</hi>, Hebr. <hi type="italic">Asjdood,</hi> was een der vijf Philistijnsche hoofdsteden. Zie VI 7 en Jos. XI 22. Het aan wonderbare gebeurtenissen rijke verhaal van het verblijf der ark bij de Philistijnen kenmerkt zich door de treffende juistheid, waarmede van het begin tot het einde de zeden, gewoonten en opvattingen van het heidensche volk beschreven worden. De schrijver staaft zijn bericht door de vermelding van een eigenaardig gebruik in den Dagon-tempel van Azot, dat naar aanleiding van eene dier gebeurtenissen ontstond (v. 5), en door de nauwkeurige opsomming der voorwerpen, welke als gedenkteekenen van den wonderbaren terugkeer der ark bij het heiligdom bewaard bleven (zie VII 17-18).</div>
<div id="n1368">Zie over <hi type="italic">Dagon</hi> Judic. XVI 23 met de noot. De Philistijnen plaatsten de ark als een zegeteeken vóór hun voornaamsten afgod, die naar hunne opvatting den God van Israël overwonnen had.</div>
<div id="n1369">Als ter aanbidding of in smadelijke vernedering.</div>
<div id="n1370">Voorover, zie v. 3.</div>
<div id="n1371">Naar het Hebr.: ‘alleen Dagon was daarop overig gebleven’, wat, ten onrechte voor foutief gehouden, gerechtvaardigd wordt door de beeltenis van Dagon, gelijk zij o.a. op een Assyrisch beeldhouwwerk voorkomt: een rechtopstaand menschelijk bovenlijf naar beneden eindigend in een achterwaarts gerichten vischstaart. Wat Dagon als zoodanig kenmerkte, de vischstaart, was op zijn plaats (v. 3), d.i. op het voetstuk, gebleven. Tegen wil en dank moesten de Philistijnen nu wel de machteloosheid van hun god erkennen.</div>
<div id="n1372">Na <hi type="italic">Azot</hi> volgt nog in de Septuag. ‘maar springen er over’. Men durfde den drempel niet betreden, omdat Dagon dien door zijn val, naar men meende, of geheiligd of tot een ongeluksplek gemaakt had. Met het Soph. I 9 gewraakte gebruik heeft deze gewoonte niets te maken. Daar blijkens I Mach. XI 4 nog ten tijde van den Egyptischen koning Ptolemeüs Philometor het hoofdheiligdom van Azot een Dagon-tempel was, kunnen de woorden <hi type="italic">tot op dezen dag</hi> niet als een bewijs gelden voor den hoogen ouderdom van ons verhaal.</div>
<div id="n1373">Naar den grondtekst: ‘en Hij <hi type="italic">joeg hun schrik aan</hi> en sloeg hen.... <hi type="italic">met gezwellen</hi>’. Vermoedelijk brak een soort builenpest uit. Het Hebr. woord ʽ<hi type="italic">ophel</hi> beteekent ‘hoogte’, ‘ophooging’, in de geneeskundige taal ‘gezwel’ (vgl. Deut. XXVIII 27). De volkstaal bezigde het meervoud ook voor ‘aars’ of ‘billen’. De Grieksche vertaler verstond het hier in dien zin; zijne verkeerde opvatting ging in andere vertalingen over en veroorzaakte daar verschillende verklaringen en toevoegsels, die aan den gewijden tekst vreemd zijn. De Masoreten vervangen tot keering van het misverstand het dubbelzinnige woord door <hi type="italic">techorim</hi>, d.i. zweren. Waar de Vulgaat dus in het vervolg van <hi type="italic">anus</hi> gewaagt, moet daarvoor ‘builen’ gelezen worden.</div>
<div id="n1374">De zin: ‘En de dorpen.... geboren werden’, komt niet voor in den grondtekst, evenmin in de oudste handschriften der Vulgaat, maar wel in de Septuag. en de Itala. Uit laatstgenoemde werd hij gedurende de achtste eeuw in de bewerking van Hiëronymus overgenomen. Dat dit bericht hier niet op zijn plaats is, blijkt uit het vervolg. Zie de noot op VI 1.</div>
<div id="n1375">Volgens den grondtekst ontbreekt hier: ‘naar Geth’. De Getheërs, of naar het Hebr., de verzamelde vorsten, stellen voor de ark rond te leiden door de hoofdsteden, het eerst naar Geth. Men wil beproeven of met de ark ook de ziekte rondgaat.</div>
<div id="n1376">Woordelijk naar het Hebr.: ‘En het geschiedde, nadat zij haar hadden overgebracht, dat de hand des Heeren over de stad kwam, eene zeer groote ontsteltenis, en Hij sloeg de lieden der stad van klein tot groot en er braken aan hen open (of naar eene verbeterde lezing: er ontstonden aan hen) builen’. <hi type="italic">De hand des Heeren</hi> schijnt te moeten staan in de plaats van <hi type="italic">Hij.</hi> Overigens is er geen moeielijkheid. De vertaling, welke de Septuag. geeft van het Hebr. <hi type="italic">vajjissathroe lachem ophalim:</hi> ‘en hun brak open, d.i. ging zweren, de aars’, wat de Vulgaat in nog krachtiger bewoordingen omschrijft, is taalkundig niet te verdedigen wegens het ontbreken van het lidwoord voor ʽ<hi type="italic">ophalim.</hi> In de slotwoorden van v. 9 naar de Vulgaat openbaart zich het streven om de gevolgen van de verkeerd begrepen plaag verder uit te werken.</div>
<div id="n1377"><hi type="italic">Elke stad</hi> moet volgens den grondtekst en den samenhang vervangen worden, de eerste maal door ‘de gansche stad’, de tweede maal door ‘de stad’. Voor <hi type="italic">in het verborgen</hi> enz. te lezen ‘met builen’.</div>
<div id="n1378">Naar den grondtekst was de ark zeven maanden <hi type="italic">op het akkerland</hi> der Philistijnen, terwijl V 10-12 bericht werd, dat zij te Accaron, de derde van de vijf steden, door welke zij de rondte zou doen, gekomen, ook daar schrik en sterfte veroorzaakte. Er moet dus vóór v. 7 een gedeelte zijn uitgevallen, waar vermoedelijk bericht werd, dat men de ark niet verder rondvoerde door de steden, maar naar buiten bracht. Gelijk uit het verder verhaal blijkt, verbleef zij daar juist de zeven maanden, welke tusschen het zaaien en het maaien van het koren verliepen. De Septuag. nu vervolgt: ‘en hun land braakte muizen uit’. Gelijk de steden door de builenpest, werden thans de akkervelden door de muizenplaag getroffen. Naar zijn inhoud behoort dus het gedeelte van V 6, dat daar niet op zijne plaats staat (zie V noot 8), hier te huis.</div>
<div id="n1379">Naar het Hebr.: ‘maar geeft haar ter vergoeding een zondeoffer’. Volgens de meening der priesters en waarzeggers hadden de Philistijnen de ark, door haar weg te voeren uit haar land, eene beleediging aangedaan, welke verzoening eischte.</div>
<div id="n1380"><hi type="italic">Dan zult gij genezen worden.</hi> Dit schijnt in strijd met v. 9, volgens hetwelk het eerst nog blijken moest, of de plagen aan het terughouden der ark te wijten waren. De Septuag. doet gissen, dat men lezen moet: ‘dan laat haar vrij’. <hi type="italic">En gij zult weten....</hi> Blijft bij de te nemen proef de ark in ons land, dan werden de plagen niet door haar terughouding veroorzaakt.</div>
<div id="n1381">Het Philistijnsche land bestond uit vijf gewesten, elk met een eigen hoofdstad en onder een eigen vorst. Daar nu het gansche land met de dubbele plaag getroffen was, zou elk gewest eene voorstelling in goud der dubbele plaag aanbieden aan de ark, welke naar de Philistijnsche voorstelling Israël's verbolgen God was.</div>
<div id="n1382">Vgl. Jos. VII 19; Jer. XIII 16; Rom. IV 20.</div>
<div id="n1383">Vgl. Ex. X 2. De zin is: Wat heeft het Pharao gebaat, dat hij door zijn verstoktheid rampen bracht over zich en zijn rijk? Heeft hij toch niet moeten zwichten?</div>
<div id="n1384">De wagen moest nieuw zijn en de koeien mochten nog geen juk gedragen hebben vanwege de eerbiedige vrees, welke men voor de ark koesterde.</div>
<div id="n1385">D.i. van Israël. Van den volgenden hoofdzin is als van den bijzin ook de ark (in het Hebr. mannelijk, dus <hi type="italic">hij)</hi> onderwerp. In het oog der Philistijnen is zij de god van Israël.</div>
<div id="n1386">De koeien <hi type="italic">loeiden</hi> uit verlangen naar haar kalveren. Nu zij niettemin den weg naar Israël insloegen en vervolgden, moesten de Philistijnen inzien, dat zij door hooger macht gedreven werden. <hi type="italic">Bethsames</hi>, eene Levietenstad (zie Jos. XXI 16), lag dicht bij de Philistijnsche grens aan den weg, die van de kust naar het binnenland leidde.</div>
<div id="n1387"><hi type="italic">En bleef daar staan.</hi> Daardoor gaf God te kennen, dat de ark hier moest worden afgeladen. De volgende zinsnede luidt naar de Septuag.: ‘En zij plaatsten daar naast haar (d.i. naast den wagen) een grooten steen’. Ten onrechte, naar het schijnt, houden velen deze lezing voor oorspronkelijk. Men houde in het oog, dat al het v. 10-16 verhaalde zich in één dag afspeelt. Met het halen en plaatsen van een grooten steen ware zeker een aanzienlijk gedeelte van dien dag gemoeid geweest.</div>
<div id="n1388">De Septuag. leest: ‘En de Levieten <hi type="italic">namen</hi> de ark.... <hi type="italic">op</hi>’. Zie volgende noot.</div>
<div id="n1389">Van v. 12-16 worden twee zeer uiteenloopende verklaringen gegeven. Volgens de gewone zijn <hi type="italic">de Bethsamieten</hi> onderwerp van v. 14<hi type="italic">c.</hi> Zij waren het dus, die wagen en koeien verbrandden. De moeilijkheid, hierdoor rijzende, dat eerst daarna de Levieten de ark aflaadden, lost men dan op door v. 15<hi type="italic">a</hi> te vertalen: ‘De Levieten nu <hi type="italic">hadden</hi> de ark.... <hi type="italic">afgeladen</hi>’. De nieuwe verklaring beschouwt v. 13 als een tusschenzin en ziet in de v. 12 genoemde <hi type="italic">Philistijnsche vorsten</hi> het onderwerp van v. 14<hi type="italic">c.</hi> De gebeurtenis had dan een geheel ander verloop: Den wagen ziende, stilhouden bij den akker van Josue, meenen bedoelde vorsten handelend, te moeten optreden. Zij laden de ark af en verbranden wagen en koeien ter eere van den God der ark, wien zij overeenkomstig het v. 5 gezegde nu zeker eere moesten geven. Zoo geven zij tevens te kennen, dat zij de ark niet terug willen hebben, maar aan Israël hergeven. Thans is het de beurt der verheugde Bethsamieten om te handelen. Levieten nemen de ark, door de Philistijnen op den grond gezet, op (Septuag.) en dragen haar naar den daar liggenden grooten steen. Dan offeren de Bethsamieten, vermoedelijk op denzelfden steen als op een noodaltaar, brandoffers en vredeoffers. De bijvoeging van <hi type="italic">op dien dag</hi> duidt aan, dat zij dien dag door de brandoffers maken tot een dag van eere voor den Heer en door de vredeoffers tot een vreugdedag voor zich zelf. Eerst nu zij zien, dat de ark door de Bethsamieten aanvaard is, keeren de Philistijnsche vorsten huiswaarts, overtuigd, dat de plagen zullen ophouden. Zoo verklaard leveren v. 12-16 niet slechts geen moeielijkheid op, maar laten ook de ark door de Philistijnen eeren op eene wijze, welke ten volle strookt met de strekking van het geheele verhaal.</div>
<div id="n1390">Ten onrechte achten velen dit vers gelijk ook het volgende voor een toevoegsel van later hand. Ter bevestiging van de geschilderde wonderbare gebeurtenissen onderbreekt de schrijver zijn verhaal door verwijzing naar de te zijnen tijde nog aanwezige gedenkteekenen dier gebeurtenissen: de zoengiften der Philistijnen in den schat van den tempel, als naar den inventaris genoemd met vermelding van de plaatsen, van waar zij afkomstig waren, alsmede den grooten steen, waarop men de ark plaatste.</div>
<div id="n1391">Naar den verbeterden grondtekst: ‘En de gouden muizen (zijn) <hi type="italic">een zoengift</hi> van al de Philistijnsche steden der vijf vorsten, van de vaste steden af tot aan het dorp van den landman, en <hi type="italic">de groote steen</hi> (zie v. 14), waarop zij de ark des Heeren hadden neergezet, is tot op dezen dag op den akker van Josue, den Bethsamiet’. Overeenkomstig het verhaalde onderscheidt de schrijver de vijfvoudige gift der hoofdsteden (vijf builen v. 17) en de gift van het akkerland met zijne (kleinere) steden en dorpen, welke laatste gift wegens de verdeeling van het land in vijf vorstendommen eveneens vijfvoudig is (vijf muizen).</div>
<div id="n1392">Deze plaats werd bedorven door hetgeen er uitviel en door een randbemerking. Wat er uitviel toont de lezing der Septuag.: ‘<hi type="italic">Maar niet hadden zich verheugd met</hi> de lieden van Bethsames <hi type="italic">de kinderen van Jechonias</hi>, <hi type="italic">toen</hi> zij de ark des Heeren zagen. Daarom versloeg Hij van hen zeventig mannen’. In het Hebr. is het eerste <hi type="italic">en Hij sloeg (vajjak)</hi> blijkbaar een overblijfsel van het laatste woord van den uitgevallen zin: Jecho<hi type="italic">(njah). De kinderen van Jechonias</hi> zijn eene Levietenfamilie, welke ten tijde van David en latere koningen aanzienlijke ambten bekleedde. Met andere Levieten te Bethsames wonend, hadden leden dier familie zeker niet willen deelnemen aan de feestelijke offerande der Bethsamieten. Jonathan's Targoem op deze plaats geeft te verstaan, dat zij met vreugd de ark (naar het land der Philistijnen) hadden zien wegvoeren. Er was vermoedelijk nijd en afgunst op andere, bij het heiligdom bevoorrechte Levietenfamilies in het spel. Vandaar de zware straf. Het slot van het vers naar den grondtekst <hi type="italic">vijftig duizend mannen</hi> (zonder eenige verbinding met het voorafgaande) is zonder twijfel een verschreven randbemerking. Flavius Josephus gewaagt alleen van <hi type="italic">zeventig</hi> mannen, die door God geslagen werden. Men gist, dat die randbemerking behoorde bij v. 18 en te kennen gaf, dat elk der vijf Philistijnsche vorstendommen in tien gewesten verdeeld was. - Al de vroeger gemaakte gissingen over de oorzaken van Gods wraakgericht komen te vervallen, zoo men de uit de Septuag. herstelde lezing van het vers aanneemt, hetwelk thans naar inhoud en vorm niets te wenschen overlaat.</div>
<div id="n1393">Naar eene verbeterde lezing van het Hebr.: ‘onder hen’.</div>
<div id="n1394"><hi type="italic">Cariathiarim</hi>, Hebr. <hi type="italic">Kirjat-jeʽa-rim</hi>, d.i. Boschstad, moet blijkens Jos. XV 9, XVIII 14 gelegen hebben op de grens van Juda en Benjamin, noordwestelijk van Jerusalem. Uit Jos. IX en X valt met zekerheid te besluiten, dat het zich in de onmiddellijke nabijheid van Gabaon bevond. Met deze gegevens schijnt de ligging van Koeriet-el-Enab, waarmede het veelal vereenzelvigd wordt, minder goed overeen te stemmen; waarschijnlijker is het gevoelen van hen, die het N.O. van deze plaats zoeken in een der dorpen ten W. van de hoogte van Nebi-Samwil, die 8 kilometer noordwestelijk van Jerusalem gelegen is.</div>
<div id="n1395">Men bracht dus de ark niet terug naar Silo onder de hoede van het huis Heli, dat die eer onwaardig geworden en door 's Heeren wraakgericht van zijn volwassen mannelijke telgen beroofd was, maar naar Cariathiarim, waar zij, naar uit het verder verhaal blijkt, tot den tijd van David bleef. De reden waarom juist Cariathiarim hier als de aangewezen nieuwe standplaats der ark verschijnt, waar zij wordt neergezet <hi type="italic">in het huis</hi>, d.w.z. op het goed, de bezitting (vgl. II 27; II Reg. V 11; II Par. VII 11), <hi type="italic">van Abinadab op den heuvel</hi> (Hebr. <hi type="italic">bag-gibeah</hi>, dat de Vulgaat met <hi type="italic">te Gabaä</hi> vertaalt), valt af te leiden uit hetgeen volgt: ‘en Eleazar, zijnen zoon, heiligden zij, om de ark des Heeren te bewaken’. Voor <hi type="italic">Eleazar, zijnen zoon</hi> moet zonder twijfel gelezen worden: ‘de kinderen van Eleazar’. Als zonen vnn Abinadab worden II Reg. VI 3 Oza en Ahiu genoemd. Met den dienst bij de ark worden in plaats van het huis Heli van de lijn Ithamar thans nakomelingen van Aäron van de lijn Eleazar betrouwd, die waarschijnlijk te Gabaon woonden in de nabijheid van <hi type="italic">Cariathiarim</hi> (zie VI noot 17). Blijkens Jos. XXIV 33 (zie de noot ald.) toch werd Gabaäth (Hebr. <hi type="italic">Gibeath)</hi> van het gebergte Ephraïm, welke stad te vereenzelvigen schijnt met <hi type="italic">Gabaon (Gibeon)</hi> van Benjamin, de woonplaats van Saül, en elders ook <hi type="italic">Gabaä (Gibeah)</hi> heet, gegeven aan Phineës, <hi type="italic">den zoon van Eleazar.</hi> Het vermoeden ligt dus voor de hand, dat de heuvel, op welke men de ark plaatste, het priesterstadje droeg, door de kinderen van Eleazar bewoond, dat later <hi type="italic">Nobe</hi> genoemd wordt (zie XXI 1 met de noot). Gelegen tusschen Cariathiarim en Gabaon kon die heuvel zoowel de hoogte van deze als van gene stad genoemd worden, vgl. Jos. XVIII noot 12. Ter bevestiging van het gezegde zij hier slechts verwezen naar II Reg. VI 3-4, volgens welke plaats de ark, thans <hi type="italic">te Cariathiarim</hi> neergezet <hi type="italic">in het huis van Abinadab</hi>, door David <hi type="italic">uit het huis van Abinadab, dat op</hi> ‘<hi type="italic">de Gibea</hi>’ <hi type="italic">was</hi>, werd afgehaald, alsmede naar II Par. I 1-3, waar Salomon gaat offeren op <hi type="italic">de hoogte van Gabaon</hi>, omdat David daar den tabernakel en het altaar gelaten had, toen hij de ark <hi type="italic">van Cariathiarim</hi> naar Jerusalem vervoerde. Gelijk het verder verhaal de gegeven verklaring telkens opnieuw bevestigt, zoo verkrijgt het zelf daardoor meer eenheid en duidelijkheid. In geheel het tijdperk, dat tot de verplaatsing der ark naar Jerusalem verloopt, verschijnt het heiligdom te Cariathiarim-Gabaon als het middetpunt en hart van Israël.</div>
<div id="n1396">Naar het Hebr. vermoedelijk te vertalen: ‘en het gansche huis Israël <hi type="italic">richtte zich tot</hi> (of <hi type="italic">verzamelde zich bij)</hi> den Heer’. De voorafgaande tijdsbepaling maakt het waarschijnlijk, dat hier sprake is, niet van een toestand, maar van een gebeurtenis. Samuel roept het volk op naar het heiligdom, om het te vermanen voor goed met den afgodendienst te breken. Over hetgeen er was voorgevallen gedurende de twintig jaren, sedert den slag van Aphec verloopen, ontbreekt hier alle bericht. Naar uit het vervolg valt af te leiden, had Israël zich onder leiding van Samuel, die nu als de algemeen geachte rechter en profeet verschijnt, althans ten deele aan de heerschappij der Philistijnen ontworsteld. Thans komt het voor zijn volledige bevrijding hulp zoeken bij zijn God. Eveneens valt uit het vervolg op te maken, dat de twee priesterlijke huizen een zeker zeer hevigen strijd met elkander moeten gevoerd hebben. Wellicht was zulks voor den schrijver een reden om op dat tijdperk niet verder in te gaan.</div>
<div id="n1397">Vgl. Judic. II 11, 13, III 7; X 6, 10 met de aanteekeningen. Voor ‘Baʽalim en Asjtaroth’ las de Septuag. hier alleen ‘de ʼasjeroth’; zie Judic. III 7 noot 12. Vgl. verder Jos. XXIV 14, 23.</div>
<div id="n1398">Nadat de afgodsbeelden verwijderd zijn, roept Samuel, die hier optreedt als een tweede Moses, tot vernieuwing van het geschonden verbond met God geheel Israël op, en wel naar <hi type="italic">Masphath,</hi> Hebr. <hi type="italic">ham-mitspatha,</hi> d.i. <hi type="italic">naar den heuvel. Ham-mitspa</hi> beteekent, gelijk <hi type="italic">hag-gilgal, hab-bama, hag-gibea</hi> ‘de hoogte’, ‘de heuvel’. Dat hier de heilige heuvel van het nationale heiligdom te Cariathiarim-Gabaon bedoeld is, lijdt geen twijfel. Vergaderingen als deze werden, gelijk uit het Boek der Rechters blijkt, gehouden vóór het heiligdom. Deze bijeenkomst had plaats ‘vóór het aangezicht des Heeren’ (v. 6), in de onmiddellijke nabijheid van Gabaon (zie noot 12 en 13). Aangezien het heiligdom de ark moest volgen, had men na het plaatsen der ark te Cariathiarim, vermoedelijk al spoedig, den Mosaïschen tabernakel en het koperen altaar van Silo daarheen overgebracht, waar zij bleven tot na de voltooiing van den tempel te Jerusalem (zie II Par. V 1-5). Natuurlijk zullen daar ook spoedig de vereischte gebouwen rondom het heiligdom verrezen zijn.</div>
<div id="n1399">Ten teeken van berouw als stroomen van tranen. Vgl. II Reg. XIV 14; Ps. XXI 15.</div>
<div id="n1400">Het Hebr. <hi type="italic">sjam,</hi> hier geheel overbodig, is wellicht een overblijfsel van een werkwoord, b.v. ʽ<hi type="italic">asjamnoe,</hi> d.i. wij zijn schuldig, eene herhaling als bij openbare belijdenis gebruikelijk is, vgl. Dan. IX 5. Israël voldoet hier aan de drie hoofdvereischten voor het verkrijgen van vergiffenis: belijdenis, berouw, boetedoening.</div>
<div id="n1401">Niet slechts of voornamelijk door het beslechten van geschillen, maar tevens en meer nog door het uitvaardigen van heilzame verordeningen tot handhaving van Gods wet.</div>
<div id="n1402">De vergadering duurde blijkbaar verschillende dagen.</div>
<div id="n1403">Door slechts ééne en nog wel zoo geringe offerande voor het geheele volk beteugelt de profeet den toorn Gods, die minder ziet op de hoegrootheid der offergave dan op de gezindheid van den offeraar. Zoo het brandoffer eene ritueele offerande was, verbrand op het altaar van het heiligdom, dan zal Samuel, die geen priester, maar slechts van eene Levietische familie was, het door de priesters van het heiligdom hebben <hi type="italic">laten</hi> opdragen.</div>
<div id="n1404">Naar het Hebr.: ‘en de Heer <hi type="italic">antwoordde</hi>’, te weten door den donder, die van het onweder, dat over het leger der Philistijnen losbarstte, over de vergadering heen dreunde. Vgl. Ex. XIX 19; Jos. X 11.</div>
<div id="n1405">In verwarring gebracht door het onweder worden de Philistijnen overvallen en op de vlucht gedreven door de bevolking der bedreigde landstreek. Dan helpen de bij het heiligdom vergaderde Israëlieten hun nederlaag voltooien. <hi type="italic">Bethchar,</hi> zie noot 12.</div>
<div id="n1406">Noch <hi type="italic">Bethchar</hi> noch <hi type="italic">Sen</hi> (Hebr. <hi type="italic">has-sjên)</hi> komen elders voor; volgens nagenoeg algemeen gevoelen zijn beide namen, die naar het zinverband ééne en dezelfde stad kunnen aanduiden, verschreven. Velen lezen voor <hi type="italic">Betchar</hi> ‘Bethoron’. In de Syrische vertaling wordt <hi type="italic">Bethchar</hi> weergegeven met <hi type="italic">Bethjasan</hi>, d.i. ‘de oude stad’, wat wijst op <hi type="italic">Beth-ha-jesjan</hi> als oorspronkelijke lezing in den grondtekst. Nu geeft de Septuag. ook <hi type="italic">Sen</hi> weer met ‘de Oude (stad)’, zoodat men ook daarvoor in den grondtekst oorspronkelijk zal hebben gelezen <hi type="italic">Beth-ha-jesjan,</hi> of wellicht alleen <hi type="italic">ha-Jesjan.</hi> Sommigen denken hier aan het II Par. XIII 19 genoemde Iesana; doch dit lag te ver noordelijk. De ligging der bedoelde plaats of plaatsen is dus onzeker.</div>
<div id="n1407">De gedenksteen, Hebr. ‘ha-Eben-ha-ʽezer’, werd dus opgericht in de nabijheid van Masphath, den heuvel des heiligdoms; reeds IV 1 werd hij vermeld. Hoogstwaarschijnlijk is dit dezelfde steen, waarvan XX 19 sprake is, die in de onmiddellijke nabijheid lag van Gabaä, de stad van Saül. Zie de noot aldaar. <hi type="italic">Tot hiertoe</hi> beteekent: ‘tot op deze plek’, of kan beteekenen: ‘tot op dezen dag’.</div>
<div id="n1408">De geleden nederlaag had de Philistijnen zoo zeer ontmoedigd, dat zij voorloopig geen inval meer waagden. En zoo lang Samuel leefde, hadden zij geen geluk meer tegenover Israël. Aan Samuel's gebed was het te danken, dat zij, later een nieuwen inval doende (zie XIII), door Saül en Jonathas geslagen werden. Eerst met den dood van den grooten rechter en profeet (zie XXVIII 3) begint voor Saül en zijn rijk de aartsvijand weder noodlottig te worden. Het is zoomede eene geheel ongegronde onderstelling der moderne schriftverklaarders, dat eerst Saül bestemd was om Israël van het Philistijnsche juk te bevrijden.</div>
<div id="n1409">De in de lijn Accaron-Geth gelegen steden lieten zich door de Philistijnen niet weerhouden om zich weder bij Israël aan te sluiten. Dit had ten gevolge, dat ook de in de nabijheid dier steden wonende Philistijnsche bevolking verdrongen werd.</div>
<div id="n1410">Bedoeld is zeker het overblijfsel der oude bevolking, dat blijkens Judic. I 34-35 woonde in het westelijk gedeelte van het gebergte Ephraïm en zijn kracht daarin vond, dat het zich beurtelings aansloot bij de Philistijnen en bij Israël. Thans koos het partij voor het machtiger wordend Israël.</div>
<div id="n1411">Men neemt aan dat het vers ten gevolge eener randbemerking in het ongereede geraakte en oorspronkelijk luidde: ‘En Samuel richtte Israël al de dagen zijns levens. En elk jaar maakte hij de rondreis en richtte hij Israël <hi type="italic">met al die plaatsen</hi>’. <hi type="italic">Al die plaatsen</hi> beteekent de in de lijn Accaron-Geth gelegen steden, die weder aan Israël gekomen waren, en kan onmogelijk slaan op <hi type="italic">Bethel en Galgala en Masphath,</hi> welke plaatsen slechts een zeer klein gedeelte van Israël uitmaakten. Buitendien kan het gebezigde voorzetsel ʼ<hi type="italic">eth</hi> bij <hi type="italic">die plaatsen</hi> niet ‘op’ beteekenen. In de woorden <hi type="italic">Bethel.... Masphath</hi> hebben wij eene opmerking te zien van iemand, die zich herinnerde dat ten tijde van Samuel al de groote volksvergaderingen gehouden werden bij het heiligdom, beurtelings ‘het huis Gods’ (Bethel) of ‘de hoogte’ <hi type="italic">(haggilgal</hi> of <hi type="italic">ham-mitspa)</hi> genoemd.</div>
<div id="n1412">Zoo het Hebr. woord hier niet in afgeleiden zin voor ‘gedenkteeken’ gebezigd is, dan was het altaar geen ritueel altaar. Zie IX 19-24 met de aanteekeningen.</div>
<div id="n1413">Blijkens v. 2 alleen in het ver afgelegen zuidelijk gedeelte des lands.</div>
<div id="n1414">Zie I Par. VI 28 met noot 22.</div>
<div id="n1415">Bersabeë lag op de zuidgrens, vgl. Gen. XXI 14.</div>
<div id="n1416">Met deze woorden, bijna letterlijk overeenstemmend met Deut. XVII 14, herinneren de oudsten aan de belofte Gods omtrent het koningschap.</div>
<div id="n1417">De hooge ouderdom van Samuel en het minder goed gedrag van diens zonen waren voor de oudsten slechts een voorwendsel voor hun onstuimig begeeren. De reden was een andere. Uit XII 12 blijkt, dat het volk, door de Ammonieten bedreigd, zich niet meer veilig achtte onder zijn onzichtbaren Koning en diens profeet en, naar het voorbeeld der heidensche volken, slechts heil zag in een aardsch koning met aardsch machtsvertoon uitgerust. Dit gebrek aan vertrouwen op God wekte het mishagen van Samuel. In zijn oog zondigde het volk door om die reden en op het door God niet gewilde tijdstip een koning te begeeren.</div>
<div id="n1418">Calmet: ‘God stond toe in zijn gramschap wat Hij in zijn barmhartigheid zou hebben geweigerd’. De instelling van het koningschap was voor Israël als volk Gods geen verbetering, veeleer een verlaging; doch de Voorzienigheid leidde het koningschap op de wegen harer doeleinden.</div>
<div id="n1419">Zoo dus God de beleediging Hem aangedaan verdroeg en aan het verlangen van het volk wilde voldoen, dan mocht Samuel zich door de persoonlijk ondervonden krenking niet laten weerhouden, Israël in het verheffen van een koning behulpzaam te zijn.</div>
<div id="n1420">Zooals het bij de heidensche volken placht, niet gelijk het behoorde te zijn.</div>
<div id="n1421">Wellicht in eene bij het heiligdom saamgeroepen volksvergadering. Samuel kon zeer goed weten, hoe de koningen der heidensche volken pleegden te regeeren. Ook zal God hem, den profeet, wel hebben te kennen gegeven, wat ook de Israëlieten in de toekomst van hun koningen te wachten hadden. Zonder grond veronderstellen daarom moderne schriftverklaarders, dat de schrijver eene door hem gemaakte redevoering aan Samuel in den mond legt. Evenzeer als het voorafgaande en volgende heeft hij die redevoering, althans naar den inhoud, aan oude en vertrouwbare bronnen ontleend.</div>
<div id="n1422">Van zijne pracht- en praalwagens. Zie II Reg. XV 1; III Reg. I 5.</div>
<div id="n1423">Zie II Reg. XXI 7; Ez. XLV 8, XLVI 18.</div>
<div id="n1424">Deze zinsnede is uit de Septuag. in de Vulgaat gekomen; zij ontbreekt in de andere vertalingen en in den grondtekst.</div>
<div id="n1425">Deelde ze den Heer mede.</div>
<div id="n1426">In afwachting van hetgeen God hem nader zal gelasten ontbindt Samuel de vergadering. Zeker zal hetgeen IX en X 1-16 verhaald wordt spoedig daarna geschied zijn.</div>
<div id="n1427">Van IX 1 tot X 26 wordt verhaald, hoe God den door Hem verkoren Saül eerst in stilte door Samuel laat zalven en daarna in eene groote volksvergaring door het lot als koning aanwijst. Alleen voor hen, die in de geschiedenis van Israël Gods wonderbare leiding loochenen, sluit het eene het andere uit. - Vgl. met Saül's geslachtslijst I Par. VIII 29-33, IX 35-39. <hi type="italic">Abiël</hi> wordt gemeenlijk vereenzelvigd met <hi type="italic">Jehiël</hi> van I Par. IX 35, ook Abigabaon genoemd. Geschiedt dit terecht, dan reikt de hier geboden stamboom minstens drie geslachten verder terug dan die van I Par. VIII en IX, maar slaat anderzijds vóór Cis minstens één geslacht over. Vermoedelijk echter ontbreken in al die lijsten verschillende geslachten, zoodat er geen zekerheid bestaat omtrent de namen van den vader en den grootvader van Cis. Voor <hi type="italic">hij was sterk in kracht</hi> heeft de grondtekst ‘gibbôr chajil’ (een ‘man van het leger’), wat zeggen wil, dat Saül behoorde tot de weerplichtige Israëlieten, die zich op eigen kosten voor den krijgsdienst konden en moesten uitrusten.</div>
<div id="n1428">D.w.z. andere menschen reikten hem slechts tot aan de schouders. Uit deze zinsnede blijkt, dat de voorafgaande lofprijzing vooral, zoo niet uitsluitend, op Saül's uitwendige verschijning slaat.</div>
<div id="n1429">Bij het volgen van Saül's zwerftocht, welke belangrijke gegevens biedt ter bepaling van de ligging zoowel van Rama als van de plaats, waar zich Israël's heiligdom bevond, houde men twee dingen in het oog. Vooreerst, dat de tocht uitging van Saül's woonplaats, welke X 26 <hi type="italic">Gabaä</hi> (Hebr. <hi type="italic">Gibea)</hi>, I Par. VIII 29, IX 35 <hi type="italic">Gabaon</hi> (Hebr. <hi type="italic">Gibeon)</hi> genoemd wordt. Voorts, dat die tocht zich noch van wege zijn doel, noch om den korten tijd, dien hij duurde, ver kan hebben uitgestrekt. De ezelinnen, welke zich verloopen hadden, heeft Saül zeker niet op vele uren afstand van zijn huis gezocht; ze niet vindend binnen zekeren afstand in ééne richting zal hij ze gezocht hebben in eene andere richting. Eindelijk te Rama gekomen na den middag, meent hij nog vóór den nacht naar huis te kunnen terugkeeren.</div>
<div id="n1430">Naar het Hebr.: ‘En hij ging door het gebergte Ephraïm en hij ging door het land Salisa, maar zij vonden ze niet’. Het is zeker opmerkelijk, dat niet achter <hi type="italic">het gebergte Ephraïm</hi>, wel achter <hi type="italic">het land Salisa,</hi> gelijk achter de verdere plekken, die genoemd worden, de vermelding volgt, dat Saül daar vergeefs zocht. Wellicht dus duidt de schrijver met <hi type="italic">door het gebergte Ephraïm</hi> eerst het terrein in zijn geheel aan, binnen hetwelk Saül zocht, om dan afzónderlijk de verschillende plekken te noemen, waar hij kwam. Dit is te waarschijnlijker, omdat ook nog Rama in het land Suph, waar hij het laatst kwam (v. 5, 6), volgens I 1 in het gebergte Ephraïm lag. Het schijnt, dat tot het hier bedoelde gedeelte van het gebergte Ephraïm het ‘gebergte Ephron’ behoorde (Jos. XV 9), in welks nabijheid Cariathiarim en Gabaon lagen. Of <hi type="italic">Salisa</hi> hetzelfde is als het IV Reg. IV 42 voorkomende <hi type="italic">Baäl-Salisa,</hi> valt bezwaarlijk uit te maken.</div>
<div id="n1431"><hi type="italic">Het land Salim</hi>, Hebr. <hi type="italic">Sjaʽalim,</hi> waarvoor vermoedelijk met een anderen klinker te lezen <hi type="italic">Sjoeʽalim,</hi> zoodat de naam ‘het Vossenland’ zou beteekenen. Aan het land Sual (Hebr. <hi type="italic">Sjoeʽal)</hi>, waarvan XIII 7 sprake is, en dat aan de tegenovergestelde zijde van Benjamin bij Ophra lag, kan hier niet worden gedacht. Met meer recht vermoedt men overeenkomst met het Jos. XIX 42 en Judic. I 35 vermelde ‘Salebim’ in den stam Dan, zoodat het <hi type="italic">land Salim</hi> (of ‘Salebim’) naar deze stad zou genoemd zijn. De gelijkstelling van Salebim met het tegenwoordige Selbît, ten W.Z.W. van Neder-Bethoron, is evenwel onzeker. Nochtans ligt dit Selbît in de nabijheid (ten noorden) van de streek, waar Samson de driehonderd vossen of jakhalzen (‘sjoeʽalim’) ving (Judic. XV 4), en het land Suph schijnt eveneens in dezelfde streek, namelijk ten oosten van Saraä, Samson's woonplaats, gezocht te moeten worden. Zie de betreffende noot op X 2-3. <hi type="italic">Het land Jemini,</hi> waarschijnlijk zoo genoemd naar Saül's voorzaat (zie v. 1). Overal waar de naam Jemini voorkomt, is sprake van de streek of van de bewoners van Gabaä of van de familie van Saül, zie v. 21; Judic. XIX 16; I Reg. XXII 7; II Reg. XIX 16; III Reg. II 8; Esth. II 5. Saül was dus van uit het land Jemini, waarin hij woonde, gegaan naar het ‘land Salisa’ en van daar naar het ‘land Salim’ en kwam toen weder in het ‘land Jemini’, waarschijnlijk aan eene andere zijde; van daar ging hij zoeken in het aan die zijde grenzende land Suph; zie de volgende noot.</div>
<div id="n1432">Van <hi type="italic">het land Jemini</hi> komen zij <hi type="italic">in het land Suph</hi>, dat dus wel aan het eerstgenoemde grensde. De in het land Suph gelegen stad, bij welke zij zich blijkens v. 6 nu bevonden, is <hi type="italic">Rama</hi> (zie noot 7 en 14). Intusschen was, gelijk het vervolg van het verhaal leert, het middaguur reeds meer dan verstreken. Zoo dus Saül meende nog vóór den nacht naar huis te kunnen terugkeeren, kan Rama niet ver van Gabaon verwijderd geweest zijn.</div>
<div id="n1433">Die <hi type="italic">Godsman</hi>, in zoo hoog aanzien staande, dat hij ook in tijdelijke zaken geraadpleegd werd, is volgens v. 14 geen andere dan Samuel, die <hi type="italic">te Rama</hi> woonde. Zie VII 17. Geheel ten onrechte beweren niet weinige schriftverklaarders, dat Saül en zijn knceht noch Samuel noch Rama bij name kenden. De woorden van den knecht naar het Hebr.: ‘Zie hier <hi type="italic">immers</hi> een Godsman in deze stad’ geven te verstaan, dat zoowel aan Saül als aan zijn knecht de stad en haar beroemde bewoner zoo goed bekend waren, dat eerstbedoelde geen namen behoefde te noemen. Daarom gaat Saül ook terstond op het voorstel van den knecht in, dat deze hem door een goddelijke beschikking doet. Persoonlijk echter schijnt Saül te voren volgens v. 18 Samuel nog niet ontmoet te hebben.</div>
<div id="n1434">Voor <hi type="italic">zie, wij zullen gaan</hi> vertaalt men het Hebr. beter: ‘Gesteld wij gaan’. Naar Oostersch gebruik houdt Saül het voor onpassend zulk een groot man met een verzoek te naderen, zonder hem een geschenk aan te bieden. Dat geschenk moet hem toegang tot Samuel verschaffen. In dien zin schijnt ook het slot van v. 8 te moeten worden verstaan. Van een raadplegen van den Godsman voor loon is geen sprake. Men <hi type="italic">betaalt</hi> toch ook zelfs een waarzegger niet met een stuk brood. Maar aangenomen zelfs, dat Saül en zijn knecht Samuel voor een waarzegger hielden, die zich voor loon liet raadplegen, dan bewijst toch al hetgeen volgt hoezeer zij zich vergisten.</div>
<div id="n1435">Dit vers is zonder twijfel een taalkundige randbemerking. Zie noot 11.</div>
<div id="n1436">De gewone taak der meisjes van eene stad of een dorp. Zie Gen. XXIV 15. In den regel moest één put in de behoeften van alle bewoners voorzien.</div>
<div id="n1437">Uit deze plaats, vergeleken met I Par. IX 22, XXVI 28, XXIX 29, blijkt, dat Samuel <hi type="italic">zoo bij leven als later</hi> ‘de Ziener’ genoemd werd. Naar allen schijn is v. 9 een randbemerking op <hi type="italic">is de Ziener hier?</hi></div>
<div id="n1438">Naar eene, gedeeltelijk op de Septuag. berustende verbetering van den grondtekst luidt de aanhef van het antwoord: ‘Zie, vóór u is hij juist de stad ingekomen’. Uit v. 23 blijkt, dat Samuel reeds op de hoogte geweest was. Van daar was hij zoo juist teruggekomen, alsof hij vóór den offermaaltijd nog iets in de stad te bezorgen had. Dat hadden de meisjes tot haar bevreemding gezien. Zij achten het nu een gelukkig toeval, dat van de tegenovergestelde zijde - Saül en zijn knecht kwamen uit de laagte - twee vreemdelingen verschijnen, die hem wenschen te spreken. Dat dit echter geen toeval was, blijkt uit v. 15. <hi type="italic">De offerande.</hi> Deze was geen ritueele, waarbij een ritueel altaar en priesters vereischt werden. Hier is het eten van het offervleesch de hoofdzaak. Elke slachting van beteekenis moest in Israël eene godsdienstige handeling zijn. Zie Ex. XX noot 19; voorts Lev. III 17, VII 26, 27, XVII 10, 14, XIX 26; Deut. XII 16, 23. Dientenbehoeve had men op de hoogten bij de steden een slachtplaats met een altaar van aarde, waarop het bloed uitgegoten en het vet verbrand werd, en, naar uit deze plaats blijkt, eene gelegenheid om het offermaal te nuttigen. Blijkbaar is het Samuel, gelijk vroegere rechters als gewoon burger levende, die dit offermaal aan zijn voornaamste medeburgers aanbiedt. Reeds had hij de slachting volbracht, was daarop naar de stad afgedaald en werd nu op de hoogte terug verwacht, om het feestmaal te zegenen.</div>
<div id="n1439">Uit zijn huis.</div>
<div id="n1440"><hi type="italic">Van (uit) het land Benjamin.</hi> Derhalve lag Rama van Samuel <hi type="italic">niet</hi> in het land (stamgebied) van Benjamin. Zie ook X 2 met de betreffende noot.</div>
<div id="n1441">Volgens X 1 (zie de noot) zal de koning het volk verlossen uit <hi type="italic">de hand der vijanden, die het omringen.</hi> Van die vijanden worden de eerst onlangs uit het land verjaagde Philistijnen, wier heerschappij dus nog het best heugde, hier alleen genoemd. De koning is geroepen, met de Philistijnen, ook al de andere vijanden niet slechts uit het land te weren, maar ook aan Israël te onderwerpen. Zie de Inleiding.</div>
<div id="n1442">Naar de Septuag. beter: ‘in het midden <hi type="italic">der stad</hi>’, zie v. 14.</div>
<div id="n1443">Dat antwoord op de door Saül nog niet gestelde vraag moest dezen overtuigen, dat hij in waarheid een Godsman voor zich had.</div>
<div id="n1444">Vgl. Judic. VI 15.</div>
<div id="n1445">Samuel was dus bij de slachting der offerande tegenwoordig geweest, zie noot 12.</div>
<div id="n1446">Om dien aan Saül voor te dienen. De grondtekst leest na <hi type="italic">den bout</hi> nog: ‘en wat er aan was’, waarvoor met eene geringe wijziging van het Hebr. vermoedelijk te lezen: ‘en het nierstuk’.</div>
<div id="n1447">Woordelijk naar den grondtekst: ‘Zie, dit is het overgeblevene, neem het voor u en eet; want voor bepaalden tijd is (het) voor u bewaard door te zeggen (toen ik zeide): Ik heb het volk genoodigd’. De plaats is bedorven en niet met zekerheid te herstellen. Naar eene verbeterde lezing, die veel voor zich heeft, luidde zij oorspronkelijk: ‘Zie, de maaltijd is opgediend. Eet! Want op den bepaalden tijd hebben wij voor u gewacht om met de genoodigden te eten’.</div>
<div id="n1448">De zinsnede <hi type="italic">en hij sprak met Saül op het dak</hi> is hinderlijk en staat dan ook niet in de Septuag. In het Oosten slaapt men dikwerf <hi type="italic">op het dak.</hi> De H. Schrift gewaagt elders niet van die gewoonte.</div>
<div id="n1449">Beter naar de Septuag.: ‘En het geschiedde, toen de dageraad aanbrak, dat Samuel Saül wekte op het dak en zeide....’</div>
<div id="n1450">In den grondtekst ontbreekt het gedeelte van <hi type="italic">en gij zult</hi> af. Het is zonder eenigen twijfel oorspronkelijk. <hi type="italic">De oliekruik</hi> is de kruik van den profeet, die hij bij voorkomende zalvingen, misschien ook van profeten (zie III Reg. XIX 16), gebruikte, vgl. IV Reg. IX 1 en 3; misschien was de elders voorkomende ‘hoorn’ (I Reg. XVI 1, 13; III Reg. I 39) hetzelfde. Evenals de priester werd de koning (vgl. XVI 13; III Reg. I 34, 39, 45; IV Reg. XI 12), gelijk later ook de profeet (zie III Reg. XIX 16), door de zalving Gode toegewijd, met een goddelijk gezag bekleed, ‘de gezalfde des Heeren’. In navolging van dit gebruik heeft ook de Kerk haar plechtige zalving der vorsten (zie het Pontificale). Na de zalving <hi type="italic">kuste</hi> Samuel den gezalfde als zijns gelijke.</div>
<div id="n1451">Lag <hi type="italic">het graf van Rachel,</hi> gelijk wij uit deze plaats leeren, <hi type="italic">op de grens van Benjamin</hi> (vgl. noot 3), dan bevond het zich niet bij Bethlehem, dat meer dan twee uur ten Z. van die grens volop in Juda ligt. Ook uit de omstandigheid, dat Jacob, die van Bethel (drie uur ten N. van Jerusalem) gekomen was (Gen. XXXV 15-16), na de begrafenis van Rachel (ald. v. 20) naar Migdal Eder (‘Toren der Kudde’, v. 21) trok, welke plaats men wegens Mich. IV 8 (zie noot ald.) met een onmiddellijk aan Jerusalem gelegen punt vereenzelvigt, leidt men met eenige waarschijnlijkheid af, dat Rachel's graf ten N. of ten N.W. van Jerusalem moet worden gezocht. Voorts schijnt Jer. XXXI 15 het best te verklaren door de onderstelling, dat het graf van Rachel, die ‘te Rama’ weeklaagt om den dood harer kinderen, bij Rama gelegen was (zie noot 14 ald.); dit Rama is dan volgens onzen tekst veeleer dat, waar Samuel woonde, dan dat in Benjamin. En aangezien Rama van Samuel ten Z. van de zuidelijke grens van Benjamin moet worden gezocht, was het ook niet ver verwijderd van Bethlehem, in welks omstreken de kinderen werden vermoord, over wier verlies Rachel bij Matth. II 17-18 gedacht wordt te weeklagen. Evenwel moet Rachel's graf dan gelegen hebben ten N. of N.O. van dit Rama, en niet op de plaats bij Bethlehem, waar men het thans aanwijst (Gen. XXXV noot 12). Deze valsche overlevering is te wijten aan de oude randbemerkingen Gen. XXXV 19 en XLVIII 7: ‘(Ephrata) <hi type="italic">dat is Bethlehem</hi>’, van de hand van een afschrijver, die meende, dat de naam ‘Ephrata’ tot Bethlehem beperkt was, naar aanleiding van Ruth I 2 (zie noot 2 ald.); I Reg. XVII 12; Mich. V 2. Over Ephrata zie I noot 1. Voor <hi type="italic">in het zuiden</hi> leest men in den tegenwoordigen Hebr. tekst <hi type="italic">be-tseltsach,</hi> dat volgens de meest waarschijnlijke gissing, welke op de lezingen der Septuag. steunt, verschreven is uit <hi type="italic">be-Ba-alah,</hi> d.i. ‘te (bij) Baäla’ of Cariathiarim (zie Jos. XV 9, 60). De weg van Rama, de woonplaats van Samuel, naar Gabaon, waar Saül woonde, ging dus voorbij het graf van Rachel, over de grens van Benjamin bij Cariathiarim, dat nog tot Juda behoorde (Jos. XVIII 14), voorts (zie noot 5 en 6) voorbij het heiligdom tusschen Cariathiarim en Gabaon. Rama van Samuel moet derhalve gezocht worden ten Z. van Cariathiarim en ten W. van Jerusalem en in het stamgebied van Juda; zoo het in Benjamin lag, zou Samuel ook niet spreken van de ‘grens van Benjamin’, maar van die van den aangrenzenden stam (vgl. IX noot 14). Niet ten onrechte is dit Rama al eens vermoed in het hooggelegene Soeba (vermoedelijk verbastering van ‘Suph’, zie I noot 1); vgl. ook IX noot 4, 5 en 6 en XV noot 13 aan het einde.</div>
<div id="n1452">Een bewijs, dat het graf van Rachel niet ver van Gabaon lag, is hierin te vinden, dat deze twee mannen evenals de drie, welke Saül na hen ontmoeten zal, blijkbaar kennissen en vrienden van hem zijn. Deze twee weten alles wat er in Saül's afwezigheid in diens ouderlijk huis is voorgevallen.</div>
<div id="n1453">Hebr. ʼ<hi type="italic">el-haʼelohim beth-el.</hi> Zie noot 5.</div>
<div id="n1454">Na een zoo korten marsch kon Saül nog geen honger hebben, en zoo hij honger kreeg, kon hij dien gemakkelijk gaan stillen, daar hij dicht bij huis was, of zou Samuel zelf hem voor dat geval brood hebben medegegeven. Hij ontvangt daarom zeker de twee brooden, naar de Septuag. <hi type="italic">eerstelingsgaven,</hi> niet om ze te eten, maar om ze in gezelschap der drie vrienden, die met hunne offergaven opgaan <hi type="italic">el haʼelohim beth-el,</hi> Gode te gaan opdragen. Blijkens v. 5 nu komt Saül <hi type="italic">bij den heuvel Gods,</hi> volgens v. 13 <hi type="italic">op de hoogte (hab-bamah).</hi> Met <hi type="italic">ha-ʼelohim beth-el</hi> kan dus niet de stad Bethel bedoeld zijn, maar slechts het huis Gods, het heiligdom op den nabij gelegen heuvel van Cariathiarim-Gabaon.</div>
<div id="n1455"><hi type="italic">Bij den heuvel Gods</hi>, Hebr. ʼ<hi type="italic">el gibeʽath ha-ʼelohim (gibeʽath</hi> is de status constructus van <hi type="italic">gibeʽah)</hi>, terecht door de Vulgaat niet als eigennaam beschouwd, is niet de stad <hi type="italic">Gibeʽah,</hi> (Vulgaat <hi type="italic">Gabaä)</hi>, elders <hi type="italic">Gibeon (Gabaon)</hi> en als Saül's woonplaats ook <hi type="italic">Gibeah van Saül</hi> genoemd, maar de hoogte van het heiligdom. <hi type="italic">Waar de wachtpost der Philistijnen is.</hi> Het voor <hi type="italic">wachtpost</hi> gebezigde Hebr. woord <hi type="italic">neetsib</hi> is hier gelijk Gen. XIX 26 in de beteekenis van ‘zuil’ gebezigd. Zoo geven ook de Grieksche en de Syrische vertaling het weer. Zie verder XIII 3 met de noot. <hi type="italic">En als gij daar de stad ingaat,</hi> d.i. den weg naar de stad inslaat. <hi type="italic">De stad</hi> is waarschijnlijk de op de hoogte gelegen priesterstad, in het verder verhaal (XXI 1, XXII 9, 11, 19) <hi type="italic">Nob</hi> geheeten. <hi type="italic">Eene schaar profeten.</hi> Zie over de profeten en inzonderheid over de scholen van profeten Deel VI bl. 9-13. Uit deze plaats valt te besluiten, dat die scharen van profeten den plechtigen dienst bij het heiligdom met muziek opluisterden. Misschien vierde men juist het feest der eerstelingen (zie noot 5).</div>
<div id="n1456">D.w.z. grijp dan elke u geboden gelegenheid aan om koninklijk te handelen, want dan weet gij zeker, dat God u tot koning heeft doen zalven en met u is.</div>
<div id="n1457">Dit vers staat hier zeker niet op zijne plaats, maar behoort tot een in den aanvang van XIII uitgevallen gedeelte. Zie de noot op XIII 4.</div>
<div id="n1458">De vervulling der twee eerste teekenen wordt slechts vermeld, die van het derde daarentegen uitvoerig geschilderd, omdat Saül bij het in vervulling gaan van dit laatste eene plotselinge verandering onderging, welke op de omgeving een diepen indruk maakte.</div>
<div id="n1459">Saül met zijn knecht en de drie kennissen, zie v. 3.</div>
<div id="n1460">D.i. hij geraakte onder hen in geestverrukking. Het kenmerkt den geest der ongeloovige schriftverklaring, dat men de geestverrukking der profeten van Israël gelijkstelt met den toestand, waarin razende derwischen geraken.</div>
<div id="n1461">Blijkbaar met minachting gezegd.</div>
<div id="n1462">Naar een verbeterde lezing van het Hebr.: ‘toen antwoordde een man <hi type="italic">uit het volk</hi>’.</div>
<div id="n1463">D.w.z. wie vraagt bij profeten naar hunne afkomst? Uit hun familie gescheiden zijn zij als zonder vader. Het Hebr. heeft hier een woordspeling. De spreker doet het voorkomen alsof het woord <hi type="italic">nabim</hi> (profeten) is afgeleid van ʼ<hi type="italic">en-abi,</hi> d.i. vaderloos.</div>
<div id="n1464">Het spreekwoord, dat men bezigde als men iemand eene geheel nieuwe en buitengewone levenswijze zag kiezen, leefde voort als eene getuigenis van Saül's wonderbare roeping en herschepping. Zie verder XIX 24.</div>
<div id="n1465">Op de hoogte gekomen zal Saül eerst zijne offerande hebben opgedragen en zijn hart voor den Heer hebben uitgestort en dan de hier beschreven ontmoeting met zijn te voren niet genoemden oom of bloedverwant (het Hebr. <hi type="italic">dood</hi> wordt ook in ruimer zin dan ons <hi type="italic">oom</hi> gebezigd) gehad hebben. Die ontmoeting wordt als iets zoo natuurlijks voorgesteld, dat de oom een op de hoogte welbekend persoon schijnt te zijn geweest. Daar nu de naam Abinadab in de familie van Saül herhaaldelijk voorkomt, gist een hedendaagsch geleerde met veel grond, dat de Abinadab, op wiens bezitting zich het heiligdom bevond (zie VII 1), Saül's hier bedoelde oom of bloedverwant was.</div>
<div id="n1466">Uit bescheidenheid of ook wel omdat Samuel hem zal geboden hebben voorloopig omtrent het gebeurde het zwijgen te bewaren. Passend eindigt het IX 1 begonnen verhaal, dat, schoon zeer wonderbaar, toch alle kenmerken van waarheid en oorspronkelijkheid draagt, niet met Saül's terugkeer naar zijn ouderlijk huis, maar met zijn komst op de nabij zijn huis gelegen heilige hoogte van Israël's God, die aan den eenvoudigen zoon van Cis heden zoo wonderbare dingen had gedaan. Hier is dus niet de door sommigen veronderstelde leemte, welke het afbreken van ééne en den overgang tot een andere bron zou aanwijzen. Wel vormt het volgende (v. 17-26) een nieuwen schakel in het verhaal.</div>
<div id="n1467">Hebr. ʼ<hi type="italic">el Jehovah ham-mitspah.</hi> De uitdrukking kan, naar ook het vervolg leert, niet anders verstaan worden dan van een bijeenkomst bij het heiligdom des Heeren op de hoogte van Cariathiarim-Gabaon, v. 5 <hi type="italic">hag-gibeah</hi> genoemd.</div>
<div id="n1468">Vermoedelijk is dit zoo te verstaan, dat Samuel de veldteekens der stammen (en daarna die der geslachten) door hunne hoofden liet brengen voor het heiligdom des Heeren, die als de ware Koning van Israël, door het lot geraadpleegd, zijn plaatsvervanger zou aanwijzen.</div>
<div id="n1469">Hier viel blijkens de Septuag. uit: ‘en hij liet het geslacht Metri naderen naar mannen’, d.i. naar zelfstandige familiehoofden. Van de vierde loting (tusschen de leden van het huis Cis) wordt alleen de uitslag medegedeeld.</div>
<div id="n1470"><hi type="italic">Zij raadpleegden den Heer</hi>, zeker door middel van den ephod of liever van de daarin besloten oerim en toemmim, zie Ex. XXVIII noot 11 en 21. Voor <hi type="italic">te huis</hi> heeft het Hebr. en de Septuag. <hi type="italic">bij de pakken,</hi> de Arabische vertaling <hi type="italic">onder de menschen.</hi> Maar de Vulgaat vertegenwoordigt zeker de oorspronkelijke lezing. Deze schijnt te zijn gewijzigd door iemand, die <hi type="italic">ham-mitspah</hi> voor eene stad hield, die ver van Gabaon verwijderd was. Het verloop der zaak schijnt deze: Wetend wat hem in de volksvergadering wacht, heeft Saül zich, wellicht reeds 's avonds te voren, te huis verborgen. Zoodra het lot hem als koning heeft aangewezen, zoekt men hem eerst onder de aanwezigen en snelt men daarna naar zijn huis, doch vindt men hem er niet. Door middel van den ephod vernemend, dat hij zich toch in zijns vaders huis verscholen houdt, zoekt men hem daar opnieuw en vindt hem spoedig. Alleen in de onderstelling, dat Saül dicht bij het heiligdom woonde, is het verhaal goed begrijpelijk. De poging om met behoud van <hi type="italic">bij de pakken,</hi> maar met verschillende wijzigingen van den grondtekst, de plaats in een geheel anderen zin te verklaren, is als mislukt te beschouwen.</div>
<div id="n1471">Samuel legde <hi type="italic">het</hi> boek, d.i. of het daarvoor bepaald aangelegde boek of, wat waarschijnlijker is, het reeds aanwezige boek der Wet, waarin hij de wet van het koningschap had opgenomen, neder in het heiligdom der ark. Een hedendaagsch katholiek schriftverklaarder van gezag verdedigt de stelling, dat het bepalingen waren van het toen heerschend recht en, door Samuel opgeteekend, den hoofdinhoud van het Boek Deuteronomium uitmaakt.</div>
<div id="n1472">Hebr. <hi type="italic">ha-chajil,</hi> waarvoor naar de Septuag. te lezen <hi type="italic">ha-bene chajil,</hi> d.i. blijkens Deut. III 18 en II Reg. IX 6 de ‘strijdbare mannen’.</div>
<div id="n1473">Aan dezen zin beantwoordt in de Septuag.: ‘en het geschiedde na eene maand’, wat blijkbaar de aanhef is van het volgende verhaal. Het Hebr.: ‘en hij was als een doove’ ontstond door een geringe schrijffout uit de lezing, welke de Septuag. vertegenwoordigt. De Vulgaat nam zoowel de verkeerde lezing als de juiste (zie XI 1) op.</div>
<div id="n1474"><hi type="italic">Omstreeks</hi> behoort niet tot den oorspronkelijken tekst (zie X noot 24). Over <hi type="italic">Naäs</hi> zie II Reg. X 1, 2, over <hi type="italic">den Ammoniet</hi> Gen. XIX 38; Jos. XII 2. <hi type="italic">Jabes Galaäd,</hi> dat blijkens Judic. XXI 10-11 uitgemoord was, had zich dus opnieuw bevolkt.</div>
<div id="n1475">Spottenderwijze neemt Naäs de onderwerping der bewoners van Jabes aan op een voorwaarde even onaannemelijk voor hen zelf als smadelijk voor geheel Israël.</div>
<div id="n1476">Men nam dus aan, dat boden binnen zeven dagen goed van eene rondreis door Israël terug konden zijn.</div>
<div id="n1477">Gabaä werd zeker eerst later naar Saül genoemd. De reden, waarom zij juist te <hi type="italic">Gabaä</hi> kwamen, moet worden gezocht in de nabijheid van het heiligdom, bij hetwelk beraadslagingen, als thans moesten gehouden worden, plaats vonden. Zie Judic. X 17 noot 16.</div>
<div id="n1478">In afwachting van een gelegenheid om koninklijk te handelen (zie X 7 met de noot) had dus Saül, nog slechts door een gedeelte van Israël als koning erkend, zijn vorige levenswijze voortgezet. Van de hem thans geboden gelegenheid ging hij op eene wijze gebruik maken, welke zijn koninklijken aard openbaarde.</div>
<div id="n1479"><hi type="italic">Der</hi> boden, d.i. die van Jabes in Galaäd.</div>
<div id="n1480">Saül laat hiermede aan het volk weten, dat zijn gezag steunt op dat van Samuel, die hem zalfde en de vergadering leidde, waarin hij als koning gehuldigd werd.</div>
<div id="n1481">Eene zoodanige vrees en geestdrift als alleen God, die den geest van elken mensch bestiert, wekken kan.</div>
<div id="n1482">Naar de Septuag. <hi type="italic">te Bezech, te Bama.</hi> Alleen de laatste naam schijnt oorspronkelijk. Saül bevindt zich te Gabaä-Gabaon, in de onmiddellijke nabijheid van <hi type="italic">de bama,</hi> de hoogte van het heiligdom. Het is dus natuurlijk, dat hij het volk daarheen oproept, opdat het van het heiligdom uit den tocht ter redding der in nood verkeerende stamgenooten onderneme. Gelijk later Abner (zie II Reg. II 29), zoo kon ook Saül, wiens krachtdadigheid uit v. 7 voldoende blijkt, in één nacht met zijn leger van Gabaä-Gabaon naar Galaäd trekken. Na de behaalde overwinning keeren dan ook de Israëlieten naar het heiligdom terug. De lezing <hi type="italic">te Bama</hi> wordt bevestigd door de vertaling van Lucianus <hi type="italic">(te Rama)</hi> en door Josephus (Ant. VI 5, 3), volgens wien de monstering plaats had <hi type="italic">bij de stad Bala.</hi> Beide namen schijnen ontstaan uit <hi type="italic">habbama.</hi> Men ziet geen reden, waarom Saül het volk zou hebben opgeroepen naar <hi type="italic">Bezech,</hi> dat volgens Eusebius ten N.O. van Sichem lag, en welks vermelding ook Judic. I 4 (zie de noot ald.) onzeker is.</div>
<div id="n1483">De Septuag. geeft nog veel grooter getallen. De afzonderlijke vermelding van Juda's leger schijnt buitendien hier bedenkelijk. In het algemeen is de schriftelijke overlevering van dergelijke opgaven niet zeer te vertrouwen.</div>
<div id="n1484">Naar het schijnt, zeggen de belegerden, zeker van hun bevrijding, dit spottenderwijze tot de belegeraars, om den spot van Naäs (v. 2) met spot te beantwoorden en hem tevens tot valsche zekerheid te verleiden.</div>
<div id="n1485">Eer de Ammonieten het merkten, waren de Israëlieten, door de duisternis begunstigd, reeds tot midden in hun kamp doorgedrongen. Op <hi type="italic">het heetst van den dag</hi> volgt in den grondtekst <hi type="italic">en er was</hi>, vermoedelijk het overblijfsel van een opgaaf omtrent het aantal gesneuvelden. Want <hi type="italic">de overgeblevenen</hi>, die blijkens het slot van het vers verstrooid werden, doen vermoeden, dat vooraf het aantal gesneuvelden genoemd was.</div>
<div id="n1486">Vele moderne schriftverklaarders zien in de vermelding van Samuel hier ter plaatse een bewijs van overwerking van het oorspronkelijke verhaal ‘door kerkelijke hand’. Alsof niet het geheele werk geschreven ware door z.g. kerkelijke hand, zie de Inleiding. Dat Samuel dezen veldtocht medemaakte, die tot de algemeene erkenning van den door zijn tusschenkomst verheven koning zou leiden, is toch niet anders dan natuurlijk. Zie ook v. 7.</div>
<div id="n1487">Opnieuw legt Saül hier zijn koninklijke inborst aan den dag.</div>
<div id="n1488">Hebr. <hi type="italic">hag-gilgal.</hi> Zie VII noot 4. Opnieuw is hier de heilige hoogte van Cariathiarim-Gabaon bedoeld; want wat hier geschiedt: het maken van Saül tot koning <hi type="italic">vóór den Heer</hi> en het opdragen van offeranden <hi type="italic">vóór den Heer</hi> onderstelt de aanwezigheid der ark. Zie verder XIII en XIV. Het valt wel aan te nemen, dat de schrijver hier eene andere bron voor zich had dan bij de bewerking van X 17-25.</div>
<div id="n1489">Septuag.: zij <hi type="italic">zalfden.</hi> De nu met algemeene geestdrift gehuldigde zal thans ook wel plechtig en <hi type="italic">in het openbaar</hi> gezalfd zijn geworden; want nog in dezelfde bijeenkomst (zie XII 3) noemt Samuel hem ‘den gezalfde des Heeren’.</div>
<div id="n1490">Zie over het geheele verloop van Saül's verheffing de Inleiding.</div>
<div id="n1491">Aan het bij het heiligdom nog vergaderde volk geeft Samuel rekenschap van hetgeen hij tot dusverre als de eenige plaatsbekleeder Gods voor Israël heeft verricht, om het daarna te herinneren aan zijn blijvende verplichtingen jegens zijn onzichtbaren Koning, welke door de verheffing van den zichtbaren koning geen veranderingen hadden ondergaan. Ten onrechte nemen velen aan, dat Samuel met deze toespraak aftreedt als rechter (zie v. 23 en VII 15); zeker met verminderde rechtsmacht, maar mee onverminderd aanzien blijft hij als de man Gods voor het godsdienstig welzijn van volk en koning waken.</div>
<div id="n1492">Als mannen van rijpen leeftijd ten bewijze, dat hun vader reeds oud is. Er valt geen andere redelijke grond aan te wijzen, waarom Samuel hier van zijne zonen gewaagt.</div>
<div id="n1493">Volgens deze woorden is de Heer hier evengoed tegenwoordig als Saül, een sprekend bewijs, dat de vergadering plaats had bij de ark.</div>
<div id="n1494">Vgl. Act. XX 33; II Cor. VII 2. In den grondtekst zijn deze vragen verzen met drie rijzingen, welke op elkander rijmen.</div>
<div id="n1495">Naar het Hebr.: ‘en verblindde daarmede mijne oogen’. Blijkens Exod. XXIII 8 verblindt het geschenk het oog der zienden. De Septuag. heeft: ‘Ook (maar) een schoeisel, antwoordt mij’, welke lezing schijnt te worden bevestigd door de zinspeling op deze plaats Eccli. XLVI 22, ook in den teruggevonden Hebreeuwschen tekst. <hi type="italic">Een schoenriem</hi> wordt Gen. XIV 23, <hi type="italic">een paar sandalen</hi> Am. II 6 gebezigd voor een zaak van geringe waarde. Welke lezing de oorspronkelijke is, valt bezwaarlijk uit te maken.</div>
<div id="n1496">Zij getuige.</div>
<div id="n1497">Zie Judic. IV 2, III 12, 13, 31 met de aanteekeningen.</div>
<div id="n1498">Vgl. Judic. II 13, X 6.</div>
<div id="n1499"><hi type="italic">Jerobaäl, d.</hi>i. Gedeon, zie Judic. VI 32. Voor <hi type="italic">Badan</hi>, elders niet genoemd, volgens de Septuag. te lezen <hi type="italic">Barac</hi>, die als redder beantwoordt aan den verdrukker Sisara, zie Judic. IV 2. In plaats van <hi type="italic">Samuel</hi> hebben de Syrische en de Arabische vertaling en een handschrift der Grieksche <hi type="italic">Samson</hi>, wel de juiste lezing. Het valt moeilijker aan te nemen, dat Samuel Samson verzwijgt dan dat hij zich zelf noemt. Ook Hebr. XI 32 worden Gedeon, Barac, Samson en Jephte te zamen genoemd.</div>
<div id="n1500">Naar een met behulp van de Chaldeeuwsche en de Grieksche vertaling verbeterde lezing van het Hebr. luidt de nazin: ‘<hi type="italic">dan zult gij leven</hi>, zoowel gijlieden zelf als de koning, die <hi type="italic">na Jahwe</hi> over u koning geworden is, <hi type="italic">en hij</hi> (de koning) zal u redden’. De zin is: Schoon God niet meer uw uitsluitende en onmiddellijke koning is, zult gij toch niet de prooi uwer vijanden worden, mits gij ten gevolge dier verandering slechts geen verandering brengt in uw gedragslijn ten opzichte van dien toch steeds blijvenden onzichtbaren Koning.</div>
<div id="n1501">D.i. <hi type="italic">als</hi> op uwe vaderen, vgl. Dan. VI noot 19. Septuag.: ‘en op uwen koning’.</div>
<div id="n1502">D.w.z. is het niet het jaargetijde waarin het nooit regent?</div>
<div id="n1503">Niet alsof het vreesde door den bliksem te worden getroffen, maar omdat het door het schrikwekkend teeken overtuigd was geworden van zijne schuld.</div>
<div id="n1504"><hi type="italic">De nietigheden</hi> zijn de heidensche afgoden.</div>
<div id="n1505">Naar het Hebr.: ‘omdat het den Heer beliefd heeft’.</div>
<div id="n1506">In de Septuag. ontbreekt dit vers en sluit v. 2 passend bij XII 25 aan. Bij gelegenheid van dezelfde volksvergadering, waarin Saül gehuldigd en gezalfd was en Samuel het volk vermaand had, vormt dan eerstgenoemde zich uit de vergaderde mannen een klein staand leger, terwijl hij de anderen huiswaarts zendt. Er is dus hier niet de door sommigen onderstelde leemte. Blijkbaar is v. 1 van grondtekst en Vulgaat een toevoegsel van later hand, vervaardigd naar de wijze, waarop in III en IV Reg. de regeeringsduur der koningen pleegt vermeld te worden. Daarenboven zijn de getallen hier later nog onherstelbaar verminkt.</div>
<div id="n1507">Deze tusschenzin onderbreekt op zoo ongeschikte wijze het bericht over de werving van Saül's leger, dat hij den indruk maakt te zijn ingelascht, wat ook v. 5 <hi type="italic">b</hi> en v. 16 <hi type="italic">b</hi> doen vermoeden.</div>
<div id="n1508">Achter <hi type="italic">Jonathas</hi> heeft de Septuag.: ‘zijn zoon’, wat noodig schijnt, omdat Jonathas nog niet genoemd is. Zeker was hij door zijn vader tot bevelhebber van het leger benoemd, wat de schrijver niet noodig achtte uitdrukkelijk te verhalen. <hi type="italic">Jonathas nu versloeg den wachtpost der Philistijnen.</hi> Men kan en moet zeker den grondtekst als volgt vertalen: ‘En J. <hi type="italic">sloeg</hi> (d.i. wierp om, vernielde) <hi type="italic">de zuil</hi> der Philistijnen.’ Het woord <hi type="italic">neetsib</hi> kan hier niet gebezigd zijn in den zin van ‘bezetting’ of, naar sommigen meenen, van ‘landvoogd’. Uit al het voorafgaande: de in alle vrijheid gehouden volksvergadering, de overwinning op Ammon behaald, de verheffing van Saül, de geen vreemde heerschappij verradende redevoering van Samuel, blijkt, dat de Philistijnen toen geen meester waren in Israël. <hi type="italic">Neetsib</hi> beteekent hier gelijk Gen. XIX 26 ‘zuil’, en het werkwoord, dat blijkens Exod. XVII 6 ook een niet levend wezen tot voorwerp kan hebben, heeft den zin van ‘vernielde’. Het schijnt nauwelijks te betwijfelen, dat de blijkens X 5 (zie noot 6 aldaar) ‘bij den heuvel Gods’ en daarom bij Gabaon zich bevindende zuil der Philistijnen geen andere is dan de hier bedoelde, welke <hi type="italic">te Gabaä</hi>, naar de Septuag. ‘op den heuvel’ was, hoewel de grondtekst ‘te Geba’ heeft (zie noot 20). Wellicht was zij opgericht na den slag bij Aphec (IV 1 volg.). In Jonathas' daad zien de Philistijnen terecht eene uitdaging van de zijde van Israël, dat nu onder zijn koning den erfvijand aandurft. De koningszoon verrichtte die daad zeker niet zonder voorkennis zijns vaders.</div>
<div id="n1509">Voor <hi type="italic">dat de Hebreën hooren</hi> heeft de Septuag. ‘de slaven zijn in verzet gekomen’. Blijkbaar las de vertaler <hi type="italic">ha-ʽabadim</hi> (de slaven) in plaats van <hi type="italic">ha-ʽIbrim</hi> (de Hebreën), wat hier geheel op zijne plaats is. De naam <hi type="italic">Hebreën</hi> toch wordt steeds of door niet-Israëlieten ofwel ook door Israëlieten, maar alleen dan gebezigd, wanneer zij tot vreemdelingen spreken (zie Exod. I 19, II 7, X 3) of op hun eigen nationaliteit tegenover eene vreemde den nadruk leggen (zie Deut. XV 12; Jer. XXXIV 9 en elders). Dit laatste doet hier Saül: hij wil een einde maken aan de verdrukking van Israël door de Philistijnen. <hi type="italic">De Hebreën zijn in verzet gekomen</hi>, past daarom wel het best.</div>
<div id="n1510">Naar den grondtekst: ‘Saül heeft de zuil der Philistijnen vernield (zie noot 3), en aldus heeft Israël zich in kwaden reuk gebracht bij de Philistijnen’.</div>
<div id="n1511">Volgens het Hebr.: ‘En het volk <hi type="italic">werd saamgeroepen achter</hi> Saül <hi type="italic">naar den heuvel (hag-gilgal)</hi>’. Als de Philistijnen de daad van Jonathas opvatten naar zij bedoeld was, laat Saül haar als van hem zelf uitgegaan rondbazuinen door het land en tevens al de weerbare mannen oproepen, en wel, gelijk dit de gewoonte was, <hi type="italic">naar den heuvel van het heiligdom.</hi> Het schijnt geheel onaannemelijk, dat hij, door het leger <hi type="italic">naar Galgala</hi> bij Jericho op te roepen, het land zou hebben opengesteld voor de Philistijnen. Wat verder geschiedde valt op te maken uit X v. 8, dat, daar niet op zijne plaats, met minstens nog één vers hier uitviel. Naar den grondtekst luidt X 8: ‘En gij zult vóór mij afdalen naar den heuvel <hi type="italic">(hag-gilgal);</hi> en zie, ik zal tot u afkomen om brandoffers te offeren en dankoffers te slachten. Zeven dagen zult gij wachten, totdat ik bij u kome en u bekend make wat gij doen zult’. Dit vers geeft de anders geheel ontbrekende verklaring van ons v. 8. Men zal zich den loop der gebeurtenissen aldus moeten voorstellen: Na Israël's legermacht bij het heiligdom te hebben verzameld, gaat Saül op naar Rama om Samuel te raadplegen. Deze verbiedt hem den veldtocht te openen vóór den afloop van het zeven dagen durend herfstfeest (zie v. 8 en 11 met de aanteekeningen), waarmede het oude jaar besloten en het nieuwe begonnen werd. Door het einde van dat feest en Samuel's komst af te wachten en eerst dan het brandoffer op te dragen, om vóór de opening der vijandelijkheden ‘het aanschijn des Heeren te verzoenen’ (zie v. 12), moet Saül zijn vertrouwen op God en zijne gehoorzaamheid betoonen. Gehoor gevend aan Samuel keert Saül terug naar het leger en verbiedt aan zijne mannen tegen de Philistijnen op te trekken (zie v. 6 met de noot). In aansluiting hieraan vervolgt het verhaal: ‘En de Philistijnen trokken saam....’</div>
<div id="n1512">De Septuag. leest <hi type="italic">drie duizend</hi> krijgswagens, een wellicht nog tienmaal te groot getal; vgl. Judic. IV 3.</div>
<div id="n1513">Naar de Septuag.: ‘te Machmas <hi type="italic">tegenover Bethoron</hi>’; vgl. Is. X 28-29 (met de aanteekeningen), waar Machmas noordelijk van Jerusalem, dus oostelijk van Bethoron ligt. Ook XIV 23 moet in plaats van <hi type="italic">Bethaven</hi> (zie Jos. VII noot 2) ‘Bethoron’ gelezen worden, zie de aanteekening aldaar. Dat Bethoron niet ver van Machmas lag, blijkt ook uit v. 18 hierna. Het schijnt, dat de Philistijnen het leger van Saül, dat bij Gabaon lag, wilden insluiten. Hunne hoofdlegermacht met de krijgswagens, die alleen in de vlakte konden gebruikt worden, bleef in de Sjephela (zie Jos. XI noot 13), om de Israëlieten af te wachten, hetzij dezen een aanval op de Philistijnen zouden wagen of, in den rug bestookt, in die (zuidwestelijke) richting zouden vluchten. Een sterke afdeeling moet langs een omweg, door Ephraïm, den noordelijken ingang van Benjamin, bij Bethel, hebben bereikt en zich te Machmas hebben gelegerd, waardoor reeds die ingang werd afgesloten. Van daar uit bezette een troep den bergpas van Bethoron, ten W. van Machmas (v. 18, vgl. Jos X 10-11), een andere de streek van Ophra (v. 17), ten N.O. van Bethel, een derde het dal Seboïm (v. 18), d.i. den weg naar Jericho, zoodat ook de toegangen tot den Jordaan waren bezet. Deze en en verdere gegevens schijnen ons voor de ligging van Machmas veeleer te verwijzen naar het tegenwoordige El-Bireh (ten Z.Z.W. van Beitin, d.i. Bethel), waar de ouden het plaatsen, dan naar Moechmas (ten Z.Z.O. van Bethel), waar de nieuweren het meenen gevonden te hebben wegens den naam, dien de Arabieren wellicht aan dit plaatsje hebben gegeven om het diepe ravijn (XIV 4, 5), waardoor het van een plaatsje Geba gescheiden is; vgl. noot 20. Nochtans schijnt de door het verhaal van XIV aangeduide plaatselijke gesteldheid voor Moechmas te pleiten.</div>
<div id="n1514">Deze geheel overbodige tusschenzin wekt bedenking. De Septuag. leest dan ook: ‘En de Israëliet zag, dat het hem gevaarlijk werd, dat hij niet mocht uittrekken’, eene bevestiging van het vermoeden, aan het einde van noot 6 geuit, omtrent het verbod door Samuel aan Saül en door Saül aan zijn leger gegeven.</div>
<div id="n1515">Voor het Hebr. <hi type="italic">we'ibrim</hi>, d.i. ‘en de Hebreën’, wat door een Israëliet bezwaarlijk kan zijn geschreven (zie noot 4), vermoedelijk te lezen <hi type="italic">we'am rab,</hi> d.w.z. en eene groote menigte.</div>
<div id="n1516">Naar eene met behulp der Grieksche vertaling verbeterde lezing: ‘Maar Saül en al het volk, dat tot hem was gekomen, was nog steeds <hi type="italic">op den heuvel</hi>’. Zonder dat in het volgende sprake is van eene verplaatsing van Saül, is deze met Jonathas en zijn leger v. 16 te Gabaä in Benjamin. <hi type="italic">Hag-gilgal</hi> is dus niet de stad Galgala aan den Jordaan, maar de heuvel van het heiligdom bij de stad van Saül.</div>
<div id="n1517">Naar eene beproefde verbetering van den grondtekst: ‘En hij liet verstrijken de zeven dagen van <hi type="italic">het feest</hi> (Hebr. <hi type="italic">lam-mo'eed)</hi>, welke Samuel <hi type="italic">bepaald had</hi>’. Het Hebr. <hi type="italic">sjam</hi> (d.i. bepaald had) ging te loor in de beginletters <hi type="italic">sjm</hi> van <hi type="italic">Samuel.</hi> Men herinnere zich, dat Saül niet slechts de zeven dagen van het feest moest laten verstrijken, maar ook de komst van Samuel moest afwachten.</div>
<div id="n1518">Schoon hier het opdragen der plechtige offeranden aan Saül wordt toegeschreven, verrichtte deze toch zeker niet zelf de priesterlijke handeling. Elders wordt ook van koningen gezegd, dat zij den ephod raadpleegden, terwijl zij dit toch zeker door den hoogepriester lieten doen.</div>
<div id="n1519">Hebr. <hi type="italic">le-moʽeed haj-jamim</hi>, d.i. op het feest der dagen of het jaarfeest.</div>
<div id="n1520">De eerste koning van Israël had voor zijn opvolgers juist een toonbeeld moeten zijn van gehoorzaamheid en vertrouwen jegens God. Saül schiet te kort bij de eerste beproeving. Hij vergeet, dat God ook na de verstrooiing van het leger Israël kon redden, en overtreedt daarom het ontvangen gebod. Zoo bleek hij zijne roeping als koning van het volk Gods onwaardig en mocht hij niet hopen, de hem voorwaardelijk gegeven belofte Gods, dat het koningschap in zijn geslacht zou blijven, vervuld te zien. In plaats van zich nu te beteren, maakt hij zich weldra aan een nog zwaardere overtreding schuldig en beloopt zoodoende eene nog stelliger bedreiging van Gods zijde.</div>
<div id="n1521">David.</div>
<div id="n1522">Naar de vergelijking met de Septuag. leert, werd v. 15 sterk gewijzigd in de valsche onderstelling, dat met <hi type="italic">Galgala</hi> de stad van dien naam aan den Jordaan bedoeld is. Naar een verbeterde lezing luidde het oorspronkelijk: ‘En Samuel stond op en ging zijns weegs, en het overgebleven volk ging achter Saül in den krijg, en Saül monsterde het volk bij hem bevonden, ongeveer zeshonderd man’.</div>
<div id="n1523">Door opnieuw de standplaats der twee legers aan te geven herneemt de schrijver het onderbroken verhaal van den krijg.</div>
<div id="n1524">Die benden gingen uit, niet enkel om te plunderen, maar ook en vooral om alle toe- en uitgangen te bezetten, zie noot 8. Voor <hi type="italic">Ephra</hi>, Hebr. <hi type="italic">Ophra</hi>, en <hi type="italic">het land Sual</hi> zie ook IX noot 10.</div>
<div id="n1525">Voor het duistere <hi type="italic">grens</hi> (Hebr. <hi type="italic">geboel)</hi> heeft de Septuag. <hi type="italic">Gabaë.</hi> Dit is dan het tegenwoordige, tegenover Moechmas gelegen Dzjeba (Geba, zie noot 8). Het <hi type="italic">dal Seboïm</hi> (Neh. XI 34 komt ook eene stad Seboïm in Benjamin voor) moet het tusschen Moechmas en Dzjeba doorloopende Wadi-Soeweinit zijn. De hier bedoelde <hi type="italic">woestijn</hi> is die van Jericho (Jos. XVI 1). De oorspronkelijke tekst luidde dus waarschijnlijk: ‘En ééne afdeeling sloeg (van Machmas uit) den weg in naar Geba, die (of: dat) nederziet op het dal Seboïm woestijnwaarts’.</div>
<div id="n1526">De Arabische vertaling heeft: ‘want de Philistijnen hadden gezegd: Laten wij geen smid meer naar het land Israël trekken, opdat zij er geen zwaarden of hellebaarden maken’. Als een volk van landbouwers en herders legden de Israëlieten zich weinig of niet toe op de nijverheid en moesten zij ook nog in later tijd met name alle metaal, metaalwerk en metaalbewerkers uit het buitenland hebben (zie III Reg. VII 13 volg.; II Par. II 7; Ez. XXVII). Daarom reisden Philistijnsche smeden jaarlijks het land Israël af om ijzeren gereedschappen te herstellen, te maken en te verkoopen. Dit was hun in de laatste jaren verboden geworden. Met de Arabische vertaling strookt de welbegrepen grondtekst: ‘want de Philistijnen hadden gezegd: opdat de Hebreën zich geen zwaarden of hellebaarden maken’. De plaats, dikwerf aangehaald ten bewijze dat de Philistijnen toen ter tijde meester in Israël waren, heeft die bewijskracht niet.</div>
<div id="n1527">Naar het Hebr.: ‘Daarom moest gansch Israël aftrekken naar het land der Philistijnen om te laten smeden de ploegijzers, de spaden, de bijlen en de ploegijzers’. Voor het tweede <hi type="italic">ploegijzers</hi> vermoedelijk naar v. 21 te lezen <hi type="italic">vorken.</hi></div>
<div id="n1528">Woordelijk naar den grondtekst: ‘En de stomp geworden sneden werden (waren vermaakt) <hi type="italic">tot</hi> ploegijzers, <hi type="italic">tot</hi> spaden, <hi type="italic">tot</hi> vorken, <hi type="italic">tot</hi> bijlen en <hi type="italic">tot</hi> prikkels’. Het Hebreeuwsche voorzetsel <hi type="italic">le</hi> vóór elk der genoemde werktuigen werd, met uitzondering alleen van het laatste, door den Latijnschen vertaler verkeerdelijk aangezien als omschrijvende tweede naamval. Daar de reizen naar het land der Philistijnen natuurlijk haar bezwaren hadden, gebruikten de Israëlieten hunne oude wapenen als landbouwwerktuigen.</div>
<div id="n1529">D.w.z. de Israëlieten hadden geen flinke en deugdelijke wapenen meer. De vijandige maatregel had dus doel getroffen en moest daarom reeds langen tijd te voren genomen zijn. Dit belet evenwel niet, dat enkelen nog goede wapenen konden hebben, zooals Saül en Jonathas.</div>
<div id="n1530">Hebr.: ‘naar den pas bij Michmas’. Dit vers dient ter inleiding van de in XIV te verhalen heldendaad van Jonathas. Na van de strooptochten der Philistijnen en het gebrek aan wapenen in Israël te hebben gewaagd - v. 19-22 worden ten onrechte door sommigen als een randbemerking beschouwd - vervolgt de schrijver het verhaal door de mededeeling, dat de hoofdmacht der eerstgenoemden de naar het noorden voerende passen van Machmas bezet hielden.</div>
<div id="n1531"><hi type="italic">Onder den granaatboom.</hi> Het Hebr. vertalen sommigen: ‘aan den voet van den Rimmon’ en verwijzen naar Judic. XX 45, waar eene rots dien naam draagt. Voor het Hebr. ‘Migron’ (Magron), dat moeilijk met dat van Is. X 28 kan worden vereenzelvigd, willen anderen ‘migrasj’ (stadsveld) lezen en vertalen dan: ‘aan het einde van Gabaä, onder den granaatboom, die op het (bij de stad behoorende) veld stond’.</div>
<div id="n1532">Als drager van <hi type="italic">den</hi> ephod (vgl. v. 8 naar de Septuag.) was <hi type="italic">Achias, de zoon van Achitob</hi>, hoogepriester. In nagenoeg hetzelfde tijdperk van Saül's regeering was, blijkens XXI en XXII, <hi type="italic">Achimelech, de zoon van Achitob</hi>, hoogepriester te <hi type="italic">Nobe.</hi> Blijkbaar is hier een en dezelfde persoon bedoeld. Van den naam <hi type="italic">Achimelech</hi> werd het tweede bestanddeel vervangen door den verkorten goddelijken naam <hi type="italic">Ja</hi> (d.i. Jahwe, vgl. Exod. XV noot 3). Al de met <hi type="italic">melech</hi> saamgestelde namen geraakten vóór de ballingschap in onbruik. Achias-Achimelech was de achterkleinzoon van Heli. Omdat de schrijver IV 19-22 van de geboorte van Ichabod uitvoerig gewaagd heeft, duidt hij hier <hi type="italic">Achitob</hi> nader als diens (natuurlijk ouderen) broeder aan. - Door den invloed van Samuel, den vriend van het huis Heli, zal Achias, tot den mannelijken leeftijd gekomen, als hoogepriester bij het heiligdom van Cariathiarim zijn aangesteld geworden. De kinderen van Eleazar (zie VII noot 1) zagen zich dus opnieuw de hooge waardigheid ontgaan. Naar het schijnt, waren zij daarover zoo gebelgd, dat zij zich geheel van het heiligdom terugtrokken (zie XXII 19 met de noot).</div>
<div id="n1533"><hi type="italic">Tusschen de opgangen,</hi> Hebr.: ‘tusschen de overgangsplaatsen’, Septuag.: ‘midden in den pas’. Men meent dezen pas te vinden in het tegenwoordige diepe dal Soewênît met zijn steile wanden, waarin zich steile rotsen bevinden, slechts door lage ruggen verbonden met de naar N. en Z. gelegen hoogvlakten; zie XIII noot 8.</div>
<div id="n1534">Hebr. <hi type="italic">Geba</hi>, is volgens sommigen hetzelfde als Gabaä-Benjamin (v. 16; Vgl. XIII 15), volgens de meesten echter daarvan onderscheiden en te vereenzelvigen met het tegenwoordige Dzjeba; zie XIII noot 20.</div>
<div id="n1535">Hoe anders dan zijn vader denkt Jonathas!</div>
<div id="n1536">Blijkbaar handelt hier Jonathas onder goddelijke ingeving.</div>
<div id="n1537">Ook in het Hebr. zonder lidwoord.</div>
<div id="n1538">Jonathas drijft de vliedende vijanden voor zich uit, terwijl zijn wapendrager, om hem den rug te dekken, de vallenden dood steekt.</div>
<div id="n1539">Naar het Hebr.: ‘als op een halve voor, een juk lands’. De tekst schijnt, ook volgens de Septuag., bedorven. Men kan lezen: ‘ongeveer midden in den (naar Machmas oploopenden) pas <hi type="italic">(maʽaleh</hi> voor “maʽaneh”) van de rotsen of de rots <hi type="italic">(tsoeree</hi> of <hi type="italic">tsoer</hi> voor “tsemed”) der hoogte’, waarop Machmas gelegen was. Voor <hi type="italic">sadeh</hi> (veld) in de beteekenis van ‘hoogland’ of ‘hoogte’ (naar het Assyrische ‘sjadoe’) vgl. Jer. XVIII 14; niet onmogelijk is het, dat hier oorspronkelijk de ‘rots Seneh’ (zie v. 4) stond. Midden in den pas, die van Machmas uit door de Philistijnen was bezet (XIII 23), en waarin de beide helden tot zoover kruipend waren opgeklommen, ontmoetten zij de voorposten der Philistijnen.</div>
<div id="n1540">De ontsteltenis verspreidde zich zoowel in het eigenlijke legerkamp als onder al de manschappen, die hier en daar strooptochten maakten.</div>
<div id="n1541">De aarde dreunde van het geschreeuw en het krijgsgewoel, vgl. I Mach. IX 13; volgens sommigen ontstond er werkelijk eene aardbeving.</div>
<div id="n1542">Naar de Septug.: ‘en zie, het leger golfde heen en weer’, zeker ten gevolge van den strijd tusschen hen, die op de vlucht sloegen, en degenen, die wilden stand houden.</div>
<div id="n1543">Terecht vermoedt Saül, dat de beweging in het leger van den vijand werd veroorzaakt door eenige zijner eigen lieden, die het overvallen hadden. Daarom onderzoekt hij, wie er afwezig zijn.</div>
<div id="n1544">De Septuag. heeft hier zeker de oorspronkelijke lezing: ‘Haal <hi type="italic">den ephod</hi> hier. Want <hi type="italic">deze</hi> (te weten Achias) <hi type="italic">droeg</hi> te dien dage <hi type="italic">den ephod</hi> voor Israël’. Zie v. 19 en v. 3 met noot 2. Als hoofd van het volk heeft Saül alleen het recht, het orakel te raadplegen. Hij wil van God vernemen, of hij al of niet tot den aanval moet overgaan.</div>
<div id="n1545">Onder het gestadig aangroeiend rumoer in het Philistijnsche leger raadpleegt Saül het op de borst van den hoogepriester hangende en door dezen open gehouden orakel. Ziende, dat God hem beveelt den vijand aan te vallen, gelast hij Achias den ephod te sluiten <hi type="italic">(Trek uwe hand in).</hi> Onder geestdriftig krijgsgeschreeuw stormt Saül's leger terstond op de Philistijnen af.</div>
<div id="n1546">Voor <hi type="italic">de Hebreën</hi> heeft de Septuag. ook hier (zie XIII noot 4) <hi type="italic">de slaven</hi>, maar wederom, naar het schijnt, ten onrechte. De hier bedoelden zijn zeker op de grens der Philistijnen wonende Israëlieten, die door dezen gedwongen waren tegen hun eigen volk uit te rukken en daarom door den Israëlietischen geschiedschrijver overeenkomstig Hebreeuwsch taalgebruik <hi type="italic">Hebreën</hi> genoemd worden.</div>
<div id="n1547">De hier in de Vulgaat volgende zinsnede verdween uit den grondtekst en staat in de Septuag. eerst later. Uit de vergelijking van grondtekst en Septuag. valt met groote waarschijnlijkheid te besluiten, dat het vervolg aldus moet luiden: ‘23. Zoo bevrijdde de Heer Israël dien dag, en de strijd ging tot over <hi type="italic">Bethoron</hi> (zie XIII noot 8). 24. En er waren met Saül van Israël omstreeks tien duizend mannen, en het gevecht breidde zich uit <hi type="italic">over het gansche bergland van Ephraïm.</hi> En Saül <hi type="italic">beging een grooten misslag</hi> op dien dag en Saül legde het volk een eed op, zeggende’. De door den druk onderscheiden gedeelten van v. 24 zijn, het eerste met, het tweede zonder wijziging, aan de Septuag. ontleend. Ten onrechte, naar het schijnt, wenschen vele nieuweren voor <hi type="italic">beging een grooten misslag</hi> te lezen: legde een gelofte af. Zie noot 18.</div>
<div id="n1548">Het Hebreeuwsch (en Latijnsch) <hi type="italic">die brood eet</hi>, gelijk in gewestelijke taal ten onzent de gewone uitdrukking voor ‘die eet’. 't Is geen godsdienstig vasten, dat Saül onder banvloek aan zijn leger oplegt; maar een uit zuiver menschelijke berekening voortspruitend verbod van de vervolging door een maaltijd te onderbreken. Zoo juist eerst door Gods hulp overwinnaar van den vijand verraadt Saül hier opnieuw zijn gebrek aan vertrouwen op God en vaardigt in zijn onstuimigheid, den banvloek misbruikend, een verbod uit, dat even bezwaarlijk te onderhouden als aan allen bekend te maken was. De gevolgen dier even onbedachtzame als den koning van Gods volk onwaardige daad bleven niet uit.</div>
<div id="n1549">In den grondtekst zoowel als in de vertalingen geraakten v. 25 en 26 in het ongereede door verschrijving en misduiding van gelijkluidende en op elkander gelijkende woorden. In den aanhef van v. 25 heeft de Septuag. een (zeker verschreven) plaatsnaam <hi type="italic">Jaälwoud</hi>, welke, door misduiding uit den grondtekst en de andere vertalingen verdwenen, schijnt te wijzen op <hi type="italic">Baäl-Jearim</hi>, den ouden naam van Cariathiarim, als oorspronkelijke lezing. De geheele plaats zal ongeveer als volgt moeten luiden: ‘25. En de geheele streek van Baäl Jearim was rijk aan honig op het open veld. En het volk kwam bij den honigraat, waaruit de honig vloeide, maar niemand....’</div>
<div id="n1550">Zeker een krijgsstok of knods.</div>
<div id="n1551">Zie de noot op III 2.</div>
<div id="n1552">Dit schijnt een randbemerking, ontleend aan v. 31 <hi type="italic">b</hi> en bij v. 29 geplaatst ter rechtvaardiging van Jonathas' antwoord.</div>
<div id="n1553">Ook Jonathas ziet blijkbaar in zijns vaders verbod geen vastengelofte, maar enkel een (onverstandige) maatregel, welke het tegendeel uitwerkte van hetgeen zij bedoelde.</div>
<div id="n1554">Ook Jos. X 10 (vgl. v. 12 aldaar) ging de vervolging over Bethoron (zie noot 17) naar Ajalon.</div>
<div id="n1555">Door honger gedreven verzuimden zij de godsdienstige handelingen, met welke elke slachting moest gepaard gaan (zie IX noot 12), en slachtten de dieren <hi type="italic">op den grond</hi>, zoodat het bloed niet wegliep, maar in het vleesch bleef.</div>
<div id="n1556">Saül matigt zich door het geven dezer voorschriften geen priesterlijke rechten aan. Hij wijst het volk slechts, hoe het deze slachting had te verrichten: op een onbehouwen steen moest het bloed worden uitgegoten.</div>
<div id="n1557">Dit vers schijnt een randbemerking, welke te kennen geeft, dat Saül ook bij later gelegenheden soortgelijke niet-ritueele altaren heeft opgericht.</div>
<div id="n1558">D.i. laat ons het orakel Gods, den ephod, raadplegen.</div>
<div id="n1559">Men ziet hieruit, dat het orakel op de gestelde vragen zoowel met ja en neen kon antwoorden als elk antwoord weigeren. Volgens Flavius Josephus openbaarde God zijn wil door den glans, die zich in kostbare steenen vertoonde. Zoo die overlevering waar is, dan schijnen <hi type="italic">oerim en toemmim</hi> twee zulke steenen geweest te zijn, besloten in het borstschild van het schouderkleed. Uit den glans dier steenen, welke de priester door het borstschild open te houden aan den vorst toonde, kon deze besluiten, of God antwoordde met ja of neen ofwel het antwoord weigerde. Uit de weigering van een antwoord maakt Saül op, dat er eene overtreding begaan is, voor welke het geheele volk aansprakelijk is.</div>
<div id="n1560">Naar eene met het oog op v. 41 verbeterde lezing van het Hebr.: ‘zelfs indien zij <hi type="italic">door mij</hi> of mijn zoon Jonathas bedreven ware’.</div>
<div id="n1561">De grondtekst heeft: ‘niemand <hi type="italic">antwoordde</hi> hem’.</div>
<div id="n1562">In den Hebr. tekst is v. 41 aanzienlijk korter dan in Vulgaat en Septuag. Met <hi type="italic">heiligheid</hi> vertaalt laatstgenoemde steeds het Hebr. <hi type="italic">toemmim</hi>, wat doet vermoeden, dat <hi type="italic">openbaring</hi> aan het Hebr. <hi type="italic">oerim</hi> beantwoordt.</div>
<div id="n1563">Volgens de Septuag. viel hier uit: ‘Wien de Heer treft, die zal sterven. Toen zeide het volk tot Saül: Dat mag niet geschieden. Maar Saül overmocht het volk, en zij wierpen tusschen hem en zijn zoon Jonathas’. Nu het zelf van schuld vrij is gebleken, verklaart het volk zich tegen de voortzetting van het onderzoek, dat het aanvankelijk had goedgekeurd. Het wil niet in de noodzakelijkheid gebracht worden, het doodvonnis, zoo noodig, aan zijn eigen koning te voltrekken. Met te meer recht kon het daarna voor Jonathas opkomen, toen het lot dezen als den overtreder had aangewezen.</div>
<div id="n1564">Evenmin als het orakel door Jonathas aan te wijzen als den overtreder dezen voor een zedelijk schuldige verklaart, kent Jonathas zelf zich schuldig, maar uit eerbied voor zijn vader toont hij zich bereid overeenkomstig diens eed den dood te ondergaan. Zijne deugd is even heldhaftig als zijn dapperheid. Maar als schuldig verschijnt hier Saül, die in zijn zwak geloof en zijn onstuimigheid een dwaas verbod had uitgevaardigd en zich dientengevolge nu verplicht achtte, zijn eigen geheel onschuldigen zoon, aan wien Israël zijn redding te danken had, te doen sterven. Maar God laat het niet toe. Zijne weigering, om op Saül's vraag te antwoorden (v. 37), heeft blijkbaar ten doel, de verkeerdheid te doen uitkomen van Saül's handelwijze, die opnieuw bewezen had, geen koning naar 's Heeren hart te zijn.</div>
<div id="n1565">Naar den grondtekst <hi type="italic">loste</hi> het volk Jonathas, naar de Septuag. <hi type="italic">legde</hi> het hem <hi type="italic">een weergeld op.</hi></div>
<div id="n1566">Van v. 47-52 volgt een vluchtig overzicht van Saül's krijgsverrichtingen alsmede van zijne familie-omstandigheden, ter voorbereiding van het eerste optreden van David. Over <hi type="italic">Soba</hi> zie II Reg. VIII 3.</div>
<div id="n1567">De Amalekieten schijnen zich vooral op menschenjacht in Israël te hebben toegelegd. Daaraan maakte Saül een einde.</div>
<div id="n1568">De schrijver noemt alleen die zonen en andere personen, welke aan Saül's hof op den voorgrond traden, en maakt daarom geen melding van den ongelukkigen Isboseth. Aan <hi type="italic">Jessui</hi> beantwoordt XXXI 2 <hi type="italic">Abinadab.</hi></div>
<div id="n1569">Vermoedelijk luidde v. 51 oorspronkelijk: ‘En Cis, de vader van Saül, en Ner, de vader van Abner, waren <hi type="italic">zonen</hi> van Abiël. Zoo wordt het voorafgaande <hi type="italic">oom</hi> (Hebr. <hi type="italic">dood)</hi> van Saül, dat eene onzekere beteekenis heeft, nader bepaald.</div>
<div id="n1570">Dit vers vormt een passenden overgang tot de volgende verhalen over verschillende oorlogen door Saül gevoerd.</div>
<div id="n1571">Op last des Heeren door Samuel tot koning verheven is Saül verplicht aan 's Heeren bevel te gehoorzamen, dat hem door Samuel wordt medegedeeld.</div>
<div id="n1572">Wat Samuel v. 2 en 3 als gezegde van <hi type="italic">den Heer der heerscharen</hi> aan Saül mededeelt heeft in den grondtekst metrischen vorm. In het algemeen schijnt al hetgeen profeten als woorden Gods aan menschen overbrengen in dichterlijken vorm te zijn gevat, daarentegen pleegt wat enkel tusschen God en den profeet verhandeld wordt in proza te worden medegedeeld. Ook in de toespraak van den man Gods aan Heli (II 27-36) valt dichterlijke vorm waar te nemen. De boodschap van Samuel aan Saül bestaat naar allen schijn uit drie paren van verzen, elk van vijf arsissen of rijzingen. Ook v. 18 schijnt metrisch te zijn. - Blijkens v. 33 en XIV 48 berokkende Amalec nog voortdurend groot kwaad aan Israël, reden waarom God zeker de vijandigheid, voorheen door Amalec aan zijn volk betoond, niet langer ongewroken wilde laten. Zie Exod. XVII; Deut. XXV 17, 18.</div>
<div id="n1573">Naar den grondtekst: ‘Slaat met den banvloek’. Zie Deut. XX 16-18 en Jos. VI 17 met noot 4. Dezelfde uitdrukking wordt in het vervolg van het verhaal herhaaldelijk gebezigd.</div>
<div id="n1574">Voor <hi type="italic">als lammeren</hi> heeft de Septuag. <hi type="italic">en Galgalois,</hi> haar gewone vertaling van het Hebr. <hi type="italic">bag-gilgal</hi>, d.i. op den heuvel. De afwijkende lezing van één handschrift <hi type="italic">op raderen (</hi>op den wagen) bewijst, dat de vertaler werkelijk <hi type="italic">bag-gilgal</hi> las, want de grondbeteekenis van <hi type="italic">gilgal</hi> is ‘rad’. De lezing van den grondtekst <hi type="italic">te Telajim</hi> is dus zeker foutief. Men giste, dat met <hi type="italic">Telajim</hi> de Jos. XV 24 voorkomende stad Telem in Juda bedoeld was. Maar de Hebr. uitdrukking werd door de rabbijnen niet als eigennaam beschouwd. Naar Jonathan's Targoem toch riep Saül het volk op <hi type="italic">naar de Paaschlammeren</hi>, wat zeggen wil: bij gelegenheid van het Paaschfeest, dus ook naar het heiligdom op den heuvel van Cariathiarim. De vertaling van Hiëronymus ‘<hi type="italic">als</hi> lammeren’ (die onder den staf des herders, den ‘tellerstaf’, doorgaan en zoo geteld worden, vgl. Judic. V 14 Hebr.) berust op verwisseling van het voorzetsel <hi type="italic">be</hi> met <hi type="italic">ke (als).</hi> Gelijk dus te verwachten viel, monsterde Saül vóór den oorlog, dien hij op Gods bevel ondernam, zijn volk bij het nationale heiligdom.</div>
<div id="n1575">Ten tijde van Saül was er zeker nog geen scheiding tusschen de troepen van Juda en die der overige stammen; ook duidt <hi type="italic">voetgangers</hi> geen ander soort troepen aan dan <hi type="italic">van Juda.</hi> Beide uitdrukkingen schijnen later te zijn gevoegd bij de overeenkomstig Hebreeuwsch taalgebruik afzonderlijk genoemde hondderdduizendtallen en de tienduizend. Evenwel kan de zin ook zijn: ‘<hi type="italic">onder welke</hi> er tien duizend van Juda waren’. De Septuag. noem<hi type="italic">t vier</hi>honderd <hi type="italic">dertig</hi> duizend mannen, een zeker te groot getal. De getallen van den grondtekst schijnen reeds hoog, doch niet te hoog, daar het hier een verdelgingskrijg gold, aan welken oud en jong kon en moest deelnemen.</div>
<div id="n1576">Voor <hi type="italic">de stad</hi> naar de Septuag. te lezen: ‘de steden’, d.i. <hi type="italic">het gebied</hi> van Amalec. Welke <hi type="italic">stroom</hi> hier bedoeld wordt, is onbekend.</div>
<div id="n1577">Zie Exod. XVIII 1 volg.; Num. X 29; Judic. I 16, IV 11.</div>
<div id="n1578"><hi type="italic">Hevila</hi>, zie Gen. X 7, 29, XXV 18. <hi type="italic">Sur</hi>, zie Gen. XVI 7, XX 1; Exod. XV 22. De verwoesting strekte zich uit over het gansche gebied van Amalec.</div>
<div id="n1579">Ondanks dien verdelgingstocht werden de Amalekieten niet geheel uitgeroeid. Saül nam hun land dan ook niet in bezit. Wie gevlucht waren keerden zeker spoedig terug, zoodat er later (zie XXVII 8, XXX 1; II Reg. VIII 12) opnieuw van Amalekieten gewaagd wordt. Hun volledige uitroeiing had plaats ten tijde van Ezechias (zie I Par. IV 43).</div>
<div id="n1580">Naar eene verbeterde lezing van het Hebr.: ‘.... Agag en het beste van het groote en kleine vee, de gemeste runderen en de lammeren’. De reden, waarom men <hi type="italic">Agag</hi> spaarde, zal de hoop op een hoog losgeld geweest zijn.</div>
<div id="n1581">Vgl. Gen. VI 6 met de noot.</div>
<div id="n1582">Voor <hi type="italic">werd bedroefd</hi> heeft de grondtekst: ‘ontstak in toorn’, krachtige uitdrukking om de diepe teleurstelling te teekenen, welke 's Heeren woord aan Samuel bereidde. Want deze had Saül lief. Vandaar dat hij gelijk eens Moses, om het volk Israël te redden, den Hemel geweld aandoet tot redding van zijn vriend; echter tevergeefs.</div>
<div id="n1583">Voor <hi type="italic">naar Carmel</hi> heeft de tegenwoordige grondtekst: ‘Naar <hi type="italic">den</hi> Karmel’. Nu schijnt het te eenenmale onbegrijpelijk, waarom Saül zich naar den ver verwijderden berg Karmel zou begeven hebben. Opvallend is het buitendien, dat hij in der haast een zegeboog (Hebr. <hi type="italic">een zuil)</hi> zou hebben opgericht, waarvan later met geen woord weder wordt gewaagd. Gelijk ook de vergelijking met de Septuag. leert, is de plaats zeer bedorven. Daar de berg Karmel IV Reg. II 1, IV 38 <hi type="italic">hag-gilgal</hi> genoemd wordt, schijnt een onkundig afschrijver hier dat woord te hebben vervangen door <hi type="italic">hak-karmel.</hi> De vertaling van de Septuag. toch stelt het buiten twijfel, dat <hi type="italic">hag-gilgal</hi> de oorspronkelijke lezing is. Ten einde nu Saül te doen terugkeeren naar Galgala (d.i. naar den heuvel), waar blijkens het volgende zijne ontmoeting met Samuel plaats vond, laschte een afschrijver de woorden in: ‘en voorbijgegaan... Galgala’. De geheele plaats moet naar de meest gegronde gissing luiden: ‘En Samuel maakte zich 's morgens vroeg op, om Saül te gemoet te gaan, en men boodschapte aan Samuel, dat Saül <hi type="italic">naar den heuvel</hi> was gekomen en <hi type="italic">had medegebracht buit in overvloed</hi>’. Dat met <hi type="italic">Galgala</hi> of <hi type="italic">hag-gilgal</hi> wederom niet de stad Galgala, maar de heuvel van het heiligdom bedoeld is, blijkt overtuigend uit het vervolg van het verhaal. Wat v. 12 naar de Vulgaat verder na <hi type="italic">Galgala</hi> heeft komt wel in de Septuag., maar niet in den grondtekst voor en is niet slechts overbodig, maar ook hinderlijk. Het is vermoedelijk eene andere lezing van het voorafgaande, aan een tweede handschrift ontleend. Dat Samuel Saül <hi type="italic">te gemoet</hi> wilde gaan bij diens terugkeer uit het zuidelijk van Juda gelegen Amalec, strekt, in verband met het feit, dat Saül reeds was <hi type="italic">voorbijgegaan</hi>, ten bewijze dat Rama van Samuel werkelijk ten zuiden van Cariathiarim-Gabaon (noot 15) lag; zie X noot 2.</div>
<div id="n1584">In zijn schuldbewustzijn tracht Saül door deze leugenachtige verzekering de verwijten van Samuel te voorkomen. Als deze hem niettemin zijne zonde voorhoudt, werpt hij alle schuld op het volk en vergoelijkt zijne toegevendheid door eene schijnheilige bewering (v. 15).</div>
<div id="n1585">Waar anders dan op de hoogte van Cariathiarim-Gabaon, waar de God van Samuel zijn heiligdom had? Zie verder v. 21.</div>
<div id="n1586">D.i. Houd op!</div>
<div id="n1587">Men kan het Hebr. beter vertalen met: ‘Is het niet aldus? Al zijt gij klein in eigen oog, toch zijt gij het hoofd der stammen van Israël’. De zin is: Verontschuldig u niet met uwe machteloosheid tegenover den wil des volks, want gij zijt door God aangesteld als zijn koning en hadt als zoodanig voor de volledige uitvoering van Gods bevel moeten zorgen. Op u komt dus de verantwoordelijkheid voor het gebeurde neer.</div>
<div id="n1588">Naar de Septuag.: ‘<hi type="italic">omdat</hi> ik naar de stem.... geluisterd heb..... heb ik Agag....’ Zoo is het antwoord van Saül meer dan eene herhaling van het reeds door hem gezegde.</div>
<div id="n1589">Hebr. <hi type="italic">uwen</hi> God.</div>
<div id="n1590">Vgl. Is. I 11-15; Jer. VI 20; Os. VI 1; Am. V 21-24; Mich. VI 6-8; Matth. IX 13. ‘In de slachtofferanden’, zegt de H. Gregorius, ‘wordt het vleesch van een ander wezen, in de gehoorzaamheid de eigen wil geslacht’.</div>
<div id="n1591">De uitdrukking, welke de grondtekst heeft voor <hi type="italic">afgoderij</hi>, slaat op den dienst der ‘Therapim’; zie daarover de noot op XIX 13. Ongehoorzaamheid en weerspannigheid zijn aan <hi type="italic">tooverij</hi> gelijk, in zooverre zij gelijk deze voortspruiten uit wantrouwen jegens God, en aan <hi type="italic">afgoderij</hi>, omdat zij 's menschen wil plaatsen boven Gods wil en zoo 's menschen wil tot afgod maken. Overtreding der zedenwet is tevens schending van den godsdienst.</div>
<div id="n1592">Eindelijk belijdt Saül schuld, maar alleen uit vrees voor de straf.</div>
<div id="n1593"><hi type="italic">Verdraag</hi>, d.i. Vergeef, mijne zonde. Zie Gen. IV 13, L 17; Exod. X 17; Num. XIV 18; Ps, XXXI 5, LXXXIV 3. - <hi type="italic">Keer met mij om....</hi> Zoo Samuel den koning niet vergezelde naar het heiligdom, dan zoude het volk terstond vermoeden wat er tusschen hen was voorgevallen.</div>
<div id="n1594">Saül.</div>
<div id="n1595">Naar uit XXVIII 17 blijkt, op Gods uitdrukkelijken last; zijne woorden zijn daarom in den grondtekst weder metrisch (zie noot 2); zij vormen twee paren verzen van vijf rijzingen elk. Mogelijk viel vóór den aanhef het gebruikelijke: ‘Dit zegt de Heer’ uit.</div>
<div id="n1596">Naar de met behulp der Septuag. verbeterde lezing van het Hebr. luidt de Godspraak in haar geheel: ‘Gescheurd heeft de Heer het rijk Israël van u En gegeven het heden uwen naaste, beter dan gij, En ook <hi type="italic">slaat Hij Israël en</hi> Hij liegt niet; Want Hij is geen mensch, dat het Hem zou berouwen’. Ook wanneer soms in de H. Schrift aan God berouw wordt toegeschreven, gelijk v. 11 en Gen. VI 6, dan geschiedt dit volgens menschelijke wijze van spreken.</div>
<div id="n1597">Had Saül een waar berouw gehad, dan zou hij de oneer en vernedering niet gevreesd hebben.</div>
<div id="n1598">Samuel zal gezwicht zijn, ten einde het aan God over te laten, op zijn tijd de verwerping van Saül den volke bekend te maken.</div>
<div id="n1599">Voor <hi type="italic">die zeer vet was en beefde</hi> heeft het Hebr. slechts één woord te weten ‘maʽadannooth’, dat, vermoedelijk verschreven en van onzekere beteekenis, oorzaak is, dat ook de zin van de woorden van Agag niet met zekerheid valt te bepalen. Een nieuwere stelt met eenigen grond voor v. 34 <hi type="italic">b</hi> als volgt te lezen: ‘En Agag kwam tot hem bevende en Agag zeide: Zekerlijk, dood is bitter’.</div>
<div id="n1600">Het voor <hi type="italic">hieuw in stukken</hi> gebruikte Hebreeuwsche woord komt alleen hier voor. De Septuag. vertaalt het met <hi type="italic">slachtte hem.</hi> De uitdrukking <hi type="italic">voor het aanschijn des Heeren te Galgala</hi> (Hebr. <hi type="italic">bag-gilgal</hi>) stelt het buiten allen twijfel, dat de gebeurtenis plaats vond bij het heiligdom der ark op den heuvel van Cariathiarim-Gabaon.</div>
<div id="n1601">D.i. bezocht.</div>
<div id="n1602">Zie over den langeren en den korteren tekst van het hier beginnend verhaal van David's jeugd de Inleiding. Dat de vijf stukken XVII 21-31; XVII 55 - XVIII 6<hi type="italic">a</hi>; XVIII 10-11, 17-19, 29 <hi type="italic">b</hi>-30 oorspronkelijk niet voorkwamen in de Septuag., schijnt zeker. Want in die handschriften der Septuag., welke die stukken wel bevatten, zijn deze niet afkomstig van den vervaardiger of de vervaardigers dier vertaling, maar aan eene latere Grieksche overzetting, vermoedelijk aan die van Theodotion, ontleend. Zij bevatten toch talrijke uitdrukkingen, welke aan het taaleigen der Septuag. geheel vreemd zijn. Vanwege de slaafsche getrouwheid, waarmede de Septuagint steeds het Hebr. volgt, valt hieruit te besluiten, dat haar vervaardigers een tekst voor zich hadden, welke de vijf bedoelde stukken niet bevatte. Dit gevoelen wordt in den jongsten tijd ook door meerdere katholieke schriftverklaarders van naam verdedigd. Zie verder de aanteekeningen op de betreffende plaatsen.</div>
<div id="n1603">Deze woorden bevatten geen verwijt; God geeft slechts aan Samuel te kennen, dat zijne begrijpelijke smart over Saül's verwerping hem niet weerhouden mag, om tot zalving van een opvolger over te gaan.</div>
<div id="n1604"><hi type="italic">Isaï</hi> beteekent volgens sommigen Godsman.</div>
<div id="n1605">Om niet Saül's achterdocht op te wekken, moet Samuel het eigenlijke doel van zijne komst verbloemen. De offerande, welke Samuel ging opdragen, was van denzelfden aard als die, waarvan IX 12 volg. sprake is. Zie aldaar noot 12.</div>
<div id="n1606">De van ongerustheid getuigende vraag doet vermoeden, dat de oudsten op de hoogte waren van de gespannen verhouding tusschen Samuel en Saül.</div>
<div id="n1607">Volgens de Septuag.: ‘en verheugt u heden’, naar de vertaling van Lucianus: ‘en staat mij ter zijde bij de slachting’. Daar Samuel van buiten komend hulp en gereedschap noodig had, schijnt het laatste verkieslijk.</div>
<div id="n1608">Vermoedelijk bij geheime ingeving, zooals ook de vraag inwendig door Samuel zal zijn uitgesproken.</div>
<div id="n1609">Vgl. I Par. II noot 4.</div>
<div id="n1610">Daar ook de oudsten van Bethlehem op het offermaal genoodigd waren, zullen zij als stad- en stamgenooten hier mede onder den naam van broeders begrepen zijn. In dat geval heeft Samuel ook aan hen, gelijk zonder twijfel aan Isaï en zijn huis, geheimhouding opgelegd.</div>
<div id="n1611">Door den Geest des Heeren wint de van de kudde weggehaalde jongeling weldra aller harten, wordt hij een dapper held, Israël's grootste zanger en een man, even eenig door vroomheid en rechtschapenheid als door vertrouwen op God en door geduld. Schoon tot den troon van Israël geroepen, is en blijft hij Saül's meest getrouwe onderdaan; schoon door dezen vervolgd, wreekt hij zich niet. Alles aan God overlatend doet hij, zoolang Saül leeft, geen enkelen stap om tot de hooge bestemming te komen, welke hem wacht.</div>
<div id="n1612">Theodoretus: ‘Nadat de goddelijke Geest geweken was, nam de booze geest diens plaats in, gelijk bij Judas’. Of <hi type="italic">een booze geest</hi> hier bepaaldelijk de duivel is, die <hi type="italic">vanwege den Heer</hi>, d.i. met toelating Gods, den rampzaligen koning op buitengemeene wijze bekoorde en kwelde (vgl. Judic. IX 23; III Reg. XXII 21 volg,; Job I), schijnt twijfelachtig, omdat die geest week voor het bloote snarenspel van David. De bedreigingen van Samuel, het gevoel van door God te zijn verlaten, gewetenswroeging, eindelijk en vooral de zorg om het behoud van troon en leven maakten Saül wantrouwend, achterdochtig, jaloersch en prikkelbaar en deden hem vervallen in een toestand van zwaarmoedigheid, waarin hij somwijlen daden verrichtte als van een bezetene. God liet dit toe, om hem te bestraffen.</div>
<div id="n1613">David had nog geen wapenen gedragen en nog niet aan een krijg deelgenomen. De hoveling bedoelde, dat in hem een geducht krijgsman stak, gelijk wij van een flink rekruut zeggen: ‘Dat is eerst een soldaat’!</div>
<div id="n1614">De gaven, welke Isaï aan den koning zendt, weerspiegelen getrouw den eenvoud der toenmalige zeden.</div>
<div id="n1615">D.i. hij worde mijn dienaar, behoore tot mijne hofhouding. Vgl. v. 16 en 21.</div>
<div id="n1616">Dezen keer dringen de Philistijnen minder diep door in het land Israël dan bij hun vorigen inval (zie XIII 5), want <hi type="italic">Socho</hi> (vermoedelijk het tegenwoordige <hi type="italic">Sjoewekeh</hi>) en <hi type="italic">Azeca</hi> lagen niet in het bergland, maar nog in de vlakte van Juda (zie Jos. XV 35; Jer. XXXIV 7; Neh. XI 30), halverwege tusschen Jerusalem en Eleutheropolis. <hi type="italic">Op de grenzen van Dommim</hi>, Hebr. <hi type="italic">Ephes Dammim</hi> (vgl. I Par. XI 13), duidt de plek aan, waar tusschen de twee genoemde plaatsen de Philistijnen hun kamp hadden.</div>
<div id="n1617">Het dal van den Terebinth (d.i. terpentijnboom) is vermoedelijk het tegenwoordige <hi type="italic">Wadi-Es Samt.</hi></div>
<div id="n1618">Hebr.: <hi type="italic">isj hab-benaim</hi>, ‘een man tusschen beiden’ of ‘een voorvechter’.</div>
<div id="n1619">De Septuag. heeft <hi type="italic">vier</hi>, wat waarschijnlijker luidt. Volgens deze opgaaf bedroeg de lengte van Goliath nog ruim twee meter.</div>
<div id="n1620">D.w.z. het metaal alleen had het aangegeven gewicht, ruim 70 kilogr. De nauwkeurige gegevens zijn zeker verzameld op de wapenrusting zelf, die als zegeteeken bewaard bleef.</div>
<div id="n1621">Als ‘<hi type="italic">de</hi> Philistijn’ (grondtekst), d.w.z. als de voorvechter der Philistijnen, daagt Goliath ‘Saül's dienstknechten’ uit, een voorvechter uit hun midden tegenover hem te stellen. Onnoodiger wijze, zoo meent de reus, staan zij allen gewapend in het veld.</div>
<div id="n1622">Naar den oorspronkelijken Septuaginta-tekst (zie XVI noot 1), in het vervolg door Sept. A aan te duiden, gaat het verhaal zonder stoornis voort met v. 32 (zie de noot daarop): ‘Maar David zeide tot Saül...’ Blijkens XVI 21 volg. toch bevond zich David als wapendrager bij Saül. - In de volgende aanteekeningen worden de verdedigers van den langeren tekst met LI, die van den korteren met Kk. aangeduid.</div>
<div id="n1623">Zelfs in sommige Hebreeuwsche handschriften komen v. 12-31 niet voor. In de Sixtijnsche uitgave zijn zij van asterisken voorzien. Kk. vinden het bevreemdend, dat met v. 12 de geschiedenis van David als opnieuw begint, en hier opnieuw en opzettelijk over diens afkomst en familie alles herhaald wordt wat te voren reeds ter loops gezegd is. Zij zien daarom in v. 12 het begin van een oorspronkelijk, zelfstandig verhaal, dat in den gewijden tekst gekomen daarmede kunstmatig, maar ongeschikt verbonden werd. Het voornaamwoord, dat in den grondtekst achter <hi type="italic">Ephrateër</hi> staat, in de Vulgaat weergegeven door <hi type="italic">van wien boven de rede was</hi>, wordt op zoodanige wijze als hier nooit in de Schrift gebruikt.</div>
<div id="n1624">Blijkbaar slaat v. 15 op XVI 21, waar verhaald werd, dat Saül David bij zich hield. Kk. achten daarom het vers ingelascht in het oorspronkelijk zelfstandige verhaal, ten einde dit met XVI 21 in overeenstemming te brengen. Van LI. betwisten sommigen, dat de Vulgaat den juisten zin van v. 15 weergeeft. Zij nemen aan, dat het in XVII verhaalde plaats vond vóór hetgeen in XVI bericht wordt, dat dus David bij het uitbreken van den oorlog nog niet aan het hof gekomen was, en verstaan de woorden van den grondtekst: ‘en David ging en kwam van bij Saül’ in dien zin, dat hij na het vertrek zijner broeders naar Saül's leger <hi type="italic">heen en weer ging</hi> tusschen het huis zijns vaders en <hi type="italic">het kamp van</hi> Saül. Kk. meenen wel niet ten onrechte, dat zulk een uitlegging den tekst geweld aandoet. Zie verder v. 55-58 met de aanteekeningen.</div>
<div id="n1625"><hi type="italic">Veertig</hi> kan den zin hebben van: een zeker (onbepaald) getal. Kk. herinneren aan v. 11, waar van die veertig of verscheidene dagen geen sprake is.</div>
<div id="n1626">Naar het Hebr.: ‘en breng van hen <hi type="italic">een onderpand</hi>’, wat vermoedelijk zeggen wil een of ander, wellicht te voren afgesproken teeken of bewijs van hun welstand.</div>
<div id="n1627">David's broeders.</div>
<div id="n1628">Hebr.: ‘en hij laadde op (te weten op zijn ezel) en ging heen’.</div>
<div id="n1629">Naar den grondtekst: ‘20<hi type="italic">b.</hi> en toen hij <hi type="italic">bij den legerwal</hi> kwam, schreeuwden de in de slagorde uitgerukte troepen ten strijde, 21. en Israël en de Philistijnen schaarden slagorde tegen slagorde’.</div>
<div id="n1630">Kk. wijzen er op, dat naam en afkomst van den voorvechter hier voluit genoemd worden, alsof zij niet reeds in v. 4 vermeld waren, volgens hen een nieuw bewijs, dat v. 12-31 ingelascht zijn. In den grondtekst ontbreekt ook de bepaling <hi type="italic">die.</hi></div>
<div id="n1631">Volgens Kk. stonden hier in het oorspronkelijk zelfstandige verhaal Goliath's uitdagende woorden, welke men met het oog op v. 8 schrapte en door deze verwijzing daarheen verving.</div>
<div id="n1632">Wellicht een door Saül uitgezonden omroeper.</div>
<div id="n1633">David's navraag verraadt, dat hij de uitgeloofde belooning hoopt te kunnen verdienen en zoodoende Saül's schoonzoon te worden. Kk. achten dit strijdig met XVIII 20-27, waar Saül David zijne dochter aanbiedt zonder dat deze het verlangt.</div>
<div id="n1634">D.w.z. Is het soms geen zaak van gewicht?</div>
<div id="n1635">Men kan het Hebr. ook vertalen: ‘tot een andere groep’ of ‘post’.</div>
<div id="n1636">Als Saül's wapendrager was David zeker met zijn meester uitgetogen in den krijg. Naar Sept. A sluit zich dus v. 32 zeer goed als volgt bij v. 11 aan: ‘<hi type="italic">Maar David sprak tot Saul:</hi> Moge <hi type="italic">mijnen heer</hi> het hart niet ontzinken’.</div>
<div id="n1637">De tegenstelling tot <hi type="italic">een krijgsman van jongs af</hi> eischt, dat <hi type="italic">knaap</hi> worde verstaan in den zin van een nog minder geoefende. Kk. merken op, dat Saül aan David zeker eenige vragen zou gesteld hebben, zoo hij hem thans voor het eerst zag; zie v. 55.</div>
<div id="n1638">Naar den grondtekst: ‘Herder <hi type="italic">was</hi> uw dienaar voor zijn vader bij de schapen’. Wel terecht beweren Kk., dat dit <hi type="italic">was</hi> in David's mond niet past, zoo hij eerst juist zijne kudde verlaten had en enkel om zijne broeders te bezoeken. Al de werkwoorden van v. 34<hi type="italic">b</hi> en 35 hebben in den grondtekst den vorm van den voltooiden tijd om aan te duiden, dat hier sprake is van regelmatig zich herhaald hebbende gebeurtenissen. Ook het lidwoord voor <hi type="italic">leeuw</hi> en <hi type="italic">beer</hi> duidt dit aan.</div>
<div id="n1639">Naar het Hebr.: ‘en <hi type="italic">sloeg</hi> en doodde <hi type="italic">hem</hi>’, te weten den leeuw of den beer.</div>
<div id="n1640">In den grondtekst leest men de zinsnede: ‘Nu zal ik.... Philistijn’ niet. Zij viel daar blijkbaar uit.</div>
<div id="n1641">Naar de Septuag.: ‘En Saül deed David <hi type="italic">een mandyan</hi> aan en een koperen helm op zijn hoofd’. Het Hebr. woord, door de Vulgaat met <hi type="italic">vestimenta</hi>, door de Septuag. met <hi type="italic">mandyan</hi>, dat van Perzischen oorsprong is en gewoonlijk ‘mantel’ beteekent, weergegeven, is een meervoud dat gewoonlijk ‘tapijt’ beduidt. Waar het in de beteekenis van kleedingstuk gebezigd wordt, is steeds sprake van een kleedingstuk van krijgslieden of krijgsoversten; zie b.v. IV 12, XVIII 4; Judic. III 16. Vermoedelijk beteekent het dus <hi type="italic">wapenrok</hi>, d.i. een dik en stijf wambuis, dat bij de zwaar gewapenden van Israël, dat geen smeden had (zie de noot op XIII 19), het metalen pantser van andere volken zal vervangen hebben. De in de Septuag. niet voorkomende zin: ‘en deed hem een kolder aan’ schijnt dus wel een toevoegsel van iemand, die de beteekenis van het voor <hi type="italic">wapenrok</hi> gebezigde Hebr. woord niet vatte. Ter gunste van de lezing der Septuag. <hi type="italic">een</hi> (niet <hi type="italic">zijn) mandyan</hi> (wapenrok) pleit, dat de wapenrok van den reusachtigen Saül voor David zeker te groot was.</div>
<div id="n1642"><hi type="italic">Diens zwaard.</hi> Uit den grondtekst blijkt niet, of men ‘diens’ of ‘zijn’ (eigen) zwaard moet vertalen. Evenwel is het laatste waarschijnlijker. Als wapendrager van Saül was David geen eigenlijk krijgsman en had hij geene wapenrusting, maar vermoedelijk wel een zwaard. Naar v. 45 (‘gij treedt mij te gemoet <hi type="italic">met zwaard....</hi>’) doet vermoeden, gordde hij na aflegging der vreemde kleeding het zwaard niet weder aan.</div>
<div id="n1643">Schoon zegt S. Augustinus: ‘In de beste wapenrusting begeerde David ten strijde te gaan, sterk, niet door zich zelf, maar door God, gewapend niet zoozeer met ijzer als met geloof’. In tegenstelling met David legt Saül ook hier weder gebrek aan vertrouwen aan den dag doordat hij den jongen held een zwaren wapenrok wil aantrekken.</div>
<div id="n1644">Dit vers ontbreekt in de Septuag.</div>
<div id="n1645">David straalde nog in den vollen glans der jeugd. Daarom minachtte hem de reus.</div>
<div id="n1646">Naar de Septuag. viel hier uit: ‘En David antwoordde: Neen, slechter dan een hond’.</div>
<div id="n1647">Septuag.: ‘<hi type="italic">en uw lijk</hi> en de lijken van de legerscharen’ ...</div>
<div id="n1648">D.w.z. God geeft de zegepraal aan wien Hij wil.</div>
<div id="n1649">Septuag. ‘<hi type="italic">Door den helm</hi> in zijn voorhoofd’.</div>
<div id="n1650">De Septuag.: heeft v. 50 niet. Het schijnt ook niet oorspronkelijk. Het eerste gedeelte toch is een opmerking, welke het verhaal in het oogenblik van hoogste spanning onderbreekt, het tweede kan wel gemist worden.</div>
<div id="n1651"><hi type="italic">Diens zwaard.</hi> Het Hebr. kan ook vertaald worden met <hi type="italic">zijn zwaard;</hi> zie evenwel noot 27. <hi type="italic">En trok het uit zijne scheede</hi> staat niet in de Septuag. <hi type="italic">En doodde hem</hi> is geenszins, naar sommigen meenen, overbodig. Eerst doorsteekt David den nog levenden reus en houwt hem dan het hoofd af, om het als zegeteeken mede te nemen.</div>
<div id="n1652">Voor <hi type="italic">totdat zij kwamen in de vallei</hi> (Hebr. <hi type="italic">gaj</hi>) naar de Septuag. te lezen: ‘tot aan den ingang van Geth’. Bij <hi type="italic">Saraïm</hi> (zie Jos. XV 36) bereikte men vermoedelijk van het slagveld den weg, die naar het land der Philistijnen leidde. Maar het is niet zeer waarschijnlijk, dat die geheele weg tot Geth en Accaron toe met lijken bezaaid zou zijn geweest. Men kan het laatste zindeel ook vertalen: ‘en de verslagenen der Philistijnen lagen zelfs <hi type="italic">in den weg</hi> (doorgang) <hi type="italic">der poorten</hi> van Geth en Accaron’. Zoo waren de Israëlieten bijna die steden binnengedrongen.</div>
<div id="n1653">Daar <hi type="italic">Jerusalem</hi> toen nog in de handen der Jebusieten was, schijnt die naam een schrijffout. Het vermoeden schijnt wel gegrond, dat daarvoor <hi type="italic">Cariathiarim</hi> te lezen is, hetwelk in oud-Hebreeuwsch schrift veel op <hi type="italic">Jerusalem</hi> gelijkt. Gelijk de Philistijnen later Saül's lijk ophingen aan de muren van Bethsan (zie XXXI 8-10), waar de talrijke van Egypte naar Damascus trekkende reizigers het moesten zien, zoo hing David het hoofd van Goliath als een <hi type="italic">voorbijgaand</hi> zegeteeken op in het wegens de nabijheid van het heiligdom druk bezochte Cariathiarim. Met niet minder grond valt te gissen, dat David het <hi type="italic">blijvend</hi> zegeteeken, Goliath's wapenrusting, niet bracht in <hi type="italic">zijne</hi> tent, maar in <hi type="italic">de</hi> tent, d.i. in den tabernakel der ark. De schrijffout <hi type="italic">beʼohelo</hi> voor <hi type="italic">beʼohel</hi> ontstond door verdubbeling van de volgende letter. Voor deze hem kenmerkende daad van vroomheid en dankbaarheid zou David zich in een benard oogenblik beloond zien. Zie XXI 8-9.</div>
<div id="n1654">In Sept. A, waar evenals wederom in sommige Hebreeuwsche handschriften XVII 55 - XVIII 6<hi type="italic">a</hi> niet voorkomt, zet het verhaal zich ongedwongen voort met XVIII 6<hi type="italic">b.</hi></div>
<div id="n1655">De zoon van Isaï, blijkens XVI 21-23 hoveling en wapendrager, zelfs lieveling van Saül geworden, is hier naar den natuurlijken zin van v. 55-57 voor denzelfden Saül een onbekende. Van LI. nemen daarom de ouderen aan, dat Saül aan eene voorbijgaande zinsverbijstering leed, of dat de uitwendige verschijning van David zich zeer veranderd had. De nieuweren verwerpen terecht zulke gissingen als willekeurig en trachten de moeilijkheid op te lossen op de in noot 9 reeds aangeduide wijze. Volgens hen kwam David eerst na zijne overwinning op Goliath, en wel spoedig daarna, aan Saul's hof. Kk. achten zulk eene afwijking van de natuurlijke volgorde der gebeurtenissen strijdig met den hoogst geregelden loop van het verhaal, die overal elders valt waar te nemen. Buitendien ontkennen zij, dat de hovelingen van Saül den zoon van Isaï, nadat deze Goliath verslagen had, zoo aan den koning zouden hebben aanbevolen gelijk zij dit volgens XVI 15-18 deden, te weten als een aan dezen geheel onbekende.</div>
<div id="n1656">Blijkens XIX 1 deelt Saül onbeschroomd aan Jonathas zijn booze plannen tegen David mede. Dat zoude hij, naar Kk. wel terecht meenen, niet gedaan hebben, zoo er reeds nu innige vriendschap tusschen Jonathas en David ware ontstaan en zich op zoo ondubbelzinnige wijze hadde geuit als hier v. 1-4 wordt verhaald.</div>
<div id="n1657">Dit vers verwijst naar XVII 15. Kk. achten het gelijk dit ingelascht ter verbinding van het nieuwe met het oude verhaal.</div>
<div id="n1658">Vermoedelijk te lezen: ‘zijn wapenrok’. Vgl. de noot op XVII 38.</div>
<div id="n1659">Kk. zien hier tegenspraak met v. 13, volgens hetwelk Saül eerst later uit vrees voor David dezen tot aanvoerder maakt.</div>
<div id="n1660">Naar Sept. A luidt v. 6 in geregelde aansluiting aan XVII 54: ‘En de vrouwen trokken in reien <hi type="italic">David</hi> te gemoet uit alle steden van Israël met pauken (en) met gejubel en met triangels’. Dit geschiedde blijkbaar terstond bij den terugkeer van het zegevierende leger; vgl. Judic. XI 34.</div>
<div id="n1661">Volgens den grondtekst: ‘Saül sloeg <hi type="italic">zijne</hi> duizend, maar David <hi type="italic">zijne</hi> tien duizend’, zeker het refrein van een langer zegelied.</div>
<div id="n1662">Naar een verbeterde lezing van het Hebr.: ‘Maar nog heb ik, voorwaar, de heerschappij’.</div>
<div id="n1663">De grooter eer aan David gegeven wekt ijverzucht en vrees bij den toch reeds achterdochtigen en zwaarmoedigen koning. Het eerste en meest natuurlijke gevolg daarvan is, dat hij den jongen held van zijn hof verwijdert, door hem tot legeroverste te maken. Naar Sept. A sluiten zich daarom v. 12<hi type="italic">a</hi> en 13<hi type="italic">b</hi> goed aan bij v. 8: ‘En Saül werd bevreesd voor David en verwijderde hem van zich....’</div>
<div id="n1664"><hi type="italic">Profeteerde</hi> beteekent hier blijkbaar: sloeg onbegrijpelijke taal uit, raasde. Het schijnt opvallend, dat het Hebr. woord alleen hier in dien zin gebezigd wordt; doch Saül's toestand geleek eenigzins op dien van profeten in geestverrukking, hoewel de oorzaak, hier de kwade geest, daar de Geest Gods, geheel verschillend was; vgl. XIX 20-24.</div>
<div id="n1665">Grondtekst en andere vertalingen lezen: ‘tweemaal’. Daar blijkens v. 18 volg. de verhouding tusschen Saül en David, althans in schijn, nog goed is, houden Kk. het voor niet zeer waarschijnlijk, dat de koning reeds nu een aanslag op het leven van David zou hebben gedaan.</div>
<div id="n1666">Naar het Hebr.: ‘hij trok in en uit voor de manschappen’. Dat is ook de zin van v. 16<hi type="italic">b.</hi></div>
<div id="n1667">Saül's maatregel heeft dus het tegendeel ten gevolge van hetgeen er mede bedoeld was. Meer en meer krijgt het gansche volk David lief. Daarom sluit zich zeer natuurlijk aan hetgeen in Sept. A volgt (v. 20): ‘En Michol, Saül's dochter, werd verliefd op David’. Zoo kunnen naar Kk. v. 17-19 wegblijven zonder eenige gaping te veroorzaken.</div>
<div id="n1668">Naar eene verbeterde lezing van het Hebr.: ‘Wie ben ik, en wat is, <hi type="italic">zoo waar de Heer leeft</hi>, de familie mijns vaders....’</div>
<div id="n1669"><hi type="italic">Molathiet</hi>, Hebr. ‘Mecholathiet’, waarschijnlijk: ‘van Abelmehula’, vgl. Judic. VII 23; III Reg. IV 12, XIX 16. De vijf zonen uit het huwelijk van Hadriël en Merob werden door de Gabaonieten gedood, zie II Reg. XXI 8. Kk. wijzen op volgende moeilijkheden als door v. 17-19 veroorzaakt: Schoon David de hem toegezegde Mereb niet krijgt, gaat hij toch v. 26 weer terstond in op Saül's voorstel, als deze hem Michol belooft. Alhoewel hij volgens v. 17 reeds met 's konings dochter Merob verloofd geweest was, wijst hij toch v. 23 de mogelijkheid van een huwelijk met hare zuster ver van zich af. Bij de eerste aanbieding van eene dochter des konings ware dit begrijpelijk geweest; bij de tweede is het dit niet meer.</div>
<div id="n1670">Dit <hi type="italic">andere</hi> staat alleen in de Vulgaat. Zie noot 12.</div>
<div id="n1671">Naar de Septuag.: ‘en de hand der Philistijnen <hi type="italic">was op Saül</hi>’, d.w.z. Saül was met de Philistijnen in oorlog. De volzin bereidt Saül's plan, om David in den krijg te doen omkomen, voor.</div>
<div id="n1672">Naar den grondtekst. ‘En Saül zeide tot David ten tweeden male: Gij zult nu mijn schoonzoon worden’. Ook in dezen vorm is v. 21 <hi type="italic">b</hi> zinstorend; het staat dan ook niet in de Septuag.</div>
<div id="n1673">En dus niet in staat een bruidschat te geven als voor een koningsdochter past.</div>
<div id="n1674">De Septuag. heeft <hi type="italic">honderd;</hi> welke de oorspronkelijke lezing is, valt niet uit te maken, ook niet met behulp van II Reg. III 14.</div>
<div id="n1675">Deze zinsnede leest men niet in de Septuag.</div>
<div id="n1676">Naar de Septuag.: ‘en dat het gansche huis Israël hem liefhad’, een meer gegronde reden voor Saül's beduchtheid (v. 29) dan de liefde van Michol.</div>
<div id="n1677">Het volgende tot XIX 1 is het vijfde van de in Sept. A niet voorkomende stukken. Kk. achten ook dit, zoo niet storend, dan toch overbodig. Aan v. 29<hi type="italic">a</hi> sluit zich XIX 1 (zie de noot) zeer passend aan. - De vraag, hoe het langer verhaal ontstond naast het kortere, valt niet met zekerheid te beantwoorden. Katholieke schriftverklaarders van naam gissen, dat de vijf in Sept. A. niet voorkomende stukken oorspronkelijk deel uitmaakten van een met eene stichtelijke bedoeling geschreven boekje, waarin de gegevens, welke de Boeken Samuel over David's jeugd en opkomst bevatten, met een vrije voorstelling verder waren uitgesponnen. Van dat geschriftje werden die gedeelten, welker inhoud ten opzichte van de Boeken Samuel nieuw was, na het ontstaan der Septuag. op den rand van een of meer afschriften dier boeken geschreven, kwamen van daar in den tekst en werden toen kunstmatig daarmede verbonden.</div>
<div id="n1678">Naar den grondtekst: ‘En Saül sprak... tot al zijne dienaren, David om te brengen’. Nu hij ziet, dat David meer en meer de lieveling van het volk wordt, laat Saül het masker vallen en besluit, hem openlijk uit den weg te ruimen. Over dat plan spreekt hij in zijn staatsraad, waarin ook Jonathas zitting had.</div>
<div id="n1679">Wat Saül blijkbaar niet wist.</div>
<div id="n1680">In plaats van 's anderen daags als gewoonlijk aan het hof te komen, moet David naar den raad van zijn vriend zich verschuilen.</div>
<div id="n1681">Om aan zijn vriend terstond den uitslag van zijn onderhoud met Saül te kunnen mededeelen, wil hij dezen in de nabijheid van David's schuilplaats brengen.</div>
<div id="n1682">Naar de Septuag. is <hi type="italic">gansch Israël</hi> onderwerp van dezen zin. Zoo wijst Jonathas er zeer geschikt op, dat David de lieveling van het volk geworden is.</div>
<div id="n1683">D.i. voorheen.</div>
<div id="n1684"><hi type="italic">In dien nacht</hi> behoort volgens de Septuag. bij v. 11.</div>
<div id="n1685">Om de ingangen van het huis te bewaken. Aan een omsingeling van het huis behoeft en behoort men (zie v. 12) niet te denken.</div>
<div id="n1686">Het <hi type="italic">beeld</hi>, Hebr.: ‘de Therapim’ (zie Gen. XXXI 19 en Judic. XVII 4-5), had blijkbaar de grootte en gedaante van een mensch. Zeker valt uit de omstandigheid, dat de schrijver, zonder op eenige wijze zijne bevreemding te uiten, van de aanwezigheid van zulk een beeld in David's huis melding maakt, af te leiden, dat de Therapim toen in de huizen der Israëlieten geen zeldzaamheid waren, niet echter, dat hij (de schrijver) of David het houden en gebruiken dier beelden goedkeurden en vereenigbaar achtten met het gebod en den dienst van den waren God. De schrijver laat elders (zie VII 3, XII 10, XV 23 (zie de noot aldaar), XXVIII 7-25) zijn afkeer van alle afgoderij en bijgeloof duidelijk genoeg blijken, en dat ook David van zulk een afkeer vervuld was, kan niet betwijfeld worden; zie II Reg. V 8 met de betreffende noot. Hij zal dus of in het bijgeloovig bedrijf van Michol hebben moeten berusten, of, wat geenszins onwaarschijnlijk is, er niet van geweten hebben. Uit Gen. XXXI 19 en 32 blijkt, dat ook Jacob niet wist, dat Rachel in het bezit was van de Therapim haars vaders, en Michol kon zonder veel moeite in het voor de vrouwen afgezonderd gedeelte van het huis haar Therapim voor haar man verborgen houden. Naar het schijnt, heeft men zoowel in het hier als in het Gen. XXXI verhaalde eene uiting van vooral vrouwelijk bijgeloof te zien, dat bijzonder hardnekkig, maar, schoon zondig en afkeurenswaardig, toch niet van dien aard is, dat het den waren godsdienst uitsluit. Geheel ten onrechte dus wijzen de modernen op de aanwezigheid der Therapim in het huis van David als op een openbaring van den godsdienst van Israël in zijn meest oorspronkelijken vorm, waarbij zij ook nog vergeten, dat de vereering der Therapim blijkens Gen. XXXI niet van Israëlietischen oorsprong is. <hi type="italic">En vleide een vlokkig geitevel aan het hoofdeinde.</hi> Naar het Hebr. vermoedelijk te lezen; ‘en deed een gevlecht (weefsel, doek) van geitenhaar aan (om) zijn boveneinde’. De verschillende tot dusverre gegeven vertalingen en verklaringen dezer plaats treffen wel niet het juiste. Naar allen schijn sloeg Michol om kop en hals van het beeld een dikken doek, ten einde ze aan het oog der trawanten te onttrekken en dezen tevens te doen gelooven, dat de vermeende David erg ziek was en zweeten moest. <hi type="italic">Met kleederen</hi>, Hebr.: ‘met de deken’.</div>
<div id="n1687">Mogelijk sprak Michol de waarheid, mogelijk ook gebruikte zij een noodleugen.</div>
<div id="n1688"><hi type="italic">Najoth</hi> beteekent volgens sommigen ‘woningen’, te weten de woningen der tot een gemeenschappelijk leven vereenigde profetenleerlingen, wat door anderen wordt betwijfeld of betwist. Volgens hen was het de naam van een plek te of bij Rama, waarvan de oorsprong ons onbekend is.</div>
<div id="n1689">Zie de noot op X 5.</div>
<div id="n1690">D.w.z. ook zij namen deel aan de luide gebeden en lofprijzingen.</div>
<div id="n1691">Uit dit geheele verhaal blijkt, dat Saül's woonplaats, Gabaon, niet ver van Rama lag. <hi type="italic">De groote put</hi> of vijver is vermoedelijk de II Reg. II 13 genoemde vijver van Gabaon. <hi type="italic">Te Socho</hi>, Hebr, <hi type="italic">te Seechoe</hi>, wat de Septuag. weergeeft met <hi type="italic">in het Sephi;</hi> dit laatste wijst op de Hebr. lezing <hi type="italic">bas-sjephi</hi>, d.i. ‘op de (kale) hoogte’.</div>
<div id="n1692">D.i. zonder opperkleed, dat de profeten bij het profeteeren aflegden.</div>
<div id="n1693">Vgl. X 12: ‘en het werd tot een spreekwoord’. Hier echter heeft de grondtekst: ‘daarom zeide men’, d.i. men paste het bekende spreekwoord toe.</div>
<div id="n1694">Wat in de gegeven omstandigheden een waagstuk was. Jonathas toch woonde aan het hof. Gelijk ook het vervolg doet vermoeden, had deze ontmoeting in den nacht plaats. Ten gevolge van veel tekstbederf levert het verhaal dier ontmoeting talrijke moeilijkheden op, echter niet wat den algemeenen zin betreft.</div>
<div id="n1695">Overtuigd, dat zijn vader zijn gewelddadigheden tegen David in zinsverbijstering gepleegd had, hoopt Jonathas, dat hij thans, tot bedaren gekomen, niets ernstigs tegen zijn vriend zal ondernemen zonder het hem te zeggen.</div>
<div id="n1696">Naar de Septuag.: ‘En David antwoordde aan Jonathas en zeide’, wat beter in het zinverband past.</div>
<div id="n1697">Naar eene verbeterde lezing van het Hebr.: ‘opdat hij aan David geen raad geve’.</div>
<div id="n1698">Naar de Septuag. is de zin: ‘en ik zal niet komen aanzitten bij den maaltijd’. Blijkens v. 25 was David althans op feestdagen met Jonathas en Abner 's konings vaste dischgenoot. Nu zal hij op den feestdag van morgen wegblijven, zoowel uit voorzichtigheid als om Jonathas gelegenheid te geven de gezindheid zijns vaders uit te vorschen.</div>
<div id="n1699">De Septuag. heeft enkel: ‘tot den avond’, d.i. tot morgenavond. <hi type="italic">Van den derden dag,</hi> waarvoor de grondtekst eene taalkundig bedenkelijke uitdrukking heeft, schijnt een toevoegsel van iemand, wien het was opgevallen, dat David zich feitelijk tot den avond van den derden dag schuil hield. Dezelfde ‘verbeterende’ hand bracht naar allen schijn ook v. 13 en v. 19-20 door soortgelijke toevoegsels in het ongereede.</div>
<div id="n1700">Bij bepaalde gelegenheden vereenigden zich de leden van een en hetzelfde geslacht tot het opdragen van een ‘slachtoffer’ d.w.z. tot het houden van een offermaal, dat destijds een heilig karakter had. De <hi type="italic">feestelijke</hi>, d.i. de ‘jaarlijksche’ (Hebr.), slachtoffers doen vermoeden, dat de nieuwe maan, waarvan v. 5 sprake is, die was van het begin van het jaar. David kon derhalve zijn afwezigheid goed verontschuldigen door den koning te laten zeggen, dat hij de nieuwejaarsfeesten van zijn geslacht te Bethlehem was gaan bijwonen.</div>
<div id="n1701">Een onder plechtigen eed gesloten verbond.</div>
<div id="n1702">Het gesprek afbrekend leidt Jonathas zijn vriend naar buiten, ten einde hem onder den prachtigen sterrenhemel als voor Gods aanschijn eene plechtige belofte te laten afleggen.</div>
<div id="n1703">De zin van het Hebr. is: ‘Zoo waar Jahwe, de God van Israël, is’. De Septuag. heeft: ‘De Heer, de God van Israël, weet’.</div>
<div id="n1704">De lezing der Septuag. doet vermoeden, dat <hi type="italic">of overmorgen</hi> een toevoegsel is. Zie noot 6.</div>
<div id="n1705">Vgl. III 17 en Ruth I 17, waar hetzelfde eedsformulier voorafgaat aan de verzekering, waarop het slaat. Sommigen vertalen daarom den grondtekst aldus: ‘Indien ik thans de stemming van mijn vader uitvorsch en bevind, dat zij goed is tegen David, zal ik u dan niet dadelijk bericht geven en het u openbaren? 13. Dit moge de Heer aan Jonathas doen en dat er nog bijvoegen: Zoo het mijn vader behaagt het kwaad over u te brengen, ik zal het u openbaren....’</div>
<div id="n1706">De zin van v. 14-16, in het algemeen niet raadselachtig, is, wat de bijzonderheden betreft, niet met zekerheid te bepalen wegens de onzekere beteekenis van het hier dikwerf voorkomende Hebr. partikeltje <hi type="italic">lo</hi> (‘niet’). In afwijking van de Vulgaat meenen velen v. 14 en 15 <hi type="italic">a</hi> beter aldus te kunnen vertalen: ‘En zult gij niet, zoo ik nog leef (te weten, wanneer gij op den troon komt), toonen jegens mij de goedertierenheid des Heeren, <hi type="italic">dat ik niet sterve,</hi> en niet afsnijden uwe goedheid van mijn huis voor altijd?’ <hi type="italic">De goedertierenheid des Heeren</hi> is groote goedertierenheid, welke op die van God gelijkt.</div>
<div id="n1707">Naar de Vulgaat nauwelijks voor uitlegging vatbaar en ook in den grondtekst moeilijk te verstaan, schijnt v. 15 in de Septuag. nog het best te zijn bewaard. In aansluiting aan de vertaling van 15 <hi type="italic">a</hi>, in de vorige noot gegeven, vervolgt de Septuag., gedeeltelijk naar het Hebr. gewijzigd: ‘En zoo de Heer afsnijdt de vijanden van David, een ieder van het aanschijn der aarde, dan zal <hi type="italic">de naam van</hi> Jonathas niet worden afgesneden van het huis van David, en moge de Heer wraak oefenen aan David's vijanden’. Zoo David, naar Jonathas voorziet, koning geworden, overeenkomstig Oostersch gebruik zijne vijanden zal verdelgen (zie III Reg. XV 29; XVI 11; IV Reg X 6, XI 1), dan moge hij, dat is de wensch van zijn vriend, zijne vriendschap indachtig zijn en zijn huis sparen. Voor zoodanige edelmoedigheid moge dan de Heer David beloonen door wraak te oefenen op zijne vijanden. Deze zin van v. 14-16 vindt steun in XXIV 22: ‘Zweer mij nu bij den Heer, dat gij niet zult afsnijden na mij mijn zaad noch verdelgen mijnen naam van mijns vaders huis’. Dat David zich hield aan het gegeven woord, wordt II Reg. IX 1 uitdrukkelijk vermeld.</div>
<div id="n1708">In verschillende handschriften der Septuag. komt v. 16 niet voor. Naar den grondtekst schijnt de zin van de tweede helft, dat (volgens Jonathas wensch) de Heer wraak <hi type="italic">mocht nemen</hi> aan de vijanden van David. Vermoedelijk ontstond het vers door dubbelschrijving van v. 15<hi type="italic">b.</hi> Te oordeelen naar de Septuag. is de oorspronkelijke zin van v. 17: ‘En Jonathas zwoer opnieuw <hi type="italic">aan</hi> David, dat hij hem liefhad als zijne ziel’. Zoo besluit en rechtvaardigt hij zijne bede met eene vernieuwde en plechtige betuiging van zijn vriendschap voor David.</div>
<div id="n1709"><hi type="italic">Tot overmorgen</hi> komt niet voor in de Syrische en in de Arabische vertaling, naar het schijnt, te recht (zie noot 6). Want ook Jonathas kon niet vermoeden, dat zijn vader niet reeds op den eersten dag naar de reden van David's afwezigheid zou vragen. Hetgeen volgt zal dan ook in den grondtekst oorspronkelijk wel ongeveer als volgt hebben geluid: ‘Begeef u fluks naar de plaats, waar gij u schuil hieldt <hi type="italic">den eersten keer</hi>’ (zie XIX 3-6) of, naar de Syrische vertaling zegt, ‘<hi type="italic">gi</hi>s<hi type="italic">teren</hi>’. <hi type="italic">Op den dag, dat men werken mag</hi> is vrije vertaling van het Hebr. <hi type="italic">bejom ham-maʽasjeh</hi> (woordelijk: ‘op den dag der handeling’), eene niet met zekerheid te herstellen verkeerde lezing. <hi type="italic">Den steen, die Ezel heet.</hi> Hebr.: <hi type="italic">haeben-ha-ezel. Ha-ezel</hi>, naar het gevoelen van alle deskundigen eene niets zeggende uitdrukking, schijnt volgens IV 1 verschreven uit <hi type="italic">ha-ʽezer.</hi> De hier zoowel als daar voorkomende herhaling van het lidwoord (bij eigennamen niet ongebruikelijk) maakt het zoo goed als zeker, dat bij de gelijkheid van het eerste en de gelijkenis van het tweede naamwoord zoo daar als hier dezelfde plaatsbepaling bedoeld is. ‘De steen der Hulpe’ bevond zich in de nabijheid van Gabaon. Zie IV noot 8 en VII noot 13.</div>
<div id="n1710">Van de overeenkomst, door de twee vrienden <hi type="italic">tot in eeuwigheid</hi>, d.w.z. ook voor hun nakomelingen gesloten, maakt Jonathas den Heer tot getuige en beschermer.</div>
<div id="n1711">Voor <hi type="italic">rees op</hi> naar den grondtekst te lezen: ‘ging voor’. Eerst nadat de koning zijne plaats (tegenover de deur) had ingenomen, mochten zijne dischgenooten gaan zitten. Van dezen had natuurlijk Jonathas de eereplaats tegen over den koning; hij ‘ging voor’. Dan volgde Abner, die naast Saül plaats nam. De voor David bestemde zetel tegenover Abner bleef ledig.</div>
<div id="n1712">Naar de Septuag.: ‘mijne broeders’, d.i. de leden van mijn geslacht.</div>
<div id="n1713">Men kan het Hebr. weergeven met: ‘zoon van hardnekkige weerspannigheid’. Velen echter vertalen naar eene gewijzigde lezing: ‘zoon eener ontrouwe deerne’. Mogelijk is het, dat de hartstochtelijke Saül zich zulk een voor Jonathas' moeder onteerend woord liet ontvallen; maar ten onrechte beroept men zich ter gunste van dat gevoelen op het slot van dit vers.</div>
<div id="n1714">Woordelijk naar het Hebr.: ‘tot uwe eigen schande en tot schande van de naaktheid uwer moeder’. De woorden bedoelen niet eene beleediging der moeder.</div>
<div id="n1715">De grondtekst heeft beter: ‘op den tijd, die voor David bestemd was’.</div>
<div id="n1716">Dit <hi type="italic">anderen</hi> staat terecht niet in den Hebr. tekst.</div>
<div id="n1717">D.w.z. in de nabijheid van den pijl.</div>
<div id="n1718">Hebr. <hi type="italic">den pijl.</hi></div>
<div id="n1719">Hebr. <hi type="italic">me-etsel han-negeb</hi>, d.i. ‘van de zuidzijde’, eene niet voldoende plaatsbepaling. Op grond van het noot 16 gezegde zal men, in overeenstemming met de Syrische en Arabische vertaling, moeten lezen: <hi type="italic">me-etsel haeben</hi>, d.i. ‘van de zijde van den steen’, te weten van den Steen der Hulpe.</div>
<div id="n1720">Naar de Septuag. weende niet David het meest, maar weenden beiden ‘tot aan groote voltooiing’, m.a.w. totdat zij geheel waren uitgeweend.</div>
<div id="n1721">Zonder voldoende reden houden sommigen v. 40-43 voor eene inlassching. Wel maakt het voorafgaande verhaal, inzonderheid v. 39 <hi type="italic">b</hi>, den indruk, dat de twee vrienden niet voornemens waren nog een laatst afscheid van elkander te nemen. Maar hopend dat zij niet bespied werden, zullen zij toch hebben toegegeven aan den drang des harten. Intusschen waagt David het echter, gelijk uit het volgende blijkt, niet, naar zijn huis te gaan om zich van het voor de vlucht benoodigde te voorzien. Maar vermoedelijk had hij te voren eenige vertrouwde dienaren naar een bepaalde plaats bescheiden, die hem, zoo noodig, op zijne vlucht zouden vergezellen. Zie XXI 2.</div>
<div id="n1722"><hi type="italic">Nobe</hi> (Hebr. <hi type="italic">Nob; Nobe(h)</hi> is de Hebreeuwsche vorm voor ‘naar Nob’), blijkens Is. X 32 eene noordelijk van Jerusalem zeer hoog gelegen plaats, van waar men de hoofdstad zien kon, moet zich in de onmiddellijke nabijheid van Gabaon bevonden hebben. Want te Nob gaat David zich voorzien van levensmiddelen en van een zwaard om eerst dan zijne vlucht te beginnen. Uit het volgend verhaal blijkt ontegensprekelijk, dat de hoogte, waarop Nob gelegen was - Nob beteekent ‘hoogte’ - geen andere was dan die van Gabaon-Cariathiarim, in het voorafgaande beurtelings <hi type="italic">ham-mitspa</hi>, <hi type="italic">hag-gilgal</hi>, <hi type="italic">hag-gibea</hi> genoemd. Nob heet XXII 10 ‘de stad der priesters’. Niettemin komt Nob in de Boeken Josüe en Paralipomenon onder de priestersteden niet voor; wel echter Gabaon. Vermoedelijk vestigden zich de Gabaonietische priesters, toen de ark op de bezitting van Abinadab geplaatst was, metterwoon op die bezitting, en werd toen de geheele hoogte met het heiligdom ook Nob genoemd. <hi type="italic">Bij den priester Achimelech</hi>, die XIV 3 (zie noot 2) <hi type="italic">Achias</hi> genoemd wordt. Volgens Marc. II 26 kwam David <hi type="italic">ten tijde van Abiathar</hi>, <hi type="italic">den hoogepriester</hi>, in het huis des Heeren, dat zich dus toen te Nob bevond. Over de door den druk onderscheiden woorden, die bij de andere Evangelisten ontbreken, zie II Reg. VIII 17 met de betreffende aanteekening. <hi type="italic">En Achimelech ontstelde.</hi> Dat een zoo aanzienlijk en hoog geplaatst man als David zonder eenig gevolg in het heiligdom kwam; moest wel bij den hoogepriester bange vermoedens wekken.</div>
<div id="n1723">Door te gewagen van eene geheime opdracht van Saül bezigde David zeker een noodleugen. Voor het overige schijnt hij overeenkomstig de waarheid te hebben gesproken. Zie XX noot 28.</div>
<div id="n1724">Het <hi type="italic">heilig brood</hi>, d.i. de toonbrooden, welke volgens v. 6 <hi type="italic">van vóór den Heer</hi> waren weggenomen, sluit allen twijfel uit omtrent de plaats, waar het verhaalde voorviel. Dat Achimelech zich bereid toonde, die toonbrooden, van welke alleen de priesters mochten eten, te geven aan den in nood verkeerenden David, billijkt de Zaligmaker (Matth. XII 7), zich beroepend op Os. VI 6.</div>
<div id="n1725">Letterlijk naar het Hebr.: ‘Ja, vrouwen waren niet bij ons zoo gisteren als eergisteren (d.i. in de laatste dagen, zie Exod. XXI 36), toen ik uitging; en de vaten der jongelingen waren heilig (eigenlijk “heiligheid”), en de weg zelf is onheilig (profaan, ongewijd), doch hij zal heden geheiligd worden door het vat’. <hi type="italic">Vaten</hi> en <hi type="italic">vat</hi> is vertaling van <hi type="italic">kheli</hi>, dat in 't algemeen ‘geraad’ beteekent en waardoor b.v. boven XVII 40 en 49 de ‘herders<hi type="italic">zak</hi>’ van David wordt aangeduid. Het heeft echter nooit de beteekenis van (menschelijk) ‘lichaam’, die men er in onzen tekst aan geven wil. Wij hebben te denken aan de ‘reiszakken’ van David's gezellen. Wanneer wij nu voor <hi type="italic">wajjihjoe</hi> lezen <hi type="italic">wejahoe</hi> en dus in plaats van ‘<hi type="italic">waren</hi> heilig’ vertalen: ‘<hi type="italic">zullen</hi> heilig <hi type="italic">worden</hi>’, dan heben wij den zin: ... ‘en de reiszakken der jongelingen (al zijn zij geen heilig geraad, waarin de toonbrooden behooren geborgen te worden) zullen (door de aanraking van het heilige brood) gewijd worden (vgl. Exod. XXX 29 en Lev. VI 18 met de noten en de daar aangehaalde plaatsen); en al is ook de weg (dien wij met het heilige brood, dat slechts op eene heilige plaats mag wezen, heden zullen bewandelen) onheilig, hij zal heden geheiligd worden door het geraad’ (de door het brood geheiligde reiszakken, die met hun heiligen inhoud over den weg gedragen worden). Zoo ruimt David bij voorbaat de ritueele bezwaren uit den weg, die de priester zou kunnen maken. En daarmede zijn ook de moeilijkheden weggenomen, die de schriftverklaarders tot nu toe onoverkomelijk achtten.</div>
<div id="n1726">Naar den grondtekst: ‘ingesloten vóór den Heer’, wat vermoedelijk beteekent dat Doëg, hetzij ten gevolge eener gelofte, hetzij om voor eene zonde boete te doen, tijdelijk in het heiligdom toefde.</div>
<div id="n1727">Vgl. XVII noot 36. In zijn nood neemt David vol vertrouwen het zwaard van Goliath terug, dat hij na de overwinning van den reus dankbaar den Heer had toegewijd. Voor <hi type="italic">achter den ephod</hi> zal men denkelijk moeten lezen: ‘achter de ark’ <hi type="italic">(aron). Ephod</hi> en <hi type="italic">aron</hi> zijn ook XIV 18 en III Reg. II 26 met elkander verwisseld, en het klinkt waarschijnlijker, dat het zegeteeken achter de ark was opgehangen dan onder den ephod verborgen. Aan de aanwezigheid van de ark valt na al het voorafgaande geen oogenblik te twijfelen.</div>
<div id="n1728">In het grootste levensgevaar verkeerend zag David voor het oogenblik geen andere uitkomst dan de vlucht naar het land van den vijand. Dat hij niet dacht aan landverraad leert het vervolg. <hi type="italic">Achis</hi> is een echte Philistijnsche naam, die in een oud-Egyptisch opschrift is teruggevonden als een eigennaam uit het land Kefto, het oorspronkelijke vaderland der Philistijnen (zie Judic. XIII noot 1). In dat opschrift luidt de naam ongeveer <hi type="italic">Ekasjo,</hi> overeenkomende met de Assyrische schrijving <hi type="italic">Ikausu</hi> en met die der Septuagint <hi type="italic">Agehous</hi>, zoodat de oorspronkelijke Hebreeuwsche schrijfwijze <hi type="italic">Ekoosj</hi> zal geweest zijn.</div>
<div id="n1729">De dienaren van Achis zien terstond in den vluchteling een man, dien zij tegen het vijandig Israël hopen te kunnen gebruiken. Met overdrijving noemen zij hem ‘den koning van het land’, d.i. van Israël, tenzij de tekst oorspronkelijk luidde: ‘Is deze niet David, <hi type="italic">de dienaar van Saül</hi>, den koning des lands?’</div>
<div id="n1730">Vgl. XVIII 7.</div>
<div id="n1731">Over de gehoorde woorden <hi type="italic">nadenkend</hi> begint David te duchten dat Achis hem of zal willen dooden of tegen zijn eigen volk en koning gebruiken. Hij kan daarom hier niet blijven. Rekenend met dien zekeren eerbied, dien men in de oudheid ten opzichte van krankzinnigen koesterde, gedraagt hij zich als een waanzinnige, zoodat men hem vrij laat heengaan.</div>
<div id="n1732">Met <hi type="italic">de spelonk,</hi> of naar een verbeterde lezing van het Hebr. <hi type="italic">de bergvesting Odollam</hi>, is niet de spelonk van dien naam bedoeld, welke zich blijkens II Reg. XXIII 13 en I Par. XI 15 in de nabijheid van Bethlehem bevond, maar de Gen. XXXVIII 1 volg. vermelde Chanaänietische koningstad Odollam. Naar Jos. XII 15 en XV 35 lag zij in de Sjephela, aan den voet van het gebergte van Juda tusschen Jerimoth en Socho; vermoedelijk is zij te vereenzelvigen met het tegenwoordige dorp Aid-el-Ma. Door Josue veroverd behoorde zij aan den stam Juda, zoo lang deze machtig genoeg was, om zich in haar bezit te handhaven. Thans was zij, naar het schijnt, in de handen der Philistijnen, zoodat David, die haar later met Israël vereenigde, daar nu veilig was.</div>
<div id="n1733"><hi type="italic">En onder schulden gebukt gingen</hi>, naar het Hebr.: ‘en alle man, die een schuldeischer had, te weten een hardvochtig schuldeischer, die de leden van het gezin van zijn schuldenaar als slaven wilde verkoopen; vgl. IV Reg. IV I; Matth. XVIII 25. <hi type="italic">Verbitterd van hart</hi>, d.i. misnoegd, vermoedelijk over Saül's regeeringsbeleid. David verkeerde thans in dezelfde omstandigheden als voorheen Jephte (Judic. XI 3). Onder de vluchtelingen bevonden zich blijkens II Reg. XXIII mannen van naam en groote krijgshelden. David werd hun aanvoerder, niet om Saül te beoorlogen, maar om zoo hen als zich zelf tegen diens aanslagen te beveiligen.</div>
<div id="n1734"><hi type="italic">Maspha</hi> (Hebr. <hi type="italic">Mitspeh)</hi> in <hi type="italic">Moab</hi>, van elders onbekend, was wellicht eene bergvesting op de grens van Israël en Moab. Dat David juist als afstammeling van Ruth, de Moabietische, bij den koning van Moab een toevluchtsoord voor zijne ouders zou hebben gevonden, schijnt een niet zeer gegrond vermoeden.</div>
<div id="n1735">De <hi type="italic">profeet Gad</hi>, hier voor het eerst genoemd (verder II Reg. XXIV 11; I Par. XXI 9), heeft volgens I Par. XXIX 29 een geschrift nagelaten, waaruit vermoedelijk deze en andere bijzonderheden van David's leven zijn geput; vgl. de Inleiding. Door Gad vernam deze wat de Heer, althans voorloopig, over hem beschikt had (v. 3). Blijkens het slot van v. 4 moet David vrij lang te Odollam getoefd hebben. Toen hij van daar vertrok <hi type="italic">naar het land Juda</hi>, d.w.z. naar dat gedeelte van Juda, waar de Philistijnen niet meester waren, haalde hij zijne ouders, van welke verder niet gewaagd wordt, zeker uit Moab terug.</div>
<div id="n1736">Hebr. <hi type="italic">Jaʽar Hareth.</hi> Dit kan in zijn geheel een eigennaam zijn, of vertaald worden als in de Vulgaat, of, naar de Septuag. te oordeelen, verschreven zijn uit ʽ<hi type="italic">ir Tsereth</hi>, d.i. de stad Sereth, zie I Par. IV 7.</div>
<div id="n1737">Voor <hi type="italic">zich vertoond had</hi> heeft de grondtekst: ‘bekend geworden was’, wat geen behoorlijken zin geeft. De lezing der Vulgaat beantwoordt aan die van de Arabische vertaling. Nu Saül verneemt dat David met zijne mannen zich in het door de Philistijnen niet bezette grondgebied van Juda vertoond heeft, vat hij terstond het booze vermoeden op, dat Jonathas hem daartoe had aangezet. Het volgende verhaal sluit zich daarom goed bij het voorafgaande aan. <hi type="italic">Terwijl.... te Rama is.</hi> Naar den grondtekst: ‘En Saül zat te Gabaä <hi type="italic">onder den tamarisk</hi> te Rama’. Gabaä (Gabaon), de woonplaats van Saül, en Rama in Benjamin (thans ‘er-Ram’) waren, schoon naburige, toch verschillende steden. Men zal daarom voor het Hebr. <hi type="italic">ba-Ramah</hi> (te Rama) moeten lezen: ‘bab-Bama’, d.i. op de (heilige) hoogte (van Gabaon). Mogelijk is hier dezelfde plek als XIV 2 bedoeld.</div>
<div id="n1738">De zin is: Het schijnt wel, dat gij, <hi type="italic">kinderen van Jemini</hi>, (zie IX noot 5), in den stam Benjamin, van David, die van den stam Juda is, evenveel gunsten verwacht als gij reeds ontvingt van mij, die tot uw stam behoor. De reden voor die schampere opmerking volgt in v. 8.</div>
<div id="n1739">Men kan en moet het Hebr. vertalen: ‘die onder de dienaren (d.i. de legeroversten) van Saül stond’. Doëg behoorde als opperherder van Saül (zie XXI 7) niet tot diens legeroversten. Hij woonde om eene of andere ons onbekende reden deze zitting bij.</div>
<div id="n1740">Hiervan wordt XXI 1-10 niet gewaagd. Het schijnt dus, dat Doëg dit verzon, ten einde Saül tegen Achimelech op te hitsen. Het raadplegen toch van den ephod was een den koning voorbehouden recht. Ps. LI, die volgens zijn opschrift op het hier verhaalde slaat, klaagt over valsche beschuldigingen tegen den dichter ingebracht.</div>
<div id="n1741">Naar het Hebr.: ‘en overste uwer onderhoorigheid’.</div>
<div id="n1742">Achimelech ontkent niet, aan David brood en zwaard te hebben gegeven, wel echter, iets te hebben afgeweten van de door Saül veronderstelde verraderlijke verstandhouding tusschen Jonathas en David, en vooral en met den meesten nadruk: den Heer voor laatstgenoemde te hebben geraadpleegd. Volgens de gewone verklaring is de zin van v. 14 <hi type="italic">b</hi> en 15 <hi type="italic">a</hi>: Is het thans de eerste keer, dat ik op last van David, den vertrouweling en eersten dienaar des konings, van wien ik dus steeds veronderstellen mocht dat hij in 's konings naam tot mij kwam, den Heer raadpleegde? Maar op die vraag zou wel een eenvoudig ontkennend antwoord, als b.v. <hi type="italic">geenszins</hi> kunnen volgen, maar past niet de verontwaardigde afwijzing <hi type="italic">dat zij verre van mij.</hi> Blijkbaar wil hij alleen zeggen: Schoon David de vertrouweling en schoonzoon des konings is, heb ik nooit den Heer voor hem geraadpleegd. Zou ik dan nu daarmede begonnen zijn? Zulk een verdenking van majesteitsschennis wijs ik beslist van mij af.</div>
<div id="n1743">Woordelijk naar het Hebr. ‘de renners’. Bedoeld zijn de leden der lijfwacht, die voor 's konings wagen liepen.</div>
<div id="n1744">Volgens den grondtekst: ‘want <hi type="italic">ook</hi> hunne hand....’ De zin is of: Niet slechts Achimelech, maar ook al de priesters, of: Niet enkel Jonathas, maar ook de hoogepriester en priesters zijn verraders. Ten eenenmale doof voor Achimelech's betuiging van onschuld, alle verdere verdediging afsnijdend geeft Saül een bevel, dat, even onrechtvaardig als heiligschennend en wreed, bewijst hoe ver het reeds met hem gekomen was.</div>
<div id="n1745">Tot de heiligschennende daad, welke geen Israëliet wilde plegen, is de Edomiet bereid.</div>
<div id="n1746">D.i. al de priesters en tempeldienaren, die zich bij den tempeldienst door dat kleed onderscheidden. Hun groot getal bewijst de groote beteekenis van het heiligdom van Nobe.</div>
<div id="n1747">Door de uitmoording <hi type="italic">der priesterstad</hi> Nobe ging de voorspelling van den man Gods aan Heli (zie II 31) in vervulling. Die voorspelling sloeg niet op ‘de kinderen van Eleazar’, die dan ook ondanks de uitmoording der priesterstad zeker niet in de ramp betrokken werden. Hieruit valt af te leiden dat zij zich na hun uitsluiting van het hoogepriesterschap (zie XIV noot 2) hadden teruggetrokken van het heiligdom en uit Nobe. Zie verder II Reg. VIII 17 met de noot.</div>
<div id="n1748">Naar de Septuag.: ‘Ik ben schuldig aan de (verloren) levens <hi type="italic">van het huis</hi> uws vaders’.</div>
<div id="n1749">Naar den grondtekst, ten deele verbeterd: ‘Wie u naar het leven staat moet ook mij naar het leven staan, want gij zult mij een onderpand zijn’, d.w.z. door mij zorgvuldig behoed worden. - Doordat Abiathar, de eenig overgebleven zoon van den hoogepriester en daarom diens wettige opvolger, <hi type="italic">met den ephod</hi> (zie XXIII 6) naar David vluchtte en bij hem bleef, moest deze in aller oog als de man verschijnen, die geroepen was den door God verworpen Saül op te volgen.</div>
<div id="n1750">Ceïla, zie Jos. XV 44, in de Sjephela oostelijk van Eleutheropolis dicht bij de Philistijnsche grens gelegen, is vermoedelijk het tegenwoordige dorp Kila.</div>
<div id="n1751">Daar David eenerzijds bij de Philistijnen bescherming gezocht had en die opnieuw kon behoeven, en andererzijds op Gods bevel naar Juda getrokken was, raadpleegde hij den Heer door middel van den ephod (zie v. 6), of hij zijne macht ten bate eener stad van Juda mocht gebruiken op gevaar af van de Philistijnen te verbitteren.</div>
<div id="n1752">Met <hi type="italic">Judea</hi> (Hebr. <hi type="italic">Juda)</hi> is hier blijkbaar het bergland van Juda bedoeld. Achtten de mannen van David zich in dit bergland reeds niet veilig, schoon het tal van schuilplaatsen en toevluchtsoorden bood, dan hadden zij dubbele reden tot bezorgdheid, nu zij naar het vlakke land zouden afdalen.</div>
<div id="n1753">Beter naar de Septuag.: ‘En het geschiedde, toen Abiathar naar David vluchtte (d.i. gevlucht was), daalde ook hij met David naar Ceïla af, den ephod in de hand’. Het vers verklaart, hoe David, ook te Ceïla, God door middel van den ephod kon raadplegen.</div>
<div id="n1754">Den vrij rondzwervenden David niet kunnende achterhalen, hoopt Saül hem nu in de bevestigde stad te kunnen vangen.</div>
<div id="n1755">De eerste vraag behoort naar haar inhoud en volgens de Septuag. tot v. 12, waar zij blijkbaar tweemaal geschreven werd. David stelt achtereenvolgens twee vragen en ontvangt op elke een bevestigend antwoord.</div>
<div id="n1756"><hi type="italic">Zeshonderd man.</hi> Vgl. XXII 2. David's mannen waren dus met een derde vermeerderd. Naar den grondtekst luidt het slot van v. 13: ‘en hij zag van den veldtocht af’.</div>
<div id="n1757">Dit vers beschrijft in het algemeen, hoe de balling gestadig met de zijnen rondzwierf en gestadig, maar vergeefs, door Saül vervolgd werd. Voor <hi type="italic">Nochtans</hi> leest de grondtekst beter ‘En’. <hi type="italic">In de woestijn.</hi> Bedoeld is ‘de woestijn van Juda’, in het oostelijk gedeelte van het bergland van Juda, welke te allen tijde een schuilplaats was voor wie de menschelijke samenleving vluchtten. Met de <hi type="italic">zeer sterke plaatsen</hi> (Hebr. <hi type="italic">metsadoth)</hi> zijn vermoedelijk de kegelvormige bergen van dat hoogland bedoeld. De westelijke rand van de woestijn, waar <hi type="italic">Ziph</hi> gelegen was, heeft nog uitgestrekte weidevelden. Daar had David zeker zijn hoofdkwartier.</div>
<div id="n1758">Ten gevolge eener geringe verschrijving schijnt v. 15 eene herhaling van het in v. 14 gezegde. Men moet lezen: ‘En David <hi type="italic">was bevreesd</hi> (Hebr. <hi type="italic">vajjara</hi> voor <hi type="italic">vajjar)</hi>, <hi type="italic">omdat</hi> Saül was uitgetogen...’. De zin verklaart, waarom Jonathas, die zeker met zijn vriend geheime betrekkingen onderhield, dezen kwam bezoeken. <hi type="italic">In het woud</hi>, Hebr. <hi type="italic">in Chorsja</hi>, vermoedelijk een landstreek, aan welker naam de zuidelijk van Ziph gelegen ruïne Hoeresa schijnt te herinneren.</div>
<div id="n1759">Vgl. Is. XXXV 3. Jonathas bemoedigt David door hem van Gods bescherming te verzekeren.</div>
<div id="n1760">Edelmoedig als altijd berust Jonathas in de duidelijk erkende beschikking des Heeren, schoon die hem de hoop op den troon beneemt.</div>
<div id="n1761">Bemoedigd blijft David, die opnieuw over de grens had willen gaan, in Chorsja (zie noot 9).</div>
<div id="n1762">Hadden de Ziphieten zoo nauwkeurige inlichtingen gegeven omtrent de verblijfplaats van David, dan behoefde Saül er niet bij hen op aan te dringen verdere nasporingen te doen (zie v. 23). Vermoedelijk zeiden zij enkel: ‘Houdt niet David zich verborgen in de schuilhoeken in Chorsja’? en is het verdere uit hetgeen later volgt ingelascht. Ps. LIII slaat volgens v. 1 op de hier verhaalde gebeurtenis.</div>
<div id="n1763">Naar den grondtekst: ‘Want men heeft mij gezegd, dat hij zeer sluw is’. Gelijk ook uit de ver afwijkende lezing der Septuag. blijkt, is de plaats bedorven. Wellicht luidde zij oorspronkelijk: ‘Want <hi type="italic">ik zeg u</hi>, dat hij zeer sluw is.’</div>
<div id="n1764">De hier in den grondtekst gebezigde uitdrukking komt alleen nog XXVI 4 voor en schijnt te beteekenen ‘op een zekeren tijd’.</div>
<div id="n1765">Brallende woorden, welke kwalijk Saül's gevoel van machteloosheid tegenover den balling verbergen.</div>
<div id="n1766"><hi type="italic">In de woestijn Maon.</hi> De plaats wordt Jos. XV 55 met Carmel en Ziph genoemd en draagt nog den naam <hi type="italic">Maîn. In de vlakte</hi>, Hebr. ‘in de Araba’, naam van de vallei van den Jordaan, welke zich tot om de zuidzijde van de Doode Zee uitstrekt. <hi type="italic">Jesimon</hi>, zie Num. XXI 20, XXIII 28, is de naam van het oostelijk, geheel onvruchtbaar gedeelte van de woestijn Juda.</div>
<div id="n1767">Zonder een verdediging te beproeven vlucht David het bergland af naar ‘de Rots’, vermoedelijk eene in het lager gedeelte der woestijn gelegen eenzame hoogte.</div>
<div id="n1768">Naar den gewijzigden grondtekst: ‘Saül dan en zijne mannen <hi type="italic">stormden</hi> op David <hi type="italic">aan</hi>’. Van eene omsingeling kan hier bezwaarlijk sprake zijn.</div>
<div id="n1769">In het oogenblik van hoogste spanning wordt David door goddelijke beschikking (zie v. 14<hi type="italic">b</hi>) aan het gevaar ontrukt.</div>
<div id="n1770">Sommigen vertalen het Hebr. met: ‘Berg der ontsnapping’.</div>
<div id="n1771">Naar het Hebr.: ‘op de toppen van Engaddi’. Engaddi (d.i. bron van het geitje) heette oorspronkelijk Asasonthamar (zie Gen. XIV 7; II Par, XX 2) en ligt op den westelijken oever der Doode Zee. De door een beek besproeide vlakte, voorheen rijk aan palmen en wijngaarden (zie Cant. I 14) en nog heden vruchtbaar, wordt door hooge en steile rotsen, waarin talrijke holen, ingesloten.</div>
<div id="n1772">Vermoedelijk weder Ziphieten.</div>
<div id="n1773">Verkeerdelijk verbinden de meeste oude vertalingen <hi type="italic">en zijne mannen</hi> als voorwerp met <hi type="italic">op te sporen.</hi> Men moet het Hebr. vertalen: ‘en (Saül) trok op om David op te sporen, en zijne (Saül's) mannen (waren) aan de voorzijde (of ten westen) van <hi type="italic">Tsoeree haj-jaʽalim</hi>’ (d.i. Rotsen der steenbokken). Deze plaats is van elders niet bekend. Maar men vindt in de aan holen rijke streek nog heden steenbokken.</div>
<div id="n1774">Terwijl zijn gevolg op de rotsen was, begaf Saül zich naar de schaapskooien. Deze lagen dicht aan den weg bij een hol, waarin vermoedelijk bij slecht weder de schapen gedreven werden. Saül ging dat hol binnen om (naar het Hebr.) ‘zijne voeten te bedekken’, d.w.z. om te gaan slapen. Zie Judic. III 24; Ruth III 4, 7 met de aanteekeningen. Kwam Saül met het doel, dat de Vulgaat in deze woorden leest, in het hol, dan ware hetgeen verder verhaald wordt wel niet mogelijk geweest.</div>
<div id="n1775">Daar Saül uit het volle daglicht komt, is het zeer natuurlijk dat hij David en zijne mannen, die zeker niet <hi type="italic">allen</hi> aanwezig waren, niet ziet. Terstond legt hij zich ter ruste.</div>
<div id="n1776">Zoodra de koning ingeslapen is, maken de mannen van David dezen opmerkzaam, natuurlijk fluisterend, op de schoone gelegenheid om wraak te nemen (naar het Hebr.): ‘Zie den dag, <hi type="italic">dat</hi> de Heer tot u <hi type="italic">zegt....</hi>’ Naar allen schijn wijzen zij niet op eene aan David gegeven goddelijke voorspelling, maar op de hem als door de Voorzienigheid geboden gelegenheid tot wraak, welke hem schijnt te zeggen: Doe met hem naar uw welgevallen. Zonder te antwoorden staat David op en nadert Saül. Zeker verwachten zijne mannen dat hij naar hun aanwijzing gaat handelen. Maar hij snijdt slechts een stuk af van den mantel van den slapende.</div>
<div id="n1777">Schoon hij niet aan Saül zelf de hand heeft geslagen, gevoelt toch David terstond zijn hart bonzen (Hebr.), omdat hij aan den ‘gezalfde des Heeren’ eene onteerende daad verricht heeft, al was daarmede geen onteering bedoeld. Hij wenschte enkel te toonen dat hij den koning in zijne macht had gehad (v. 11).</div>
<div id="n1778">Als David met den slip in de hand bij zijn mannen komt, overladen dezen hem met verwijten en willen nu zelf de hand aan Saül slaan. David echter rechtvaardigt zich en <hi type="italic">betoomt</hi> (Hebr. <hi type="italic">scheidt)</hi> hen <hi type="italic">met woorden</hi>, d.w.z. bezweert hen (met goed gevolg), geen wraak te oefenen. - Zoo volgens den natuurlijken zin der woorden verklaard vertoond het treffend verhaal niets van de tegenstrijdigheden, welke de modernen weder meenen ontdekt te hebben.</div>
<div id="n1779">Wel hadden Saül's oogen in de spelonk niets gezien, maar het plotselinge verschijnen van David maakte hem duidelijk in wat gevaar hij verkeerd had.</div>
<div id="n1780">Naar eene met behulp der Septuag. verbeterde lezing van het Hebr.: ‘Maar ik weigerde u te dooden en spaarde u’. David bekent geenszins er ook slechts een oogenblik aan gedacht te hebben, Saül om te brengen. Zijne edelmoedigheid en vergevingsgezindheid verschijnen geheel eenig in dat tijdperk.</div>
<div id="n1781">D.w.z.: Zoo de Heer het noodig oordeelt mij op u te wreken, dan zij ook alleen aan den Heer de wraak.</div>
<div id="n1782">Naar het zinverband schijnt David met dit spreekwoord te willen zeggen: Indien ik boos ware, dan had ik u wel omgebracht, maar dat ben ik niet (v. 12<hi type="italic">b</hi>) en daarom deed ik dat niet (v. 14<hi type="italic">c</hi>).</div>
<div id="n1783">Vgl. II Reg. IX 8. Om zijne nietigheid tegenover den machtigen Saül te doen uitkomen bezigt David volgens Oostersche wijze hier zeer sterk sprekende beelden.</div>
<div id="n1784">Naar eene verbeterde lezing van het Hebr.: ‘En gij hebt heden <hi type="italic">gedaan aan mij het grootste</hi> van hetgeen Gij reeds aan mij deedt....’ Door Saül, toen hij hem kon ombrengen, te sparen, gaf David hem het grootste bewijs van edelmoedigheid.</div>
<div id="n1785">Volgens den grondtekst: ‘En de Heer zal u goeds wedergeven ter vergelding van dezen dag, dien gij mij gemaakt hebt’.</div>
<div id="n1786">Gelijk vroeger reeds Jonathas (zie XXIII 17, 18) ziet nu ook Saül in dat David koning zal worden.</div>
<div id="n1787">Hebr.: ‘Naar de bergvesting’.</div>
<div id="n1788">De dood van Samuel, eene in de geschiedenis van Saül en Israël zeer gewichtige gebeurtenis (zie VII noot 14), moest hier vermeld worden, aangezien de profeet tijdens de ballingschap van David stierf. Later (XXVIII 3), waar het bijzonder noodig is, wordt aan dit bericht herinnerd. <hi type="italic">In zijn huis.</hi> Blijkens III Reg. II 34 en IV Reg. XXI 18 (vgl. ook Ezech. XLIII 7-19, grondtekst) werden althans sommige koningen van Israël in hun paleis, wat wel zeggen wil in den tuin van hun paleis, begraven. Dat men den grooten profeet op zijne eigen bezitting begroef, schijnt daarom niet onwaarschijnlijk. Naar de overlevering der Muzelmannen bevindt zich Samuel's gebeente in eene voormalige christelijke kerk, thans moskee, te Neby Samwil. Sanctius en Serarius berichten dat het naar Constantinopel werd overgebracht.</div>
<div id="n1789">Voor <hi type="italic">de woestijn Pharan</hi>, naam van het zuidelijk uiteinde der Arabah (ten Z. van de Doode Zee), leest de Septuag.: ‘de woestijn Maon’. Daar David zich blijkens XXIV 1 te Engaddi bevond, en de gebeurtenis, welke v. 1 <hi type="italic">b</hi> inleidt, plaats had in de woestijn Maon, schijnt de lezing der Septuag. de juiste. - De hoofdstrekking van het volgend verhaal is aan te toonen hoe David in het land zijner ballingschap tot macht en aanzien kwam.</div>
<div id="n1790"><hi type="italic">Carmel</hi>, zie Jos. XV 55, lag zuidelijk van Ziph. De plaats heet heden Koermoel. <hi type="italic">Zijne kudde.... geschoren werd.</hi> Gelijk de tarwe- en druivenoogst ging ook het scheren der schapen niet eene feestelijkheid gepaard, waarbij groote gastvrijheid beoefend werd.</div>
<div id="n1791">De bewoners van dit gedeelte van zuidelijk Juda leidden hun oorsprong af van Caleb. Zie Jos. XV 13 volg.</div>
<div id="n1792">Naar eene verbeterde lezing van den grondtekst: ‘En spreekt aldus tot mijnen broeder: Vrede zij u’.</div>
<div id="n1793">David en zijne mannen hadden dus de herders van Nabal en hunne kudden beschermd tegen de roovers. Vgl. v. 16 en 21.</div>
<div id="n1794">Op een dag van gastvrijheid en gulheid.</div>
<div id="n1795">D.i. een snoodaard (zie Deut. XIII noot 18). Daarom richt zich de knecht tot Abigaïl, die hier alleen redding kan verschaffen.</div>
<div id="n1796"><hi type="italic">Vijf maten.</hi> Een maat, Hebr. seah, bevatte ruim 12 liters. <hi type="italic">Geroosterde gerst</hi>, zie Jos. V 12. <hi type="italic">Rozijnkoeken</hi>, droge rozijnen, tot koeken saamgeperst.</div>
<div id="n1797">Zij zendt als bij de ontmoeting tusschen Jacob en Esau de geschenken vóór zich uit, om een gunstigen indruk te maken.</div>
<div id="n1798">Naar het Hebr.: ‘in de bescherming van den berg’, d.i. door den berg gedekt en dientengevolge vóór de ontmoeting niet door David gezien.</div>
<div id="n1799">Juist vóór de ontmoeting of toen hij uittoog, blijkbaar in groote opgewondenheid.</div>
<div id="n1800">De Grieksche, de Syrische en de Arabische vertaling lezen, zeker juist: ‘aan David’.</div>
<div id="n1801">Spreekwoordelijke uitdrukking voor een manlijk persoon, alleen, naar het schijnt, in verwenschingen en bedreigingen en daarom in verachtelijken zin gebezigd. Zie III Reg. XIV 10, XVI 11, XXI 21; IV Reg. IX 9.</div>
<div id="n1802">Abigaïl wil er de verantwoordelijkheid van dragen, dat David de bezworen bedreiging niet uitvoert.</div>
<div id="n1803"><hi type="italic">Nabal</hi> beteekent roekeloos, dwaas, goddeloos.</div>
<div id="n1804">D.i. God weerhield u van wraakneming.</div>
<div id="n1805">Hetzij men het Hebr. weergeve als in de Vulgaat <hi type="italic">als Nabal</hi> of vertale ‘als dwaas’, de zin is: moogt gij niet als een dwaas verschijnen. In de taal der H. Schrift zijn dwazen menschen zonder zedelijk besef, geweldenaars.</div>
<div id="n1806">Zij verzoekt dat de medegebrachte geschenken gegeven worden aan de mannen, die David begeleiden.</div>
<div id="n1807">Zij heeft ze dus op zich genomen. In hetgeen zij laat volgen drukt Abigaïl de verwachting uit, welke zeker reeds velen in Israël met haar deelden, dat David op den troon zoude komen.</div>
<div id="n1808">De mensch voert de oorlogen des Heeren, zoo hij krijgvoerend niet te rade gaat bij heb-, heersch- en wraakzucht, maar bij Gods wil. Naar dat beginsel handelend mag David op 's Heeren zegen rekenen, dien Abigaïl hem v. 29 toewenscht.</div>
<div id="n1809">Zaken van waarde laat men niet slingeren, maar houdt men zorgvuldig bijeen, opdat zij niet verloren gaan. Zoo zal de Heer het leven van David met dat van anderen, die Hem dierbaar zijn, bewaren. Men vindt de uitdrukking <hi type="italic">bundel der levenden</hi> nog heden ten dage, enkel door de beginletters aangeduid, aan het slot van de opschriften op Joodsche graven in het Oosten. Daar duidt zij de gemeenschap der goeden in den hemel, hier van die op aarde aan. Met de vijanden van David zal de Heer het tegendeel doen. Hij zal hen wegwerpen gelijk de slingeraar de in zijn buidel vereenigde steenen wegslingert ‘uit de pan van den slinger’ (Hebr.).</div>
<div id="n1810">Naar het Hebr.: ‘en heb uw aangezicht (d.i. uw persoon) aangenomen’, d.i. ik ben u goedgunstig.</div>
<div id="n1811">De schrik joeg hem een beroerte aan.</div>
<div id="n1812">Oostersche wijze van spreken om onbegrensde dienstvaardigheid uit te drukken.</div>
<div id="n1813">Zeker niet dat van Issachar (zie Jos. XIX 18), maar dat van Juda, dat blijkens Jos. XV 56 dicht bij Carmel en Ziph gelegen was. David zal dus Achinoam wel tijdens zijn verblijf in dat gewest tot vrouw genomen hebben.</div>
<div id="n1814"><hi type="italic">Phalti</hi> wordt II Reg. III 15 Phaltiël genoemd. <hi type="italic">Gallim</hi> lag blijkens Is. X 30 dicht bij Rama en Gabaä.</div>
<div id="n1815">In de Septuag. leest men vóór <hi type="italic">houdt zich schuil</hi> nog: ‘bij ons’, wat niet schijnt te kunnen worden gemist. Volgens v. 8 toch toefde David niet ‘bij den heuvel Hachila <hi type="italic">tegenover de wildernis</hi>’, (d.i. daar, waar de wildernis begon), maar in de woestijn zelf; daarentegen legerde Saül zich bij dien heuvel, om van daaruit David te vervolgen. De boodschap der Zipheërs schijnt daarom in dien zin te verstaan, dat David toefde in hun gewest, dat naar den heuvel Hachila, van elders niet bekend, genoemd werd. - De met v. 1 beginnende geschiedenis behoeft geenszins te worden aangezien als eene andere voorstelling van het XXIV verhaalde, 't Is volstrekt niet onwaarschijnlijk, dat Saül, de achterdochtige en wankelmoedige, opnieuw door de Zipheërs gewaarschuwd, ten tweeden male David ging vervolgen. Daarbij strookt het volkomen met David's karakter en opvatting omtrent de onschendbaarheid van 's Heeren gezalfde, dat hij ook van de tweede gelegenheid om zich te wreken geen gebruik maakte. Eindelijk is ook het verschil van omstandigheden in de twee verhalen zoo groot, dat het onnoodig schijnt daarop telkens te wijzen.</div>
<div id="n1816">D.i. den bekenden weg.</div>
<div id="n1817">Het in den grondtekst zoowel hier als v. 4 gebezigde deelwoord duidt dikwerf aan, dat iets gaat of spoedig zal geschieden. Men kan daarom vertalen: ‘dat Saül hem <hi type="italic">zou vervolgen</hi> tot in de woestijn’.</div>
<div id="n1818">Naar het Hebr.: ‘dat hij <hi type="italic">zou komen op een bepaalden tijd</hi>’. Zie noot 3 en XXIII noot 15. Deze wetenschap maakte het David mogelijk, zijn stoutmoedige daad uit te voeren, alvorens Saül aan zijn plan uitvoering kon geven.</div>
<div id="n1819"><hi type="italic">Den Hetheër.</hi> Zie Gen. XV 23; Judic. II 26. <hi type="italic">Sarvia</hi> was David's zuster. Zie I Par. II 16.</div>
<div id="n1820">Vgl. Gen. II 91.</div>
<div id="n1821">Niet in rechte lijn, maar langs den weg door het dal.</div>
<div id="n1822">David roept Abner aan, om des te meer indruk te maken op Saül.</div>
<div id="n1823">Gij hebt den dood verdiend.</div>
<div id="n1824">Zoo de Heer, om een of andere reden op mij vergramd, u tegen mij opzet, d.w.z. toelaat dat de booze geest zulks doet (vgl. I Par. XXI 1), dan moge Hij zich door een zoenoffer van mij laten verzoenen. (Zie Gen. VIII 21).</div>
<div id="n1825"><hi type="italic">Het erfdeel des Heeren</hi> is het land van Israël. Alleen daar kan men den Heer dienen volgens zijn wil. Onder de heidensche volken wordt men als gedwongen tot den dienst hunner goden, die inderdaad als de heeren van het land beschouwd werden, zoodat b.v. een Ammoniet, door zijne nationaliteit zelve, voor een dienaar van Milkom gold. Vgl. Jer. V 19.</div>
<div id="n1826"><hi type="italic">Vóór den Heer.</hi> Naar den grondtekst: ‘<hi type="italic">van (weg)</hi> vóór het aangezicht des Heeren’, d.w.z. in den vreemde, waar de Heer niet de door allen erkende God is. De reden van deze bede is, dat Saül hem in Israël geen rust laat, maar hem dwingt het land te verlaten. Naar een op goede gronden gewijzigde lezing van het Hebr. luidt het vervolg van v. 20: ‘Want de koning van Israël is uitgetrokken, om <hi type="italic">mijne ziel</hi> te zoeken, gelijk <hi type="italic">de adelaar</hi> het veldhoen vervolgt in het gebergte’.</div>
<div id="n1827">Saül's ziekelijke wankelmoedigheid voldoende kennend, gaat David niet in op diens uitnoodiging om terug te keeren.</div>
<div id="n1828">David's in menig opzicht gevaarlijk besluit wordt door zijn nood gerechtvaardigd. Zeker bond hem het bevel Gods, om zich in Juda te vestigen (XXII 5), niet voor altijd.</div>
<div id="n1829">Vermoedelijk had David ons onbekende redenen, om zich opnieuw tot Achis te begeven, bij wien hij reeds eenmaal korten tijd vertoefd had. Zie XXI 9-15.</div>
<div id="n1830">Met deze bescheiden woorden verbergt David zijne ware bedoeling, welke wel geen andere was dan zich aan het bespiedend oog en den besmettenden afgodendienst van Achis te onttrekken.</div>
<div id="n1831"><hi type="italic">Siceleg</hi>, dat blijkens II Esdr. XI 28 niet ver van Bersabeë lag, wordt Jos. XV 31 aan Juda, Jos. XIX 5 aan Simeon toegekend. Het bevond zich thans in de macht der Philistijnen. De plaats, waar die stad stond, is nog niet gevonden. Door haar ligging in de nabijheid van Bersabeë moest Siceleg gelijk Bersabeë van zelf tot het koninkrijk Juda behooren. De tweede helft van v. 6 wil daarom zeker zeggen dat de koningen van Juda op Siceleg een bijzonder eigendomsrecht hadden, afkomstig van Achis' schenking.</div>
<div id="n1832">Naar den grondtekst: ‘dagen (d.i. een jaar) en vier maanden’. Te Siceleg begint David reeds als koning op te treden. Hij bestiert de stad en haar omstreken, beoorloogt de vijanden van Israël en vermeerdert zijn leger (zie I Par. XII 1-7, 19-22).</div>
<div id="n1833">De eerste van deze drie volksnamen komt niet voor in de Septuag. en ontstond vermoedelijk door dubbelschrijving. De in het Overjordaansche land wonende Gessurieten (zie Jos. XII 5, XIII 11; Deut. III 14) konden bezwaarlijk van Siceleg uit door David beoorloogd worden. Met <hi type="italic">Gerzi</hi>, Hebr. <hi type="italic">Girsi</hi>, of naar andere lezing <hi type="italic">Gisri</hi>, schijnen de bewoners van het oude Gezer (zie II Reg. V 25), dat, reeds in Egyptische opschriften vermeld, teruggevonden is in het tegenwoordig Tellel-Gezer, bedoeld te zijn. Mogelijk echter is <hi type="italic">Girsi</hi> verschreven uit <hi type="italic">Pirsi</hi>, zoodat hier sprake zou zijn van de Pherezeërs (zie Gen. XIII noot 4). <hi type="italic">De Amalekieten</hi> zijn de overblijfselen van het door Saül (zie XV) niet geheel uitgeroeide volk. De twee (of drie) genoemde volken waren ten gevolge van hun aard en oorsprong vijandig zoowel aan de Israëlieten als aan de Philistijnen.</div>
<div id="n1834">Naar een verbeterde lezing van het Hebr.: ‘Want deze (stammen) woonden in het land, dat zich uitstrekt <hi type="italic">van Telam</hi> in de richting van Sur tot het land Egypte’. <hi type="italic">Telam</hi> was blijkens Jos. XV 24 een in het zuiden van Juda gelegen stad. Over <hi type="italic">Sur</hi>, zie Gen. XVI 7, XX 1, XXV 18; Exod. XV 22.</div>
<div id="n1835">Er is hier sprake van herhaalde krijgstochten, alle gericht tegen volkstammen, die aan Israël, inzonderheid aan Juda, vijandig waren en volgens Gods bevel moesten worden uitgeroeid.</div>
<div id="n1836"><hi type="italic">Het zuiden</hi>, Hebr. telkenmale: ‘de Negeb’, naam van de steppen, zuidelijk van de Sjephela en het gebergte en de woestijn van Juda gelegen, zie Jos. XI noot 13. Met de bewoners van <hi type="italic">Jerameël</hi>, die naar I Par. II 9 en 42 tot het geslacht van Juda behoorden, en die van <hi type="italic">Ceni</hi>, d.i. de Kenieten (zie XV 6; XXX 29), onderhield David blijkens de giften, welke hij hun later zond (zie XXX 29), vriendschappelijke betrekkingen. - Door dit antwoord gelukt het David, Achis te misleiden. Gelijk uit deze valt ook uit vele andere plaatsen af te leiden dat de oude Israëlieten in een bloote leugen, tegenover een vijand gebezigd, weinig of geen kwaad zagen.</div>
<div id="n1837">Velen houden geheel dit eerste gedeelte van het vers voor eene randbemerking.</div>
<div id="n1838">Naar het Hebr.: ‘hij heeft zich zelf in zeer kwaden reuk gebracht bij zijn volk, bij Israël’.</div>
<div id="n1839">De ‘Philistijnen’ bewoonden niet allen de zuidelijke kuststreken van Palestina, waar het rijk van Achis lag. Zij hadden zich ook gevestigd in de havenstad Dor (ten W. der vlakte van Jezraël) en verspreidden zich nu van daar uit oostwaarts in de vlakte tot Bethsan (aan den Jordaan) toe (zie XXXI 7-10). Zie overigens Judic. XIII noot 17 en de Inleiding op dat boek.</div>
<div id="n1840">Dubbelzinnig antwoord, door Achis begrepen in den zin, dien David wenscht.</div>
<div id="n1841">Tot opperhoofd mijner lijfwacht, hetzij enkel gedurende den veldtocht hetzij voor goed. Vgl. XXIX 2.</div>
<div id="n1842">Vgl. XXV 1. De herhaling van het bericht was hier noodig ter inleiding van het verhaal over de verschijning van den geest van Samuel.</div>
<div id="n1843">Zeker op raad of bevel van Samuel; vgl. Exod. XXII 18; Lev. XIX 31, XX 27; Deut. XVIII 10-11. Voor <hi type="italic">toovenaars</hi> heeft het Hebr. ‘ʼobôth’, meervoud van ‘ʼ<hi type="italic">ob</hi>’, d.i. een, althans naar de meening van het volk, uit den Sjeol opgeroepen geest, of de toovenaar zelf, die hem oproept. Met het meervoud schijnen de meestal vrouwelijke personen te worden aangeduid, die geacht werden den geest van een afgestorvene ter beschikking te hebben of te kunnen oproepen. Sommiger vermoeden, dat hier geen <hi type="italic">toovenaars en waarzeggers</hi>, maar werktuigen van toovenarij en waarzeggerij bedoeld zijn, is niet gegrond.</div>
<div id="n1844"><hi type="italic">Sunam</hi> of Sunem (zie Jos. XIX 18), het tegenwoordige Soelem, op de zuidelijke helling van den z.g. Kleinen Hermon, welke uit de vlakte van Jezraël oprijst. Ten Z. daarvan verheft zich en loopt in zuidoostelijke richting de bergketen <hi type="italic">Gelboë</hi>, welke de waterscheiding vormt tusschen de genoemde vlakte en die van den Jordaan en naar eerstbedoelde vlakte zacht glooiend afdaalt. Sunam en Gelboë waren dus de punten, waar de twee legers verzameld werden; de plaats wordt XXIX 1 en XXXI 1 nog nader bepaald.</div>
<div id="n1845">De nieuweren achten dit vers in strijd met I Par. X 13 <hi type="italic">b</hi> en 14 <hi type="italic">a</hi> (Hebr.): ‘omdat hij (Saül) bij de doodenbezweerster te rade ging.... en <hi type="italic">niet</hi> te rade ging bij den Heer’. Maar die tegenspraak is slechts schijnbaar. De wijze, waarop Saül blijkens ons vers ‘den Heer raadpleegde’, was ongeoorloofd en feitelijk geen raadplegen van den Heer, maar bijgeloovig bedrijf om de toekomst te kennen. Verstoken van het geoorloofde en wettige middel om God te bevragen, daar de hoogepriester zich met den ephod bij David bevindt, ‘raadpleegt Saül den Heer’, d.w.z. tracht hij 's Heeren raadsbesluit omtrent den afloop van den strijd te vernemen, ‘door de droomen, door <hi type="italic">het vuur</hi> (Hebr. “baoerim”) en door de profeten’. Met <hi type="italic">de droomen</hi> zijn de droomen bedoeld van waarzeggers, die zich voor profeten uitgaven (zie Jer. XXIII 25-32 en Deut. XIII 1, vgl. met Num. XII 6). Met <hi type="italic">het vuur</hi> zal ‘haardvuur’ gemeend zijn (vgl. Isai. XLVII 14; Ezech. II 5), door zulke waarzeggers met bijgeloovige bedoelingen gebezigd. Bezwaarlijk kan het Hebr. <hi type="italic">ba-oerim</hi>, gelijk men algemeen aanneemt, beteekenen: ‘door de Oerim’, d.w.z. door het orakel. Want afgezien daarvan, dat Saül het orakel met <hi type="italic">kon</hi> raadplegen, wordt dit elders nooit door <hi type="italic">ha-oerim</hi> alleen aangeduid. Saül gaat dus bij waarzeggers of valsche profeten heul zoeken in oniromantie en pyromantie. Als dan dat bijgeloovig bedrijf hem - vermoedelijk door goddelijke beschikking - nog radeloozer maakt, begeeft hij zich zelfs tot eene doodenbezweerster.</div>
<div id="n1846">Hebr.: ‘een ʼob’, zie noot 4.</div>
<div id="n1847"><hi type="italic">Endor</hi> (zie Jos. XVII 11; Ps. LXXXII 11), zuidelijk van den berg Thabor, oostelijk van Naïm, het tegenwoordige dorpje Endoer. Om van Gelboë daar te komen, moest Saül de verzamelplaats van het Philistijnsche leger omgaan.</div>
<div id="n1848">Door vermoedelijk zoo tot al haar bezoekers te spreken noopte de vrouw dezen haar te zweren dat zij haar niet zouden verraden. Saül zweert haar dan ook (v. 10) dat haar geen kwaad zal overkomen.</div>
<div id="n1849">Uit hetgeen verder volgt en inzonderheid uit v. 21 valt af te leiden dat de vrouw zich nu in een ander vertrek of achter een voorhang begeeft en daar op voor Saül verneembare wijze een tooverformulier uitspreekt, om kwansuis Samuel uit de onderwereld op te roepen. Volgens de meening van vele kerkvaders wisten de toovenaars en heksen hunne slachtoffers door buikspraak in de verbeelding te brengen, dat zij de stem van een afgestorvene vernamen. Op die meening berust de vertaling, welke de Septuag. geeft van <hi type="italic">vrouw, die een ʼob heeft</hi>, te weten: ‘buiksprekende vrouw’. Vermoedelijk is met het <hi type="italic">murmelen en mompelen</hi>, waarvan Isai. VIII 19 (grondt.) spottenderwijze gewaagd wordt, niets anders dan die buikspraak bedoeld. Uit geen enkelen gewijden tekst blijkt met zekerheid, dat toovenaars door hun duivelskunsten in werkelijkheid geesten van afgestorvenen konden oproepen, ofschoon de invloed van den duivel bij hun werk wel in het spel kan zijn geweest.</div>
<div id="n1850">De vrouw ziet werkelijk Samuel, d.i. diens geest in zichtbare verschijning, voor zich opdoemen. Dit laatste zegt woordelijk de aanhef van het vers, dat bewijst ook de schrik der vrouw - zij gilt - alsmede de omstandigheid, dat zij nu ook terstond begrijpt dat het Saül was, die haar kwam raadplegen. Door dezen thans op heeterdaad betrapt, acht zij zich verloren. Maar de koning, die niet om haar te betrappen gekomen was, stelt haar gerust (v. 13).</div>
<div id="n1851">Hebr. <hi type="italic">elohim</hi>, d.i. of een goddelijk, indrukwekkend wezen, of (zie Exod. XXI 6 met de noot) een rechter.</div>
<div id="n1852"><hi type="italic">In een mantel gehuld</hi>, gelijk Samuel was, toen hij bij zijne laatste ontmoeting met Saül hem den rug keerde, zie XV 27. Vol schrik en ontzag werpt Saül zich, aan de werkelijkheid der verschijning niet twijfelend, ter aarde.</div>
<div id="n1853">Niet, gelijk velen onderstellen, bij monde der vrouw, maar zelf. Anders zou het zeker gezegd zijn. Hoogstwaarschijnlijk wordt Samuel nu ook door Saül gezien.</div>
<div id="n1854">De vraag is niet in dien zin te verstaan, dat Saül hem <hi type="italic">door de bezwering der vrouw</hi> zou hebben gestoord in zijne rust. Samuel verschijnt naar aanleiding dier bezwering, maar niet door haar; hij verschijnt door eene beschikking Gods. Door God verlaten en verworpen heeft Saül in zijne radeloosheid door duivelskunsten raad en troost hopen te vinden bij zijn voormaligen vriend. Voor deze, wellicht zijn grootste zonde straft God hem op de meest gevoelige wijze: Hij zendt hem Samuel, echter niet als raadgever en trooster, maar als verkondiger van zijn ondergang.</div>
<div id="n1855">Naar het Hebr.: ‘en heeft mij <hi type="italic">niet meer</hi> geantwoord’, te weten, sedert gij mij voor het laatst zijn wil kenbaar maaktet.</div>
<div id="n1856">De grondtekst heeft: ‘en uw vijand geworden is’.</div>
<div id="n1857">Vgl. XV 23, 28.</div>
<div id="n1858"><hi type="italic">Morgen</hi>, d.i. binnen kort. Gelijk het gansche verhaal getuigt inzonderheid deze zinsnede voor het geloof der Joden aan het voortbestaan van 's menschen ziel na den dood.</div>
<div id="n1859">Deze geheele voorspelling, welke letterlijk vervuld werd, pleit ten sterkste tegen sommiger bewering, dat de geheele verschijning bedrog was, hetzij van den duivel, hetzij van de vrouw, of van beiden saam.</div>
<div id="n1860">Samuel was hem dus werkelijk verschenen. Daarvoor pleit ook de letterlijke zin van Eccli. XLVI 23. Dat verreweg de meeste kerkvaders en oude schriftverklaarders het tegendeel verdedigen, kan niet ontkend worden. Maar zij schijnen dit te doen, omdat zij zich, eene werkelijke verschijning aannemend, ten onrechte (zie noot 16) verplicht rekenden met Origenes te onderstellen dat Samuel door duivelbezwering was opgeroepen. S. Augustinus intusschen, die de verschillende meeningen bespreekt, geeft ten slotte de voorkeur aan het door ons verdedigde gevoelen, dat God in werkelijkheid Samuel tot Saül zond, ‘ten einde hem door het goddelijk strafvonnis te verpletteren’. Zoo verkrijgt ook de geheele geschiedenis van Saül en Samuel het meest waardige, meest passende, meest indrukwekkende slot.</div>
<div id="n1861">Zij was dus niet in het vertrek gebleven, waar zij het eerst met Saül sprak.</div>
<div id="n1862">D.w.z. mijn leven voor u gewaagd, te weten, toen ik aan uw verlangen ging voldoen.</div>
<div id="n1863">Op de rustbank, gelijk men er nog steeds in Oostersche huizen tegen den muur geplaatst vindt.</div>
<div id="n1864">Zie Judic. VI 19 met de betreffende noot.</div>
<div id="n1865">Naar den grondtekst: ‘en gingen heen in denzelfden nacht’. Om van Endor naar Gelboë te gaan heeft men niet een geheelen nacht noodig.</div>
<div id="n1866">Vgl. XXVIII 4. Naar het schijnt wijst de schrijver thans de verzamelplaatsen der twee legers nauwkeuriger aan dan daar. <hi type="italic">Aphek</hi> kan niet het IV 1 genoemde zijn. Men vermoedt het, op grond van ons verhaal, in het tegenwoordige Afoeleh ten W. van Sunem; zijne eenzelvigheid met dat van III Reg. XX 26 is twijfelachtig. <hi type="italic">De bron, die te Jezraël is</hi>, is vermoedelijk de tegenwoordige bron Aïn-Dzjaloed. Om beter hun krijgswagens te kunnen gebruiken hielden de Philistijnen zich in de laagte.</div>
<div id="n1867">Vgl. XXVIII noot 2.</div>
<div id="n1868">Achis geeft twee redenen aan, waarom hij meent op de trouw van David te kunnen rekenen. Deze was vooreerst een van Saül weggeloopen dienaar, die niet licht naar zijn harden meester zou terugkeeren, en was voorts aan Achis reeds geruimen tijd een man van beproefde trouw gebleken. <hi type="italic">Vele dagen of jaren.</hi> Naar de lezingen der Septuag. vermoedelijk te verbeteren in: ‘deze twee jaren’.</div>
<div id="n1869">Volgens de Septuag. beter: ‘en ons ook niet in het kamp tot een verrader worde’. De vorsten willen David noch laten medevechten, noch ter bewaking van het kamp achterlaten.</div>
<div id="n1870">Slechts voor den schijn verzet zich David tegen zijne wegzending, en daarbij met dubbelzinnige woorden, welke Achis gelijk XXVIII 2 wederom in voor zich gunstigen zin opvat. Nooit zou David tegen zijn volk en zijn koning hebben willen strijden.</div>
<div id="n1871">Zoo eerlijk en dapper. In de Septuag. leest men dit niet.</div>
<div id="n1872">Volgens de Septuag. is dit vers verschreven en verminkt en luidde in zijn geheel oorspronkelijk: ‘Maak u dan morgen ochtend op, <hi type="italic">gij en de mannen</hi> (tekst van Lucianus), die met u gekomen zijn, <hi type="italic">en begeef u naar de plaats, waar ik u gevestigd heb, en koester geen boosheid in uw hart, want gij zijt goed in mijn oog;</hi> maar maak u morgen in den ochtend op, en ga, als het licht is, heen’.</div>
<div id="n1873">Gelijk reeds zoo menigmaal te voren bevrijdt God den op Hem vertrouwenden David in het meest benarde oogenblik uit een zeer hachelijken toestand.</div>
<div id="n1874"><hi type="italic">Van het zuiden.</hi> Hebr. <hi type="italic">in den Negeb</hi>, zie XVIII noot 10. Daar zoowel de Philistijnsche als de Israëlietische krijgslieden waren opgeroepen, was de landstreek zonder verdedigers.</div>
<div id="n1875">Achter <hi type="italic">de vrouwen</hi> heeft de grondtekst: ‘en al wat daar was’, d.i. aan have en kinderen. Zonder twijfel waren de vrouwen en kinderen voor een slavenmarkt bestemd.</div>
<div id="n1876">Die zoo nu als te allen tijde zijn eenige toeverlaat was.</div>
<div id="n1877">De ‘ephod’ duidt hier het ‘borstschild des gerichts’ (zie Exod. XXVIII met noot 11) aan, dat aan den ephod bevestigd was. In zijn hoogepriesterlijk gewaad kwam dus Abiathar.</div>
<div id="n1878">De dubbele vraag is zakelijk slechts ééne. 't Ware toch dwaasheid geweest de roovers na te zetten, zoo hij dezen niet zou overmeesteren. Op de vraag antwoordt het orakel met eene eenvoudige bevestiging. Maar de schrijver vermeldt uitdrukkelijk, welke belofte die bevestiging insluit.</div>
<div id="n1879">Deze beek wordt elders niet genoemd.</div>
<div id="n1880">Naar het Hebr.: ‘en twee trossen rozijnen’, wat in de Septuag., naar het schijnt terecht, ontbreekt. Aan een van honger haast stervenden mensch geeft men niet veel ineens.</div>
<div id="n1881">Naar het Hebr.: ‘in den Negeb der Cerethers en in hetgeen van Juda (is) en in den Negeb van Caleb’. De Cerethers waren een volgens sommigen van Creta afkomstige, met de Philistijnen verwante volksstam en worden II Reg. XX 23 genoemd als met de Pheleteërs David's lijfwacht leverende.</div>
<div id="n1882">De man wist blijkbaar van vroegere strooptochten of uit hetgeen hij gehoord had de plek, waar de roovers den buit zouden verdeelen.</div>
<div id="n1883">Naar eene met behulp der Septuag. verbeterde lezing van het Hebr.: ‘En David <hi type="italic">overviel hen den volgenden dag</hi> en sloeg hen van het morgenkrieken tot den avond’. Hij overrompelde de roovers in den slaap, die op de feestviering volgde.</div>
<div id="n1884">Naar den grondtekst met geringe wijziging: ‘En David nam alle schapen en runderen, en zij (d.i. enkelen) dreven dat vee vóór hem (die aan de spits van den menschenstoet ging) uit en riepen: Dat is de buit van David’. De menigte juichte David toe om zijn grooten buit.</div>
<div id="n1885">Naar de Septuag. beter aldus: ‘en het (volk) bood hem (David) den vredegroet’.</div>
<div id="n1886">In het Hebr. heeft deze spreuk rythmischen vorm: ‘Als het deel van den man, die optrekt in den strijd, zoo is het deel van den man, die achterblijft bij de pakken’.</div>
<div id="n1887">Al de v. 27-31 genoemde plaatsen, wier namen ten deele verschreven zijn, moeten uitteraard in het zuiden van Juda gezocht worden. Met <hi type="italic">Bethel</hi> is daarom niet Bethel in Ephraïm bedoeld, maar vermoedelijk <hi type="italic">Bethul</hi> (zie Jos. XIX 4), I Par. IV 30 <hi type="italic">Bethuel</hi> genoemd, dat dicht bij Siceleg lag. <hi type="italic">Ramoth ten zuiden</hi>, Hebr. <hi type="italic">Ramoth-Negeb</hi>, zie Jos. XIX 3. <hi type="italic">Jether</hi>, zie Jos. XVI 48, XXI 14, eene priesterstad in het bergland van Juda.</div>
<div id="n1888"><hi type="italic">Aroër</hi>, zeker de op Egyptische lijsten voorkomende stad <hi type="italic">Harhorar</hi> en het tegenwoordige dorp Ararah, zuidoostelijk van Bersabeë, waar nog aanzienlijke overblijfselen eener stad gevonden zijn. <hi type="italic">Sephamoth</hi> is onbekend. <hi type="italic">Esthamo</hi>, zie Jos. XV 50, eene priesterstad in Juda, het tegenwoordige Es-Semoua.</div>
<div id="n1889">Voor <hi type="italic">Rachal</hi>, dat onbekend is, heeft de Septuag. <hi type="italic">Karmel</hi>, zeker terecht. Zie daarover en over de twee volgende namen XVII 10.</div>
<div id="n1890"><hi type="italic">Arama</hi> of Horma-Sephaäth, zie Num. XIV 45; Jos. XII 14. <hi type="italic">Het meer Asan</hi>, Hebr. <hi type="italic">Kor- asjan</hi>, misschien te vereenzelvigen met het Jos. XV 42 genoemde Asan; zoo niet, schrijffout voor Bersabeë (Septuag.). <hi type="italic">Athach</hi>, onbekend, wellicht schrijffout voor <hi type="italic">Anab</hi>, dat volgens Jos. XI 21 dicht bij Hebron lag, hetwelk v. 31 onmiddellijk volgt.</div>
<div id="n1891">I Par. X is afgezien van enkele bijzonderheden gelijkluidend met dit hoofdstuk. <hi type="italic">Op het gebergte Gelboë.</hi> De twee legers raakten (zie XXIX 11) zeker slaags in de vlakte van Jezraël; aan het wijken gebracht, zullen de Israëlieten zich naar het gebergte hebben teruggetrokken, door hun vijanden achtervolgd.</div>
<div id="n1892">Vgl. XIV 49.</div>
<div id="n1893">Naar de Septuag.: ‘en hij werd gewond in het onderlijf’.</div>
<div id="n1894">Door ontsteltenis over de vreeselijke ramp, of door ontzag voor den koning.</div>
<div id="n1895">Saül's einde openbaart de wrake des Heeren in al haar verschrikking. De aangewezen bevrijder van Israël ziet de volslagen nederlaag van zijn volk, de koning en vader, bedacht op de opvolging van zijn zaad, ziet zijne zonen sneuvelen; de gezalfde Gods eindigt door God verlaten als zelfmoordenaar.</div>
<div id="n1896">Nabij de vlakte van Jezraël en aan (nl. ten W. van) den Jordaan, zooals men den grondtekst kan opvatten. Waarschijnlijk wordt alleen de streek tusschen de vlakte van Jezraël en den Jordaan bedoeld, waartoe ook Bethsan (v. 10) behoorde.</div>
<div id="n1897">I Par. X 9 heeft het Hebr.: ‘aan hunne afgoden’. Hunne voornaamste afgoden waren Dagon, die een tempel had te Azot en een te Gaza, Derketo te Ascalon en Baäl Zebub, ‘de god der vliegen’, die een orakel te Accaron had.</div>
<div id="n1898"><hi type="italic">De tempel van Astaroth.</hi> De Astaroth der Philistijnen heette eigenlijk Atergatis of Derketo, maar onderscheidde zich van Astarthe alleen door haar gedaante. Derketo, wat ‘deur’ of ‘spleet’ beteekent, werd voorgesteld half vrouw half visch, gelijk men ziet op een gesneden steen van het Louvre-museum. <hi type="italic">Aan den muur van Bethsan.</hi> Zie II Reg. XXI 12. Bethsan, stad van Manasse (zie Jos. XXVII 11), het latere Scythopolis, lag aan den grooten handelsweg van Egypte naar Damascus. Dat was zeker de reden, waarom de Philistijnen, den romp van Saül daar ophingen. Aan <hi type="italic">zijn romp... Bethsan</hi> beantwoordt I Par. X 10: ‘en zijn hoofd hechtten zij aan het huis van Dagon’. Zie v. 9 en XVII 54.</div>
<div id="n1899"><hi type="italic">Jabes</hi> lag ten O. van Bethsan en ten W. van den Jordaan. - Zoo de lijken werkelijk verbrand werden, dan zal dit geschied zijn, omdat zij te ver in ontbinding waren overgegaan, om op de gewone wijze te kunnen worden begraven. Maar I Par. X wordt van geen verbranding der lijken gewaagd. Men gist daarom dat de grondtekst verschreven is en oorspronkelijk luidde: ‘en zij bedreven rouw over hen’. Dat men blijkens v. 13 <hi type="italic">hunne beenderen</hi> te Jabes begroef, is met die wijziging niet in strijd. Want het Hebr. woord beteekent zoowel gebeente of lijk als beenderen.</div>
<div id="n1900">Hebr.: ‘onder de tamarisk’, vgl. XXII 6. Door hun liefdewerk betoonden de bewoners van Jabes zich dankbaar voor hun redding door Saül (zie XI).</div>
<div id="n1901">Met Saül's dood begint terstond David als de eenige hoofdpersoon op den voorgrond te treden. Vooreerst (I) wordt bericht hoe hij de tijding van Saül's nederlaag en dood ontving en bij die gelegenheid opnieuw blijk gaf van koninklijke rechtvaardigheid en grootheid van ziel.</div>
<div id="n1902"><hi type="italic">Op den derden dag</hi>, te weten na David's terugkeer te Siceleg. <hi type="italic">Uit het legerkamp van Saül.</hi> Hebr.: ‘van het leger, van Saül van daan’, wat beteekenen kan van de streek, waar Saül en zijn leger de nederlaag leden. <hi type="italic">Met gescheurde kleederen.</hi> Vgl. I Reg. IV 12. Uit het vervolg blijkt dat de brenger der ongelukstijding, geen Israëliet, het met zijn rouwbedrijf niet zeer ernstig meende; doch gelijk men thans in dagen van rouw <hi type="italic">zwarte</hi> kleederen draagt, zoo heerschte destijds de gewoonte om, tot teeken van rouw, de kleederen <hi type="italic">te verscheuren. En wierp zich neder</hi>, David als koning huldigend, zie ook v. 10.</div>
<div id="n1903">Dit antwoord moet blijkbaar den schijn wekken, dat hij had deelgenomen aan den strijd.</div>
<div id="n1904">De Amalekiet zegt <hi type="italic">bij toeval</hi> op het gebergte Gelboë te zijn gekomen; maar vermoedelijk had hij zich opzettelijk daarheen begeven om lijken te plunderen. <hi type="italic">En Saül lag op zijne speer.</hi> Volgens I Reg. XXXI 4 had Saül zich in zijn zwaard geworpen <hi type="italic">en was gestorven.</hi> De Amalekiet doet het echter voorkomen alsof hij hem wel zwaar gekwetst (zie v. 10), maar toch levend trof en toen op verzoek van den gekwetste deed wat de wapendrager geweigerd had te doen. <hi type="italic">En de wagens en ruiters kwamen dicht bij hem.</hi> Blijkens I Reg. XXXI 3 <hi type="italic">de boogschutters</hi>, die, gelijk op de Oostersche gedenkteekenen te zien valt, dikwerf op de krijgswagens stonden.</div>
<div id="n1905">Met het door <hi type="italic">angst</hi> vertaalde, elders niet voorkomende Hebreeuwsche woord zal wel overeenkomstig de vertaling der Septuag. ‘duisternis’ bedoeld zijn. De Amalekiet laat Saül zeggen dat het hem zwart voor de oogen wordt. <hi type="italic">En nog... in mij.</hi> Daarom verlangt hij verkorting van lijden.</div>
<div id="n1906">Voor ‘na <hi type="italic">den</hi> val’, volgens grondtekst en Septuag. te lezen: ‘na <hi type="italic">zijn</hi> val’. - Op Assyrische gedenkteekenen ziet men dikwerf de krijgvoerende koningen voorgesteld met diadeem en armband. Vgl. ook III Reg. XXII 30. - Dat het verhaal van den Amalekiet strijdt met het I Reg. XXXI 1-5 gegeven bericht over Saül's dood, is onloochenbaar. Maar uit de omstandigheid, dat David den Amalekiet geloof schenkt, mag men geenszins besluiten dat ook de schrijver diens verhaal als waar wil beschouwd zien. Uitdrukkelijk zegt hij na het door hem zelf gegeven bericht: ‘Zoo stierf Saül’, terwijl hij hier den Amalekiet zoo laat spreken, dat diens dubbelzinnigheid en leugenachtigheid, door David, die de ware toedracht niet kende, niet opgemerkt, den opmerkzamen lezer niet kunnen ontgaan. Ook elders geeft de schrijver geen opzettelijke opheldering, waar men die in de medegedeelde feiten zelf kan vinden. Zie b.v. XI 8-13 en 18-25 met de aanteekeningen. Blijkbaar kwam de Amalekiet na Saül's dood op het slagveld, roofde van diens lijk diadeem en armband en bracht ze, op loon belust, aan David als den zijns inziens toekomstigen koning, dien hij door zijn leugenachtig verhaal nog meer voor zich dacht in te nemen. Maar hij kwam bedrogen uit. David's edelmoedigheid en rechtvaardigheid verschijnen hier in schitterend licht.</div>
<div id="n1907">Wat vele nieuwere schriftverklaarders hier hindert schijnt juist zeer natuurlijk, te weten, dat het schokkend bericht van 's konings rampzalig einde David voor het oogenblik zijn vraag omtrent den dood van Jonathas (v. 5) doet vergeten.</div>
<div id="n1908">Septuag.: ‘en om het volk van Juda’.</div>
<div id="n1909">Wel niet terstond na het verhaal van den bode, gelijk de meesten aannemen, maar eerst bij het einde van het rouwbedrijf stelt David zijne vraag. Die vraag was na de verklaring van den Amalekiet in v. 8 geenszins overbodig. David wilde en moest weten of de Amalekiet al of niet een bewoner van het land was. Was dit het geval, dan moest hij de aldaar geldende wet van de onschendbaarheid des konings kennen.</div>
<div id="n1910">De schuld aan 's mans dood komt neer op hem zelf, daar hij zelf, schoon in strijd met de waarheid, verhaald had eene daad te hebben gepleegd, welke dep dood verdiende. - Nu Saül gesneuveld is, acht David zich krachtens de ontvangen zalving terstond gerechtigd en verplicht, recht en wet te handhaven. Daardoor snijdt hij tevens alle verdenking van medeplichtigheid aan Saül's dood af.</div>
<div id="n1911">Het volgend klaaglied past zoo volkomen in het verhaal en wijst zoo duidelijk op den tijd van David, dat zijne echtheid, althans zijne oudheid, niet kan betwijfeld worden. De schrijver nam het over uit het aloude Boek des Gerechten (v. 18 Hebr.). Vermoedelijk werd het voor het eerst gezongen bij het v. 12 beschreven rouwbedrijf.</div>
<div id="n1912">In den grondtekst komt v. 18<hi type="italic">b</hi>, dat vermoedelijk ontstond door dubbelschrijving van v. 19, niet voor. Naar het Hebr. luidt het geheele vers: ‘En hij zeide. Om te leeren kinderen van Juda. Boog. Zie, het staat geschreven in het Boek des Gerechten’. De laatste zinsnede leest men ook Jos. X 13; zie noot 14 aldaar. <hi type="italic">En hij zeide</hi>, d.i. en hij zong aldus. <hi type="italic">Om te leeren kinderen van Juda. Boog</hi> schijnt de uit bedoeld boek mede overgenomen titel van het klaaglied. <hi type="italic">Boog</hi> slaat op den v. 22 (Hebr.) bezongen boog van Jonathas, terwijl <hi type="italic">om te leeren</hi> (vgl. Ps. LIX 1) <hi type="italic">kinderen van Juda</hi> zal beteekenen, dat het gedicht als een bij uitstek nationaal lied aan Juda wordt aanbevolen. Zonder voldoende reden zien vele nieuweren in laatstbedoelde woorden den uit v. 19 verschoven en verschreven aanhef van het klaaglied, welke naar hun gissing luidde: ‘Verneem, Juda, wreede tijding’!</div>
<div id="n1913">Men kan het Hebr. vertalen: ‘De roem, (o) Israël, is op uwe hoogten gewond; ach, gevallen zijn helden’! Onnoodiger wijze trachten vele nieuweren de eerste zinsnede te verbeteren; het gebezigde beeld is even juist als dichterlijk. Naar het schijnt, is het vers in zijn geheel een refrein. Zie noot 22.</div>
<div id="n1914">Gelijk reeds de vertaling der Vulgaat laat gevoelen, maakt v. 20 eene strophe uit. Om de maat der drie verzen in overeenstemming te brengen met die (telkens twee verzen met vier en één met drie rijzingen) van de volgende strophen, dient men <hi type="italic">op de pleinen</hi> achter <hi type="italic">de dochteren der Philistijnen</hi> te laten volgen. De dichter bezweert de zijnen, hun smart te beteugelen, daar anders de vrouwen der naburige Philistijnsche steden Geth en Ascalon de zegepraal van haar volk met zang en dans zullen gaan verheerlijken. Vgl. I Reg. XVIII 7 volg.</div>
<div id="n1915">Naar den tegenwoordigen grondtekst: ‘Gij, bergen <hi type="italic">op</hi> (vermoedelijk te lezen <hi type="italic">van</hi>) Gelboa, noch dauw noch regen op u <hi type="italic">en velden der hefofferen</hi>’. Daar de laatste woorden geen zin geven en buitendien de versmaat storen, schijnen zij te zijn een verschreven randbemerking, welke, gelijk de Vulgaat, het verzwegen werkwoord aangaf.</div>
<div id="n1916">Men kan het Hebr. met geringe wijziging als volgt vertalen: ‘want daar is <hi type="italic">bezoedeld (nigʼal</hi> voor <hi type="italic">nigʽal)</hi> een heldenschild, Saül's schild, <hi type="italic">gezalfd (belool</hi> voor <hi type="italic">beli</hi>, vgl. Exod. XXIX 2 Hebr.) met olie’. Het zoo overbodig wordend <hi type="italic">masjiah</hi> (gezalfd) schijnt verklarende randbemerking bij <hi type="italic">belool.</hi> Men placht (zie Isai. XXI noot 5) de schilden met olie week te houden. In zijn geheel vormt v. 21 wederom eene strophe, gelijk ook v. 22, 23, 24 en 26.</div>
<div id="n1917">Men kan en moet het Hebr. zeker vertalen: ‘<hi type="italic">zonder</hi> bloed van verslagenen en <hi type="italic">zonder</hi> vet van helden kwam Jonathas' boog niet terug. En Saül's zwaard keerde niet terug ledig’. De zin is, dat beide helden boog en zwaard goed wisten te gebruiken. Overeenkomstig de Isai. XXXIV 5-6 gebezigde beeldspraak worden boog en zwaard voorgesteld alsof zij nooit vergeefs uitgaan op buit, als zij naar bloed en vleesch der vijanden dorsten.</div>
<div id="n1918">Zin en versmaat maken het wenschelijk de vierde strophe aldus te lezen: ‘Saül en Jonathas, de beminden in hun leven, vlugger dan arenden en sterker dan leeuwen, in hun dood zijn zij niet gescheiden’.</div>
<div id="n1919">De strijders brachten van hunne overwinningen rijken buit mede om de vrouwen te tooien. Hoogst dichterlijk worden daarom vooral de vrouwen uitgenoodigd de gevallenen te beweenen. Vgl. Judic. V 30.</div>
<div id="n1920">Naar het Hebr.: ‘Ach, gewond de dapperen, in het midden van den strijd Jonathas gevallen’! Zie noot 22.</div>
<div id="n1921">Volgens den grondtekst met eene door de versmaat geboden omstelling: ‘Droefenis (is) mij om u, mijn broeder Jonathas! Dierbaar waart gij mij zeer boven vrouwenliefde, wondergroot was mij uwe liefde’. <hi type="italic">Gelijk een moeder.... lief</hi> komt alleen in de Vulgaat voor en is zeker een toevoegsel.</div>
<div id="n1922">Naar het Hebr.: ‘Ach, gevallen zijn helden en verloren de wapenen des krijgs’. Slotrefrein. Naar het schijnt waren oorspronkelijk alle zes strophen vergezeld van een refrein, dat zich gelijk b.v. in Ps. XCIV bij elke strophe wijzigde, maar gingen de refreinen van de derde, vierde en vijfde strophe verloren. - In zijn geheel zal hetgeen de grondtekst ons van David's klaagzang biedt oorspronkelijk als volgt hebben geluid:
<lg>
<l>De roem, o Israël, is op uwe hoogten gewond;</l>
<l>Ach, gevallen zijn helden!</l>
<l> </l>
<l>Vermeldt het niet te Geth en boodschapt het niet te Ascalon,</l>
<l>Opdat zich niet verblijden de dochteren der Philistijnen,</l>
<l>Op de pleinen niet jubelen de dochteren der onbesnedenen!</l>
<l> </l>
<l>Gij, bergen van Gelboa, dauw noch regen op u!</l>
<l>Want daar is bezoedeld een heidenschild,</l>
<l>Saül's schild gezalfd met olie.</l>
<l> </l>
<l>Zonder bloed van verslagenen en zonder vet van helden</l>
<l>Kwam Jonathas' boog niet terug,</l>
<l>En Saül's zwaard keerde niet ledig weder.</l>
<l> </l>
<l>Saül en Jonathas, de beminden in hun leven,</l>
<l>Vlugger dan arenden en sterker dan leeuwen,</l>
<l>In hun dood zijn zij niet gescheiden.</l>
<l>Dochteren van Israël! Weent over Saül,</l>
<l>Die u met purper kleedde in geneugten,</l>
<l>Die gouden sieradiën gaf voor uw gewaad.</l>
<l> </l>
<l>Ach, gewond de dapperen,</l>
<l>In het midden van den strijd Jonathas gevallen!</l>
<l> </l>
<l>Droefenis is mij om u, Jonathas!</l>
<l>Dierbaar waart gij mij zeer boven vrouwenliefde,</l>
<l>Wondergroot was mij uwe liefde.</l>
<l> </l>
<l>Ach. gevallen zijn helden,</l>
<l>En verloren de wapenen des krijgs!</l>
</lg>
</div>
<div id="n1923">Van II 1 tot IV 12 wordt verhaald hoe David, door den stam Juda tot koning verheven, te Hebron regeert en gestadig toeneemt in macht en aanzien, terwijl daarentegen rijk en macht van Saül's zoon Isboseth, dien Abner door de overige stammen als koning liet huldigen, kwijnen en vergaan. Voor David is het koningschap te Hebron slechts de voorbereiding tot zijn heerschappij over gansch Israël. De schrijver verhaalt daarom enkel die gebeurtenissen, welke er toe leidden, dat zijn held tot zijn door God aangewezen bestemming kwam.</div>
<div id="n1924">Na op zijn eerste, algemeene vraag een bevestigend antwoord te hebben ontvangen, zal David meer bepaaldelijk gevraagd hebben, of hij wellicht moest optrekken naar Hebron, de in het midden van Juda gunstig gelegen en van ouds belangrijke stad. Het orakel (de ephod van Abiathar) toch antwoordde, naar alle waarschijnlijkheid, alleen met ja of neen. Wetend dat hij door God geroepen is, den troon van Israël in te nemen, wenscht David dien niet anders te bemachtigen dan op de wijze door God gewild. God nu wil dat zijn uitverkorene geleidelijk tot zijn bestemming kome, door het gansche volk zelf als koning begeerd. - Men kan gissen dat David ook met toestemming van Achis naar Hebron verhuisde. Het was toch in het belang der Philistijnen, dat er scheuring kwam in het rijk van Saül.</div>
<div id="n1925">In de dochtersteden van Hebron, zie Jos. X 37.</div>
<div id="n1926">Zoo werd David vooreerst gezalfd tot koning over dien stam, die ook later de meest bevoorrechte en de voornaamste drager der beloften Gods zou blijken.</div>
<div id="n1927">D.i. trouwe en volhardende barmhartigheid.</div>
<div id="n1928">De Vulgaat geeft hier den zin weder van den verbeterden grondtekst: ‘maar ook ik zal u goeds betoonen <hi type="italic">daarvoor</hi> dat gij dit gedaan hebt’.</div>
<div id="n1929">Vgl. XIII 28. David wil zeggen: Weest niet bezorgd, omdat uw meester en beschermer niet meer is; want ik, de door Juda gekozen koning, beloof u mijne hulp. Met echte staatsmanswijsheid zoekt David, voorloopig vergeefs, de bewoners van Jabes en van geheel het Overjordaansche voor zich te winnen.</div>
<div id="n1930"><hi type="italic">De zoon van Ner</hi>, zie I Reg. XIV 50. <hi type="italic">Isboseth</hi>, Saül's vierde zoon, heet I Par. VIII 3, IX 39 <hi type="italic">Isbaäl</hi>, zeker zijn ware naam. Daar de naam Baäl in lateren tijd enkel nog gebruikt werd van den Chanaänietischen afgod, leidde de afschuw, welken de Joden van dien naam hadden, er toe, dat in al de met <hi type="italic">Baäl</hi> saamgestelde eigennamen dit vervangen werd door <hi type="italic">boseth</hi>, d.i. schande. Niemand, en zeker geen koning, zal zijn zoon ‘man van schande’ genoemd hebben. <hi type="italic">En leidde hem rond door de legerplaats</hi>, Hebr.: ‘en bracht hem over naar Mahanaïm’. Mahanaïm was eene levietenstad aan de overzijde van den Jordaan, zie Gen. XXXII 2, ten N. van den Jaboc gelegen (v. 22 ald.). Alleen daardoor dat Isboseth zich, wellicht door de Philistijnen, genoopt zag, in het Overjordaansche zijne zetelstad te kiezen, bevond hij zich tegenover David in het nadeel.</div>
<div id="n1931">Voor <hi type="italic">Gessuri</hi>, heeft de grondtekst: ‘<hi type="italic">ha-asjoeri</hi>’, dat zeker niet verschreven is uit ‘ha-<hi type="italic">ge</hi>sjoeri’, daar het land Gessur toen (zie III 3) en zelfs nog later (zie XV 8) een zelfstandig koninkrijk uitmaakte, maar, gelijk de Septuag. leert, uit ‘ha-<hi type="italic">a</hi>sj<hi type="italic">ee</hi>ri’ (vgl. Judic. I 32), d.i. de Aserieten. Abner maakt Isboseth tot koning over geheel het Overjordaansche gebied (Galaäd) en over het land aan deze zijde van den Jordaan, te weten het stamgebied van Aser, het meest noordelijke gedeelte, de zuidelijk daarvan gelegen gewesten der overige stammen, aangeduid met <hi type="italic">Jezrahel</hi> (de vlakte van dien naam) en <hi type="italic">Ephraïm</hi>, eindelijk Isboseth's stamland <hi type="italic">Benjamin.</hi> Zoo had met uitzondering alleen van Juda <hi type="italic">gansch Israël</hi> Isboseth gehuldigd.</div>
<div id="n1932">Deze zinsnede dient tot beperking van <hi type="italic">gansch Israël</hi> (v. 9) en was daarmede oorspronkelijk zeker verbonden. De getallen van v. 10 <hi type="italic">a</hi> schijnen niet juist. David toch en Jonathas waren zeker ongeveer even oud. Volgens V 4 nu telde David bij Saül's dood 30 jaren; de jongere broeder van Jonathas kan dus toen geen 40 jaar oud geweest zijn. Voorts regeerde David te Hebron 7½ jaar; ongeveer even lang moet blijkens III 17 volg. Isboseth te Mahanaïm koning zijn geweest.</div>
<div id="n1933">Ook dit v. schijnt ingelascht. Vgl. V 4.</div>
<div id="n1934"><hi type="italic">Uit het kamp</hi>, Hebr: ‘van Mahanaïm’. <hi type="italic">Naar Gabaon</hi>, de oude hoofdstad van Saül's rijk.</div>
<div id="n1935"><hi type="italic">Joab</hi>, <hi type="italic">de zoon van Sarvia</hi>, eene der zusters van David, had zich vermoedelijk gelijktijdig met zijn broeder Abisaï (zie I Reg. XXVI 27) bij den rondzwervenden David aangesloten en verschijnt hier voor het eerst als diens veldheer. Wat hem kenmerkt is vooreerst een onbegrensde ijver voor de macht van het door David gestichte koninklijke huis bij groot gebrek aan eerbied voor den persoon en den wil van David, voorts zeldzame dapperheid en krijgsbeleid bij ontembare wraakzucht, jaloerschheid en gewelddadigheid. <hi type="italic">Aan den vijver van Gabaon</hi>, vgl. I Reg. XIX 22 met de betreffende noot. Met welk doel de twee veldheeren waren uitgetogen en te Gabaon kwamen, is onzeker. Wel niet om elkander te beoorlogen; want zij laten hunne manschappen zich rustig, naar het schijnt, tegenover elkander legeren en voor hun aangezieht <hi type="italic">spelen</hi>, d.i. een steekspel houden. Eerst naar aanleiding van het steekspel worden de twee legertjes handgemeen, wat tot verdere vijandelijkheden tusschen de twee rijken aanleiding geeft. Dat Abner, met zijne mannen rondtrekkende door het rijk van Isboseth, wellicht ter bevestiging van diens gezag, te Gabaon, de oude zetelstad van Saül, kwam, is natuurlijk. Maar hoe kon ook Joab met een legermacht daar komen, zonder door Abner te worden aangevallen? Vermoedelijk omdat zich te Gabaon het heiligdom van Israël's God bevond, dat, hoewel toen wellicht meer dan ooit te voren geminacht en verwaarloosd (zie VI noot 1 en I Reg. XXII 19 met de betreffende noot), toch voor alle Israëlieten, ook zelfs voor eene afdeeling van Juda's leger, toegankelijk moest zijn. De manschappen van David behoefden slechts tot aan de grens van Juda te gaan, om op dat vermoedelijk onzijdig gebied te komen.</div>
<div id="n1936">Een steekspel houden. Dat dit steekspel bedoeld was als een ernstig gevecht, welks uitslag beslissend zou zijn voor de twee legerafdeelingen, gelijk men meestal aanneemt, wordt niet gezegd.</div>
<div id="n1937">Naar het Hebr.: ‘en er werden afgeteld twaalf....’.</div>
<div id="n1938">Voor <hi type="italic">het Veld der sterken</hi> heeft de grondtekst: ‘Chalkath hat-tsoerim’, hetwelk geen zin gevend, zal moeten luiden: ‘Chalkath Hat-ts<hi type="italic">a</hi>rim’, d.i. Veld der tegenstanders, of (naar de Septuag.) ‘Chalkath hat-ts<hi type="italic">id</hi>im’, d.i. Veld der lagenleggers. Mogelijk gaf de plaatsnaam aanleiding tot het ontstaan van de legendarisch klinkende overlevering, dat de <hi type="italic">spelende</hi> mannen terstond van het spel een ernstig gevecht maakten en allen elkander dood staken.</div>
<div id="n1939">Naar het Hebr.: ‘en de vechtpartij werd bovenmate hevig op dien dag’.</div>
<div id="n1940">Volgens den grondtekst: ‘gelijk de reeën, die in het veld zijn’.</div>
<div id="n1941">Zich van zijn overmacht bewust wil Abner niet met Asaël vechten en raadt hem, zich met een overwinning van een mindere dan den bevelhebber tevreden te stellen.</div>
<div id="n1942">Abner voorziet wat bloedige gevolgen het neervellen van Asaël zou hebben.</div>
<div id="n1943">Volgens den grondtekst sloeg Abner Asaël ‘met het achtereinde van de speer’, wat vermoedelijk zeggen wil, dat hij, zonder zich om te keeren, met de speer achteruit stiet, niet om Asaël te dooden, maar om hem van zich af te houden. Achter <hi type="italic">onderlijf</hi> volgt nog in het Hebr.: ‘zoodat de speer uit zijn rug te voorschijn kwam’. Om de speer in den grond te kunnen steken zal zich aan haar ondereinde een scherpe punt bevonden hebben.</div>
<div id="n1944">Naar den grondtekst: ‘en zij kwamen tot bij den heuvel Amma, die.... ten oosten van Giach ligt in de richting van de woestijn (d.i. het weiland) van Gabaon’. Amma en Giach zijn van elders niet bekend.</div>
<div id="n1945">De grondtekst heeft: ‘op den top van den heuvel Achath’. Voor <hi type="italic">Achath</hi> vermoedelijk te lezen ‘Amma’, zie vorige noot.</div>
<div id="n1946">Naar het Hebr.: ‘dat het gevolg bitter zal zijn’?</div>
<div id="n1947">Uit geheel de toespraak van Abner schijnt te blijken dat de twee broederrijken tot dusverre elkander niet hadden beoorloogd en dat de vijandelijkheden van het oogenblik onverwacht ontstaan waren.</div>
<div id="n1948">Naar den grondtekst schijnt het antwoord anders te luiden: ‘Zoo waar de Heer leeft, (ik zeg) dat, zoo gij (thans) niet gesproken hadt, het volk zich (slechts) na den morgen zou weerhouden hebben, een ieder van achter zijn broeder’, d.i. het volk zou de vervolging tot aan het aanbreken van den dag hebben voortgezet.</div>
<div id="n1949"><hi type="italic">Door de vlakte</hi>, te weten van den Jordaan, de ʽAraba. Abner en zijne mannen gingen langs den westelijken oever van den Jordaan over Jericho noordwaarts, staken dan de rivier over en trokken door <hi type="italic">het gansche Bithron</hi> en kwamen <hi type="italic">te Mahanaïm</hi>’ (grondtekst). Met <hi type="italic">het Bithron</hi>, elders niet genoemd, zal wel een dal bedoeld zijn, dat van den Jordaan naar Mahanaïm leidde. - Dat beide veldheeren zich zoo zeer haastten, om naar huis te komen, schijnt te bewijzen dat het gevecht onverwacht ontstaan was, en dat geen van beiden op eigen hand iets waagde te ondernemen.</div>
<div id="n1950">Onderscheiden worden van de mannen van Abner, d.i. van diens soldaten, de Benjaminieten, die zich blijkens v. 25 bij den veldheer hadden aangesloten.</div>
<div id="n1951">Het <hi type="italic">langdurig strijden</hi> is geen eigenlijke oorlog, maar een gespannen toestand, steeds opnieuw aanleiding gevend tot botsingen als de juist verhaalde. Dat bleef voortduren, totdat Abner er een einde aan maakte, wat de schrijver v. 6 begint te verhalen. De daaraan voorafgaande opsomming der zonen, welke te Hebron aan David geboren werden (v. 2-5; vgl. I Par. III 1-3), wordt wel niet ten onrechte voor een toevoegsel van den redactor gehouden.</div>
<div id="n1952">Deze heet I Par. III 1 <hi type="italic">Daniël.</hi> Van wege zijne moeder, die van het huis Caleb was, zal men hem ook Cheliab, d.i. Calebiet, genoemd hebben.</div>
<div id="n1953"><hi type="italic">Gessur</hi> is de landstreek, welke volgens Jos. XIII 13 niet door Israël veroverd werd, in het tegenwoordige Golan, oostelijk van het Galileesche Meer.</div>
<div id="n1954">Daar al de hier genoemde vrouwen huisvrouwen van David waren, valt niet in te zien, waarom Egla hier nog uitdrukkelijk zoo genoemd wordt. Men gist dat zij eene weduwe was gelijk Abigaïl, en dat hier de naam van haar eersten man uitviel en later verkeerdelijk door dien van David vervangen werd.</div>
<div id="n1955">Op <hi type="italic">Respha, de dochter van Aja</hi> (zie XXI 1-14), laat de Septuag. volgen: ‘en Abner had haar genomen’, wat bezwaarlijk kan gemist worden.</div>
<div id="n1956">Ook de bijvrouwen golden in Israël als wettige vrouwen, en met het overige bezit erfde de zoon ook de bijvrouwen zijns vaders. Abner had derhalve het recht zijns meesters verkracht; tevens had hij den schijn gewekt, naar den troon te dingen. Als Absolom XVI 21 wil toonen koning te zijn, neemt hij bezit van de bijvrouwen zijns vaders.</div>
<div id="n1957">Naar het Hebr.: ‘Een hondskop dan ik, <hi type="italic">die aan Juda,</hi> heden’? wat men verklaren kan: Houdt gij mij nu voor een ellendeling (de hond gold als een verachtelijk dier; vgl. I Reg. XVII 43, XXIV 15; II Reg. VIII 13, IX 8, XV 10), die zich aan Juda verkocht heeft? Maar <hi type="italic">die aan Juda</hi> staat niet in de Septuag. en kan goed gemist worden.</div>
<div id="n1958">Zie over het bezigen der namen <hi type="italic">Juda</hi> en <hi type="italic">Israel</hi> vóór de scheuring van het rijk Jos. XI noot 17, over <hi type="italic">van Dan tot Bersábee</hi> Judic. XX 1.</div>
<div id="n1959">De plaats is niet ongerept. Gelijk de grondtekst en verschillende oude vertalingen doen gissen, luidde zij oorspronkelijk: ‘En Abner zond boden tot David <hi type="italic">naar Hebron,</hi> zeggende: Aan wien het land? Maak uw verbond met mij’. Abner grondt zijn uitnoodiging hierop, dat hij het land in zijne hand heeft.</div>
<div id="n1960">Slechts als de in zijn recht herstelde schoonzoon van Saül wil David persoonlijk met Abner in onderhandeling treden. Dan toch kon niemand hem verdenken van kwade gezindheid jegens het geslacht van Saül. De woorden: ‘alvorens gij Michol.... hier brengt’, zijn blijkens het vervolg niet letterlijk bedoeld. David verlangt slechts van Abner dat hij voor Michol's terugkeer zorge en daartoe medewerke, wat deze ook doet, door haar van Phaltiël te halen (v. 16), al brengt hij niet zelf Michol terug. Zonder twijfel kan men David's eisch in dien zin verstaan, en ten onrechte zien hier sommigen tegenspraak met v. 12-19. Ten onrechte ook achten zij David's handelwijze in strijd met de bepalingen van Deut. XXIV 1-4. Michol was niet door David met een scheidbrief weggezonden, maar was hem door Saül wederrechtelijk ontnomen en aan Phaltiël gegeven. David mocht haar dus terugeischen, te meer, daar hij haar met levensgevaar verworven had. Daarom is ook de onderstelling der rabbijnen, dat Phaltiël Michol niet zou hebben gekend, onnoodig.</div>
<div id="n1961">Dat Isboseth terstond aan David's verlangen voldoet, zal zijn toe te schrijven aan den invloed van Abner en aan zijn vrees voor David tevens.</div>
<div id="n1962">Vermoedelijk namen de gezanten van David Michol naar Hebron mede, zoodat zij zich reeds daar bevond, toen Abner kwam. <hi type="italic">Bahurim</hi>, blijkens XVI 5 niet ver, ten O., van Jerusalem gelegen, was vermoedelijk het laatste Benjaminietische dorp aan den weg, die van Gallim, waar Laïs woonde, naar Hebron leidde.</div>
<div id="n1963"><hi type="italic">Met Benjamin.</hi> De afzonderlijke vermelding van dezen stam vindt haar reden hierin, dat de Benjaminieten als stamgenooten van Saül zeker het moeilijkst te bewegen waren. <hi type="italic">Goed gevonden.</hi> De stammen hadden blijkbaar hunne voorwaarden gesteld.</div>
<div id="n1964">Naar het Hebr.: ‘<hi type="italic">en zij zullen</hi> een verbond met u sluiten en <hi type="italic">gij zult</hi> koning worden....’</div>
<div id="n1965">De Septuag. heeft ook hier: ‘en ging hij heen <hi type="italic">in vrede</hi>’. Dit zoo dikwerf herhaalde woord legt er den nadruk op, dat David Abner ongedeerd had laten heengaan, omdat hij hem ten volle vertrouwde.</div>
<div id="n1966">Vgl. Deut. XXVIII 6.</div>
<div id="n1967">Elders wordt deze plaats niet genoemd; zij lag vermoedelijk ten N. van Hebron.</div>
<div id="n1968">Naar een verbeterde lezing van het Hebr.: ‘<hi type="italic">ter zijde van</hi> de poort’.</div>
<div id="n1969">En daardoor noodzakelijk onvruchtbaar. Het was ook eene wettische onreinheid, zie Lev. XV 1, 11, 15, gelijk de melaatschheid.</div>
<div id="n1970">D.i. ‘verwijfde mannen’. Sommigen geven het Hebr. weer met: ‘wie op krukken gaan’. Dat de Bijbelsche schrijver <hi type="italic">zelf</hi> de zedeleer van dien tijd, zoo afwijkend van die des christendoms, niet <hi type="italic">leert</hi> (al keurde ook de schrijver zelf haar niet af en wist hij niet beter), behoeft niet gezegd.</div>
<div id="n1971">Schoon het v. 27 niet uitdrukkelijk gezegd is, werkte toch ook volgens v. 39 Abisaï aan de vermoording van Joab mede.</div>
<div id="n1972">D.i. dichtte een klaaglied. Alleen de eerste strophe wordt hier medegedeeld.</div>
<div id="n1973">Naar het Hebr.: ‘niet als een dwaze’, d.i. goddelooze, die om zijn boosheid met den dood bestraft wordt.</div>
<div id="n1974">Abner werd niet omgebracht als een ter dood veroordeelde in boeien geklonken; hij viel door sluipmoord, zich bevindende tegenover de boozen.</div>
<div id="n1975">Naar het Hebr.: ‘om David brood aan te bieden’, zinnebeeldige uitnoodiging om den rouw te beëindigen, van de dooden naar de levenden terug te keeren. Vgl. Jer. XVI 7; Os. IX 4; Ezech. XXIV 17.</div>
<div id="n1976">In haar tegenwoordigen staat legt deze plaats aan David een bekentenis van weekhartigheid en machteloosheid tegenover Joab in den mond, welke slecht past voor een koning, die eerst in het begin is van zijne regeering. Van de talrijke voorgeslagen verbeteringen schijnt naar inhoud en vorm de beste deze: ‘<hi type="italic">En dit, schoon hij een bloedverwant en raadsman des konings geweest is;</hi> maar die mannen, de zonen van Sarvia, zijn <hi type="italic">gewelddadiger dan hij</hi>’.</div>
<div id="n1977">Daar Abner blijkens het voorafgaande de steunpilaar was geweest van troon en rijk, is het begrijpelijk, dat Isboseth's <hi type="italic">handen slap werden</hi>, d.i. dat hem de moed ontzonk, en dat al zijne onderdanen ontstelden.</div>
<div id="n1978">Het verhaal wordt v. 2-4 onderbroken door twee inlasschingen van later hand. De eerste (v. 2 en 3), eene toelichting op v. 5, bestaat wederom uit twee deelen, de inlassching zelf (v. 2 <hi type="italic">a</hi>) en de daarbij behoorende verklaring (zeker eene randbemerking): ‘want ook Beroth.... gerekend’, waaraan v. 3 nog eene geschiedkundige bijzonderheid toevoegt. De zin der verklaring is volgens de meesten deze: Als bewoner van Beroth was Remmon eigenlijk niet ‘van de kinderen van Benjamin’, maar stamde af van de Chanaäneërs, die overeenkomstig het met Josue gesloten verdrag (zie Jos. IX 7) in hunne steden ongehinderd zouden voortleven. Niettemin kan Beroth als liggend binnen de grenzen van Benjamin daartoe gerekend worden (vgl. Jos. XVIII 25). Beter echter, naar het schijnt, verstaat men de verklaring in dien zin, dat Beroth, hetwelk zeer dicht bij de grens van Juda en Ephraim lag (zie Jos. IX 17, XVIII 25) en daarom wellicht ook tot het gebied van een dier twee stammen kon worden gerekend, feitelijk tot Benjamin behoorde, dat dus Baäna en Rechab werkelijk Benjaminieten, stamgenooten van Miphiboseth waren.</div>
<div id="n1979">Volgens de eerste in noot 2 vermelde uitlegging moeten met de ‘Berothieten’ de Chanaäneesche bewoners van Beroth bedoeld zijn. Men gist dan dat zij bij gelegenheid van de vervolging der Gabaonieten door Saül (zie XXI) uitweken. Na hun vlucht zouden dan Benjaminieten het stadje zijn gaan bewonen. Volgt men echter de tweede uitlegging, dan zijn de bedoelde Berothieten ‘van de kinderen van Benjamin’ en moet men het Hebr. vertalen: ‘en de Berothieten <hi type="italic">zijn gevlucht.....</hi> en <hi type="italic">wonen</hi> daar.... tot op dezen dag’, d.w.z. nog ten tijde van den glossator. Dan bestond het stadje toen niet meer. Mogelijk hadden de Berothietische ‘aanvoerders’, Baäna en Rechab, in overleg met hunne medeburgers de vermoording van Miphiboseth ondernomen en zagen dezen zich na den val dier aanvoerders genoopt naar elders de wijk te nemen. <hi type="italic">Naar Gethaïm.</hi> Eene stad van dien naam wordt II Esdr. XI 33 als tot Benjamin behoorend vermeld; maar aangezien de vluchtelingen binnen het stamgebied van Benjamin bezwaarlijk behoud zouden gevonden hebben, zal hier de landstreek van Geth in het gebied der Philistijnen bedoeld zijn. <hi type="italic">Als vreemdelingen</hi>, d.w.z. van het volle burgerrecht verstoken,</div>
<div id="n1980">Dit vers, dat als randbemerking goed zou passen bij IX 4, werd vermoedelijk hier ingelascht om aan te toonen, hoe treurig het met het huis Saül gesteld was: de eenige, die na Isboseth's dood kon dingen naar den troon, een kreupele. <hi type="italic">Miphiboseth</hi> heet I Par. VIII 34, IX 40 <hi type="italic">Meribbaäl</hi>, d.i. God is een krijger. Zoo dit, naar te gissen valt, zijn werkelijke naam was (zie de noot op II 8), dan onderging deze eene dubbele verandering, Miphibaäl, Miphiboseth.</div>
<div id="n1981">Deze volzin komt niet voor in den grondtekst, die blijkbaar ook in de twee volgende verzen in het ongereede geraakte, ten gevolge waarvan ook de tekst der Vulgaat te wenschen overlaat. De Septuag. verhaalt het voorval aldus: ‘en hij (Isboseth) sliep op het bed des middags. 6. En zie, de portierster van het huis reinigde de tarwe en was ingedommeld en sliep. En de broeders Rechab en Baäna naderden onopgemerkt 7. en traden het huis binnen. En Isboseth sliep op zijn bed in zijn slaapkamer; en zij doorstaken hem en doodden hem en sneden zijn hoofd af en namen zijn hoofd en vloden....’ Naar thans nagenoeg algemeen wordt aangenomen, geeft de Septuag. de oorspronkelijke lezing getrouw weder. Ten onrechte nemen sommigen aanstoot aan de herhaling van: ‘Isboseth sliep op zijn bed’. Herhalingen zijn in den Bijbel niet zeldzaam, vooral niet in meer epische stukken. Uit het verhaal blijkt, op wat bescheiden voet Isboseth leefde: als deurbewaarder van het paleis zien wij eene dienstmaagd, welke bij het bewaken der deur nog ander werk te verrichten heeft.</div>
<div id="n1982">D.i. der ʼArabah, zie II 29.</div>
<div id="n1983"><hi type="italic">Te Hebron.</hi> Zij hadden een afstand van omstreeks 65 kilometer afgelegd. Huichelachtig maken de moordenaars God tot medeplichtige aan hun bloedige daad.</div>
<div id="n1984">D.w.z. heb laten grijpen en dooden, zie I 5.</div>
<div id="n1985">David plaatst in v. 10 en 11 tegenover elkander, niet, gelijk de meeste nieuweren beweren, een op loon belusten <hi type="italic">bode</hi> en twee op loon beluste <hi type="italic">moordenaars</hi> (onmogelijk toch kon hij dien bode, enkel omdat hij, op loon belust, den dood van Saül boodschapte, laten ombrengen), maar den bode, die verhaald had den doodelijk gekwetsten Saül op diens verzoek te hebben omgebracht, en de twee veel schuldiger booswichten, die lafhartig een argeloozen man in den slaap vermoord hadden. Anders heeft de vergelijking nauwelijks eenigen zin. Onze plaats is dus geenszins in strijd met I 6-16.</div>
<div id="n1986">Op eene plaats, waar veel verkeer was, tot een afschrikkend voorbeeld. Op een Egyptisch monument ziet men twee ambtenaren voorgesteld, die de afgehouwen handen van misdadigers tellen.</div>
<div id="n1987">Daar David nog niet in Benjamin meester was, kon hij Isboseth niet te Gabaon laten begraven.</div>
<div id="n1988"><hi type="italic">Al de stammen</hi>, d.i. mannen uit <hi type="italic">al de stammen</hi>, kwamen David tot koning vragen. Daarom verschenen weldra al de oudsten, als de vertegenwoordigers des volks (v. 3), om hem als zoodanig te huldigen en te zalven. Vgl. met v. 1-25 I Par. XI 1-9, XIV 1-17. Zeer kort vatten beide schrijvers, zeker in navolging van hun voorganger, het gewichtigste saam van wat David als koning van gansch Israël gedurende het eerste tijdperk zijner regeering deed voor de in- en uitwendige bevestiging van zijn rijk en zijn huis, om zoo spoedig mogelijk en uitvoerig te kunnen verhalen hoe hij de ark overbracht naar Jerusalem. <hi type="italic">Uw gebeente en uw vleesch</hi>, vgl. XIX 13; Gen. XXIX 4; Judic. IX 2.</div>
<div id="n1989">Om drie redenen wenschen alle stammen David tot koning: hij is van hun bloed, mede-afstammeling van Israël, blijkens Deut. XVII 15 een hoofdvereischte; hij was reeds vroeger de man, die Israël <hi type="italic">uitleidde en terugleidde</hi>, d.i. de eerste krijgsman; hem is door God de troon beloofd. Die belofte ontving David het eerst bij zijne geheime zalving, en zij werd later door talrijke feiten bevestigd.</div>
<div id="n1990"><hi type="italic">Vóór den Heer</hi> beteekent hier gelijk Gen. XVII 7 en I Reg. XXXIII 18 in tegenwoordigheid van God, als getuige aangeroepen bij het sluiten van het verbond, waarbij zonder twijfel de rechten van koning en van volk werden afgebakend.</div>
<div id="n1991">De vv. 4 en 5 zijn vermoedelijk niet van den eersten schrijver. - Het begin van David's veertigjarige regeering valt omstreeks het jaar 1012 v. Chr., zijne zalving tot koning over geheel Israël en de vestiging van zijn zetel te Jerusalem omstreeks 1005.</div>
<div id="n1992"><hi type="italic">Al de mannen</hi> enz. zijn David's beproefde krijgslieden. <hi type="italic">Naar Jerusalem.... des lands</hi>, zie Jos. X noot 1, XV 63; Judic. I 8, 21, XVIII 28, XIX 10-12. Volgens zijn vermoedelijk oorspronkelijken vorm beteekent de naam, welke reeds vóór de vestiging der Israëlieten in Palestina bestond, ‘stad van Salem’ <hi type="italic">(Uru-Salim).</hi> In <hi type="italic">Salem</hi> zien sommigen den naam eener oude godheid, wat door anderen betwist wordt.</div>
<div id="n1993">Naar het Hebr.: ‘En zij spraken tot David, zeggende: Gij zult hier niet binnenkomen; want voorwaar, de blinden en de kreupelen (Hebr. <hi type="italic">ha-iwwerim we-hap-pisechim)</hi> houden u verre <hi type="italic">(hasirocha</hi> voor “hasircha”) door te zeggen: David zal hier niet binnenkomen’. Zie verder noot 8.</div>
<div id="n1994"><hi type="italic">De burg</hi> (Hebr. de ‘bergvesting’) <hi type="italic">Sion</hi> lag op den meest zuid-oostelijken der heuvels, op welke het latere Jerusalem gebouwd werd. Alleen die heuvel, door hooge heuvels beschut (zie Ps. CXXIV 2), schier geheel door diepe ravijnen omgeven en door de bron Gihon aan den oostelijken hoek van het onmisbare water voorzien, was geschikt een burg te dragen. Door een thans bijna verdwenen dal, El-Wad, dat oudtijds Tyropoion heette, was de hoogte van den westelijk daarvan gelegen breederen en lageren heuvel gescheiden.</div>
<div id="n1995">Naar den grondtekst: ‘En David zeide dien dag: Alwie den Jebuseër slaat en <hi type="italic">opklimt tot de tinne</hi> (of <hi type="italic">tot</hi>, of <hi type="italic">langs de watergoot</hi>, Hebr. <hi type="italic">tsinnoor</hi>, vgl. Ps. XLI 8) en.... de blinden en de kreupelen, <hi type="italic">door David's ziel verafschuwd.</hi> (De hier verzwegen of uitgevallen nazin luidt bij den Chroniekschrijver: “die zal vorst en aanvoerder zijn”). Daarom zeide men: Blind en kreupel komt niet in <hi type="italic">het huis</hi>’. Van al de tot dusverre gegeven verklaringen en voorgestelde verbeteringen van v. 6 <hi type="italic">b</hi> en 8 is er geen enkele bevredigend. Wellicht wordt met eene der twee volgende het juiste getroffen. De eerste is deze: Als David vóór de vesting komt, twijfelen sommigen aan de mogelijkheid haar te vermeesteren. Daarom zeggen, niet de Jebusieten, maar de manschappen van David (volgens den grondtekst (zie noot 6) kunnen zij het onderwerp zijn van v. 6 <hi type="italic">b</hi>) of liever de besten onder hen tot hun meester: Gij zult zeker niet op den burg komen, want de blinden en de kreupelen, d.i. die niet flink van oog en rap ter been zijn, m.a.w. de zwakken en lafhartigen, houden u verre door te zeggen: David zal hier niet op komen. Terstond looft David den prijs uit voor ‘wie <hi type="italic">(het eerst</hi>, Chroniekschrijver) den Jebuseër slaat en tot de tinne opklimt en de door David verachte kreupelen en blinden....’ Vermoedelijk luidde, zoo de verklaring juist is, het hier uitgevallen werkwoord: ‘beschaamt’. Volgens den Chroniekschrijver wint Joab den prijs; hij klom dus het eerst op tot de tinne. Vandaar het spreekwoord, waarvan dan de zin is, dat men om op de bergvesting Sion (‘in het huis’ van David) te komen goed uit zijne oogen moet zien en rap ter been zijn. Met deze overigens bevredigende uitlegging is intusschen de tekst van den Chroniekschrijver in strijd, volgens welken niet de mannen van David, maar, overeenkomstig de opvatting van Hiëronymus van onze plaats, de Jebusieten tot David zeggen: Gij zult hier niet binnenkomen enz. Mogelijk echter had de Chroniekschrijver een reeds bedorven tekst vóór zich, dien hij niet wel begreep. Zoo men dit niet wil aannemen, blijft eene tweede verklaring, reeds door Petrus Comestor aangeduid. Volgens die uitlegging zijn met ‘de blinden en de kreupelen’ afgoden der Jebusieten bedoeld. In de oogen der Israëlieten waren de afgoden ‘blinden en kreupelen’ (zie Ps. CXIII 5, 7). Mogelijk ook droegen de afgoden der Jebusieten namen, welke op <hi type="italic">iwwerim</hi> en <hi type="italic">pisechim</hi> geleken. Een van de dertig bekende, Hebreeuwsche namen van afgoden (beelden) heet ‘p<hi type="italic">esil</hi>im’; zie Judic. III 19, 26. Men zal zich dan het verloop van zaken als volgt kunnen voorstellen. De Jebusieten halen hunne afgoden (of hun afgod) uit hun tempel (hun huis) en plaatsen die op de tinne. Dit ziende roepen de Israëlieten spottenderwijze en wellicht met zinspeling op de hun bekende namen der afgoden: Dat zijn blinden en kreupelen! De Jebusieten antwoorden: Die blinden en kreupelen zullen u wel verre houden, enz. Den door David uitgeloofden prijs zal nu die held verdienen, die het eerst tot de tinne opklimt en de door David verafschuwde goden <hi type="italic">weghaalt.</hi> (Met de Vulgaat vult ook de Syrische vertaling onzen tekst zoo aan). Joab wint den prijs. Hij zorgt er dus voor, dat ‘de blinden en de kreupelen’ niet naar hun huis terugkeeren. De vermoedelijke zin van het spreekwoord is dan: Blinden en kreupelen moeten niet uitgaan, want zij kunnen niet weer te huis komen. Is deze uitlegging de juiste, dan leert ons de plaats wat blind vertrouwen de heidenen in hun afgoden stelden, maar tevens, hoezeer David en de zijnen ze verafschuwden en hoe zij er den draak mede staken. - Onze schrijver bevestigt de waarheid van zijn merkwaardig verhaal weder op de hem bijzonder eigen wijze; vgl. I Reg. V 5, X 12, XIX 4.</div>
<div id="n1996">Door op den burg Sion, voortaan naar hem genoemd, te gaan wonen, geeft David aan zijn rijk eene allergunstigst gelegen hoofdstad en legt hij den grond voor de latere weergalooze beteekenis van Jerusalem. <hi type="italic">En bouwde.... binnenwaarts.</hi> Naar het Hebr., met het oog op de lezing der Septuag. en I Par. XI 8 verbeterd: ‘en bouwde <hi type="italic">haar</hi> rondom van het Mello af binnenwaarts’. Uit hetgeen de Chroniekschrijver laat volgen: ‘en Joab bouwde het overige deel <hi type="italic">der stad</hi>’ blijkt, dat hier niet, gelijk velen meenen, sprake is van het bouwen van een stadsmuur, maar van het bouwen (of herbouwen) der stad. <hi type="italic">Het Mello</hi> (vgl. III Reg. IX 15, 24, XI 27; II Par. XXXI 15) was, naar Judic. IX 6 en 47 doen gissen, een oude toren of sterkte, welke volgens het meest waarschijnlijke gevoelen zich aan de noord-westzijde der stad bevond, waar geen diepe helling haar beveiligde. De zin van onze plaats en I Par. XI 8 schijnt dus wel te zijn, dat David (de Davidstad, d.i. dat gedeelte van Jerusalem, dat met den burg en naar den burg zoo genoemd werd) <hi type="italic">bouwde</hi> (of herbouwde) <hi type="italic">rondom</hi> (den burg) <hi type="italic">van het Mello af</hi> (van de noord-westzijde af) <hi type="italic">binnenwaarts</hi>, d.i. naar den burg toe, die het middelpunt der Davidstad was, en dat Joab het overige deel, nl. wat ten N. van het Mello, of mogelijk op den westelijken heuvel verrees, bouwde. Zoo beperkte zich vermoedelijk het aan David toegeschreven werk tot het bebouwen van de hier breedere daar smallere ruimte, welke zich bevond tusschen den burg en de hellingen, welke de Davidstad van drie zijden omsloten.</div>
<div id="n1997">In het voeren van zijn oorlogen, reden waarom de Heer hier uitdrukkelijk <hi type="italic">God der heerscharen</hi> genoemd wordt.</div>
<div id="n1998">David's toenemende grootheid dreef den koning van het machtige <hi type="italic">Tyrus</hi> (zie Jos. XIX 29 met noot 25 en 30), vermoedelijk kort na zijne (Hiram's) troonsbestijging, door zending van <hi type="italic">gezanten</hi> een handelsverdrag of wellicht een bondgenootschap met hem te sluiten. Was het een bondgenootschap, dan richtte zich dit zekerlijk tegen de voor beide rijken gevaarlijke Chanaänietische volken, inzonderheid tegen de Philistijnen. Ten gevolge daarvan verkreeg David van Hiram werklieden en cederhout voor het bouwen, van zijn <hi type="italic">huis</hi> op den berg Sion. Volgens een bij Flavius Josephus voorkomend bericht was <hi type="italic">Hiram</hi>, de zoon van een der machtigste Phoenicische koningen, vooral beroemd door de uitbreiding, welke hij aan Tyrus gaf, en de grootsche werken, welke hij daar uitvoerde. Hij schijnt een zeer lange regeering te hebben gehad, daar hij blijkens III Reg. V 1-12 en II Par. 3-18, zoo hier geen dubbele overlevering aan het woord is, aan Salomon voor den tempelbouw werklieden en bouwstoffen leverde, terwijl hij volgens onze plaats het verbond of verdrag met David vermoedelijk reeds sloot in het eerste tijdperk van diens regeering te Jerusalem. Het bericht bij Flavius Josephus, dat hem een regeeringsduur van vijf en dertig jaren toeschrijft, kan daarom bezwaarlijk juist zijn. Een in den tempel van Baäl-Lebanon gevonden bronzen plaat, waarop <hi type="italic">Chiram</hi> als koningsnaam voorkomt, is vermoedelijk van hem afkomstig.</div>
<div id="n1999">Het met den machtigen koning van Tyrus gesloten verbond of verdrag was voor David een nieuw bewijs, dat God door hem zijne aan Israël gegeven beloften wilde vervullen.</div>
<div id="n2000">In strijd met Deut. XVII 17, welk wetsartikel evenwel in David's tijd nog wel niet bestond; zie ook XV 15 en XVI 21-22. David volgde hierin de zeden der andere vorsten van zijn tijd en wordt door de H. Schrift deswege niet gelaakt. Door zoodanige huwelijken trachtte men ook macht en invloed van rijk en koningschap te bevestigen.</div>
<div id="n2001">Deze vier zijn blijkens I Par. III 5 (zie noot 3 aldaar) zonen van Bethsabeë.</div>
<div id="n2002"><hi type="italic">Elisua</hi> heet I Par. III 6 ‘Elisama’; op dezen volgt daar (v. 7) Eliphaleth, wat, schoon dezelfde naam v. 8 nog eens voorkomt, geen schrijffout schijnt; want ook I Par. XIV 5-7 leest men tweemaal dien naam. Vermoedelijk stierf de eerste Eliphaleth vroegtijdig en werd daarom door onzen schrijver niet genoemd. Om dezelfde reden zal hij ook <hi type="italic">Noge</hi> verzwegen hebben, die I Par. III. 7 vóór <hi type="italic">Nepheg</hi> staat.</div>
<div id="n2003">Ondanks de algemeene vermelding van David's zegepralen in v. 10 verhaalt de schrijver hier nog met zekere uitvoerigheid zijn gelukkig gevoerde oorlogen tegen de Philistijnen als van het meeste gewicht voor de bevestiging zijner heerschappij. In die oorlogen vallen de XXI 15-21 en XXIII 13-17 verhaalde avonturen. Zoo lang David te Hebron zetelde, schijnen de Philistijnen hem ongemoeid te hebben gelaten; maar zoodra hij, na den dood van Isboseth, die vermoedelijk aan de Philistijnen schatplichtig was, tot koning van gansch Israël verheven, de schatting, zooals zich laat vermoeden, weigerde en den burg Sion veroverde, viel hem de erfvijand van Israël aan.</div>
<div id="n2004">Hebr. <hi type="italic">metsoeda</hi> (bergvesting), waarvoor volgens de Septuag. zeker te lezen: ‘metsoe<hi type="italic">r</hi>a’, d.i. de omwalling. David daalde van den burg Sion af ‘hun te gemoet’ (I Par. XIV 8), maar bleef alsnog binnen de verschansingen der stad.</div>
<div id="n2005">Hebr. <hi type="italic">Rephaim.</hi> Blijkens Jos. XV 8 liep de noordelijke grens van Juda over de kruin van een berg, die westelijk lag van het dal Hinnom en aan den noordelijken rand <hi type="italic">van het dal Rephaïm.</hi> Dit is daarom vermoedelijk te vereenzelvigen met de tegenwoordige vlakte <hi type="italic">Baka</hi>, welke zich zuidwestelijk van Jerusalem tot naar Bethlehem uitstrekt.</div>
<div id="n2006">Ligging dezer plaats is onbekend.</div>
<div id="n2007"><hi type="italic">Baäl-Pharasim</hi> (vgl. Isai. XXVIII 21) beteekent ‘Oord der scheiding of doorbraak’. De grondtekst heeft: ‘Jahwe heeft vóór mij uit mijne vijanden doorbroken als eene waterdoorbraak’ (den dijk). Wellicht bestond reeds deze plaatsnaam als Baäl-Parsim naar het Judeesche geslacht der Parsieten of Pharasieten (Num. XXVI 20, vgl. Gen. XXXVIII 29, 30), en werd nu door David op dien naam gezinspeeld.</div>
<div id="n2008">Blijkens I Par. XIV 12 liet David ze (daarna) verbranden.</div>
<div id="n2009">De vraag schijnt in de Vulgaat uit v. 19 te zijn overgenomen; want zij ontbreekt in den grondtekst en in al de andere vertalingen zoowel hier ter plaatse als I Par. XIV 14.</div>
<div id="n2010">Hebr.: ‘de Balsemboomen’. Het woord schijnt als eigennaam bedoeld eener plaats, naar daar staande balsemboomen genoemd. David moet het vijandig leger in de flank vallen.</div>
<div id="n2011">Naar het Hebr.: ‘het gedruisch van stappen (gaan) in de toppen der balsemboomen’. Vgl. Gen. III 8 met de betreffende noot.</div>
<div id="n2012"><hi type="italic">Van Gabaä.</hi> De grondtekst heeft: ‘van Geba’, zie I Reg. XIII noot 8 en 20. <hi type="italic">Gezer</hi> of <hi type="italic">Gazer</hi>, zie Jos. X 33, XII 12, XVI 3; Judic. I 29, eene der oudste steden van Palestina, aan de zuidwestelijke punt van Ephraïm westelijk van Neder-Bethoron gelegen, is teruggevonden in het tegenwoordige Tell-el-Djezer. Hare ligging doet vermoeden dat David de vijanden vervolgde, niet van Geba, maar van Gabaä af.</div>
<div id="n2013">Vgl. met v. 1-23 I Par. XIII, XV en XVI. De twee verhalen van het overbrengen der ark naar Jerusalem zijn blijkens hun overeenkomst en verschil aan dezelfde bron ontleend en helderen het een het ander op. Ons v. 1 is eene korte samenvatting van I Par. XIII 1-5. <hi type="italic">Wederom</hi> (Hebr. ʽ<hi type="italic">ood)</hi>, dat hier zeker niet past, is wellicht ontstaan door dubbelschrijving van <hi type="italic">David.</hi> Met <hi type="italic">alle uitgelezenen van</hi> (Hebr.: ‘al het uitgelezene uit’) <hi type="italic">Israël</hi> zijn hier niet, gelijk b.v. Jer. XVIII 21 en Am. IV 10, de beste krijgslieden bedoeld, maar de door gansch Israël afgevaardigden, ‘de overige broeders in alle landen van Israël en de priesters en levieten’, welke David volgens den Chroniekschrijver overeenkomstig een met de leger- en stamoversten genomen besluit tot het plechtig overbrengen der ark had uitgenoodigd. Het groot aantal opgekomenen, <hi type="italic">dertig duizend</hi> (Septuag.: ‘<hi type="italic">zeventig</hi> duizend’), hoewel misschien door afschrijvers vergroot, beantwoordt geheel aan het groot gewicht der gebeurtenis. Zonder voldoende reden zien daarom sommigen in v. 1 een overblijfsel van een krijgsverhaal, dat of uitviel uit den tekst of door den schrijver uit zijne bron niet werd overgenomen. - Blijkens I Par. XIII 4 gaf David als reden van zijn voornemen op: ‘want wij hebben haar (de ark) in de dagen van Saül niet bezocht’, wat zeker zeggen wil, dat David en Juda (wellicht gansch Israël) sedert de vermoording der priesters te Nobe en den dood van Samuel den dienst der ark verwaarloosd hadden. De verwaarloozing of staking van den heiligen dienst zal dan veroorzaakt zijn zoowel door de invallen en de tijdelijke heerschappij der Philistijnen (zie II noot 9) als door het ontbreken der priesters bij het heiligdom (zie I Reg. XXII noot 16).</div>
<div id="n2014">Naar het Hebr.: ‘En David.... toog met al het volk, dat bij hem was, <hi type="italic">van Baälim-Juda (mib-baʽalee Jehoedah)</hi>, om <hi type="italic">van daar</hi> af te halen de ark Gods’. Zonder twijfel is <hi type="italic">mib-baʽalee Jehoedah</hi> blijkens I Par. XIII 6 (baʽalathah ʼel Kirjat-Jearim, wat beteekent: naar Baäl, d.i. Cariathiarim) verschreven uit ‘baʽalatha Jehoedah’, d.i. naar Baäl in Juda, gelijk ook uit de vertaling van de Septuag. <hi type="italic">(en anabasei)</hi> blijkt. De oude naam van Cariathiarim was Baäl (zie Jos. XV 9 en 60, XVIII 41). Daar te zijnen tijde die naam bijna geheel vergeten was, voegde de Chroniekschrijver bij den ouden naam den toen gebruikelijken ter verklaring bij.</div>
<div id="n2015">Naar eene verbeterde lezing van het Hebr.: ‘die genoemd wordt met (naar) den naam van Jahwe der heerscharen, die zetelt op de Cherubim’.</div>
<div id="n2016">Niets wat reeds tot ongewijde doeleinden gediend had mocht met de ark in aanraking komen. Mogelijk volgde men het voorbeeld, blijkens I Reg. VI 7 door de Philistijnen gegeven. Goed bedoeld, was intusschen deze wijze van vervoer der ark niet overeenkomstig de voorschriften der Wet (zie noot 8). <hi type="italic">Te Gabaä</hi>, Hebr.: ‘op de hoogte’.</div>
<div id="n2017">In de Septuag. leest men niet v. 4 <hi type="italic">a</hi>, eene onnoodige herhaling van het v. 3 gezegde. Vermoedelijk luidde v. 4 oorspronkelijk: ‘En Oza ging <hi type="italic">ter zijde</hi> van den wagen en Ahio schreed dien vooruit’. Waarschijnlijk was Oza bij den dissel, Ahio bij de runderen.</div>
<div id="n2018">Met het oog op I Par. XIII 8 (Hebr.) vermoedelijk te lezen: ‘En David en gansch Israël speelden voor het aanschijn des Heeren <hi type="italic">uit alle macht</hi>’.</div>
<div id="n2019">I Par. XIII 9: ‘den dorschvloer van <hi type="italic">Chidon</hi>’. De plek is onbekend.</div>
<div id="n2020"><hi type="italic">Om de vermetelheid</hi>, Hebr.: ‘ʽal has-sjal’, wat vermoedelijk een verminkt overblijfsel is van de woorden van den Chroniekschrijver: ‘omdat hij zijne hand had uitgestrekt naar de ark’. - Het ongeval was niet enkel eene straf voor Oza, maar ook een waarschuwing voor David en de andere leiders van den stoet. Tegen alle wet en gebruik in had men de ark, wellicht in herinnering aan haar terugkomst uit het land der Philistijnen, op een door runderen getrokken wagen vervoerd en haar daardoor blootgesteld aan ongevallen gelijk er hier een plaats had. De ark moest door levieten worden gedragen (zie Exod. XXV 12-15; Num. IV 15). Drie maanden later had David de begane fout erkend en gaf dienovereenkomstig zijn bevelen (zie I Par. XVI 12).</div>
<div id="n2021">Hebr.: ‘Scheuring van Oza’.</div>
<div id="n2022"><hi type="italic">In het huis</hi>, d.i. gelijk I Reg. VII 7 op de bezitting van Obededom, waar men zekerlijk eene tent opsloeg. Blijkens I Par. XV 17 was er eene Levietische familie, welke <hi type="italic">Obededom</hi> heette. Ook Levieten konden (zie Lev. XXV 32) in en bij de Levietensteden eigen woningen en andere kleine bezittingen hebben; bij voorkeur zal men de ark op zulk eene Levietische bezitting hebben neergezet. Obededom wordt <hi type="italic">Getheër</hi> genoemd, omdat zijne familie woonde of gewoond had (zie I Reg. I noot 1) hetzij bij Geth in Philistea, welke landstreek wellicht toen door Israëlieten bewoond was, hetzij te Geth Remmon (zie Jos XIX 45).</div>
<div id="n2023"><hi type="italic">En er waren.... ten slachtoffer,</hi> leest men in den grondtekst niet.</div>
<div id="n2024">Voor <hi type="italic">zes</hi> heeft de Septuag. ‘zeven’ schreden, wel het juiste, heilige getal. <hi type="italic">Een rund en een ram</hi>, Hebr.: ‘stieren en mestkalveren’. Volgens den Chroniekschrijver droeg men de offeranden <hi type="italic">(zeven</hi> varren en <hi type="italic">zeven</hi> rammen) op, nadat gebleken was, dat God de dragers (levieten) hielp, wat naar onze plaats zeker zeggen wil, nadat de levieten de ark zeven schreden gedragen hadden zonder dat hun een ongeval overkomen was. Dat men de offerande gedurende den tocht zou herhaald hebben wordt niet gezegd. Het opdragen der offerande bewijst de medewerking van priesters en levieten bij de plechtigheid. De uitvoerige mededeelingen daaromtrent van den Chroniekschrijver zijn derhalve geenszins verzonnen.</div>
<div id="n2025">De herhaling van <hi type="italic">en David</hi> in twee onmiddellijk op elkaar volgende korte zinnen schijnt de herinnering te verraden aan een feestlied, waarin de grootsche gebeurtenis bezongen werd. <hi type="italic">Een linnen ephod</hi>, zie I Reg. II 18; I Par. XV 27.</div>
<div id="n2026">Vgl. 1 Par. XV I. David liet dus den Mozaïschen tabernakel te Cariathiarim-Gabaon, waar deze (met het koperen altaar) als wettige offerplaats bleef tot in Salomon's tijd, toen hij blijkens II Par. II 5 in den pas voltooiden tempel van Jerusalem gebracht werd. Israël had daarom tot op dat tijdstip twee heiligdommen, waar ritueele offeranden opgedragen werden, en dienovereenkomstig ook twee hoogepriesters, Sadoc en Abiathar, zie VIII 17 met de noot en I Par. XVIII 16. Blijkens I Par. XVI 39 stelde David Sadoc en zijne broeders aan <hi type="italic">vóór den tabernakel des Heeren op de hoogte van Gabaon.</hi> Gelijk uit het verder verhaal blijkt (zie XV 24 met de noot), was Sadoc de eerste of voornaamste hoogepriester. Abiathar bleef met den ephod bij de ark en bij David te Jerusalem. Het vermoeden, dat Sadoc na de vermoording van Achimelech en de zijnen reeds <hi type="italic">door Saül</hi> als hoogepriester te Gabaon (Nobe) zou zijn aangesteld, schijnt niet gegrond (zie I Reg. XXII noot 13). Om de nauwelijks herstelde eenheid van Israël niet in gevaar te brengen, zal David geen der twee machtige priesterhuizen hebben durven of willen krenken. Zoo schiep hij een voorloopigen toestand, in het stellige vooruitzicht, dat de naar de hoofdstad overgebrachte ark en de daar te bouwen tempel aan het heiligdom van Gabaon allengs zijne beteekenis zouden ontnemen.</div>
<div id="n2027">Vgl. I Reg. II 20; Exod. XXXIX 43.</div>
<div id="n2028">Sommigen vertalen de van elders onbekende uitdrukking van den grondtekst met ‘een kruik wijn’.</div>
<div id="n2029">D.i. om de zijnen te begroeten.</div>
<div id="n2030">Hebr. ‘dansers’. Dezen legden bij het dansen hun opperkleed af.</div>
<div id="n2031">Na <hi type="italic">vóór den Heer</hi> viel volgens de Septuag. uit: ‘zal ik dansen’, waarvoor wellicht te lezen: ‘danste ik’. Het antwoord van David herinnert Michol aan den val van het huis haars vaders, die in den dienst des Heeren te kort schoot. Tegenover God, door wiens gunst hij regeert, wil David zijn als een beroepsdanser tegenover den rijke, die hem gul beloont. Tegenover God is hem geen vernedering te groot.</div>
<div id="n2032">In de oogen van de door u geminachte slavinnen zal ik door mijn verootmoediging voor God slechts hooger rijzen. Zelfvernedering voor God sluit niet in verloochening van eergevoel tegenover de menschen.</div>
<div id="n2033">Naar den grondtekst kreeg zij geen kinderen meer.</div>
<div id="n2034"><hi type="italic">In zijn huis</hi>, het door werklieden van Hiram gebouwde, zie V 11. <hi type="italic">Rust.... van al zijne vijanden.</hi> Bedoeld is een voorbijgaand tijdperk van rust. Gedurende het grootste gedeelte toch van zijn regeering had David oorlogen te voeren.</div>
<div id="n2035">De hier voor het eerst optredende <hi type="italic">Nathan</hi>, een tweede Samuel, werd door God als een schutsengel David ter zijde gegeven, die wellicht uit dankbaarheid jegens den profeet zijn derden zoon uit Bethsabeë naar hem noemde (zie V 13). Tegenover zijn <hi type="italic">huis uit cederhout</hi>, d.w.z. zijn met cederhout betimmerd huis, plaatst David Gods woning <hi type="italic">te midden der vachten</hi>, Hebr.: ‘te midden van het tentdoek’, waardoor de eigenlijke tabernakel of ‘woning’ des Heeren gevormd werd, die David (VI 17) in navolging van die van Moses had opgericht (vgl. Exod. XXVI noot 4).</div>
<div id="n2036">De profeet kon David's plannen naar zijn menschelijk inzicht slechts prijzen.</div>
<div id="n2037">Als een boodschap, door een profeet van wege God aan een mensch overgebracht, is het volgende (v. 8-16) in den grondtekst wederom metrisch van vorm. Terwijl overigens de oude profeten, gelijk Elias en Eliseus, hun voorspellingen steeds in korte, uit verzen van vijf rijzingen saamgestelde spreuken kleeden, houdt Nathan hier en XII 7 <hi type="italic">b</hi> - 10 een lange toespraak, bestaande uit verzen van slechts vier rijzingen, van welke telkens twee paren eene strophe schijnen te vormen. De grootere lengte en de kortere maat der twee orakels vinden intusschen haar verklaring wel hierin, dat beide in hoofdzaak opsommingen zijn. De volgende woordelijke vertaling naar den grondtekst tracht door ook de volgorde der woorden te behouden den metrischen vorm van het Hebreeuwsch te doen uitkomen. De weinige kortere verzen zijn katalebtisch, d.w.z. schijnbaar slechts drie rijzingen tellend. - De ontdekking, dat de Godspraken metrisch zijn, brengt de groote willekeur, waarmede ongeloovige schriftverklaarders juist zoodanige teksten plegen te behandelen, duidelijk aan het licht.</div>
<div id="n2038">Eerste strophe: ‘Gij bouwen voor Mij een huis ter bewoning? - Niet toch woonde Ik in een huis van den dag dat Ik leidde - de kind'ren Israël's uit Egypte tot heden, - maar Ik was al wand'lend in tabernakel en tent.’ Blijkens Exod. XXVI 1, 7, XXXVI 8, 14, 19, XXXIX 33; Num. III 25 wordt met <hi type="italic">tent</hi>, Hebr. ʽ<hi type="italic">ohel</hi>, de uit huiden bestaande buitenzijde, met <hi type="italic">tabernakel</hi>, Hebr. <hi type="italic">misjkan</hi>, het uit delen en tapijten saamgestelde inwendige van den tabernakel bedoeld. De zin der strophe is: Waarom verlangt gij voor Mij eene vaste woonplaats te bouwen? Vroeg Ik er om? Of heb Ik Mij niet veeleer van den beginne af vergenoegd met den tabernakel, met welken Ik wandelde? - De Heer <hi type="italic">wandelde</hi>, d.i. verplaatste zich, met den tabernakel, zoowel toen Israël rondzwierf door de woestijn, als ook nadat het zich gevestigd had in het beloofde land, eerst naar Silo, dan naar Cariathiarim, eindelijk naar Jerusalem. Dat in laatstbedoeld tijdperk de ark gestadig zou verplaatst zijn, valt uit de Godspraak geenszins te besluiten.</div>
<div id="n2039">Hebr.: ‘sjibtee’, vermoedelijk verschreven uit <hi type="italic">sjophtee</hi>, d.i. rechters; vgl. I Par. XVII 5.</div>
<div id="n2040">Tweede strophe, het in de eerste gezegde nader bevestigend, naar het Hebr.: ‘Al waar Ik ook rondtrok met gansch Israël, - sprak Ik ooit een woord tot éénen der rechters, - wien Ik beval te weiden mijn volk Israël, - door te zeggen: Waarom bouwt gij Mij geen huis, een cederen?’</div>
<div id="n2041">Als inleidende formule niet noodzakelijk metrisch, schijnt v. 8 <hi type="italic">a</hi> toch metrisch te zijn: ‘Nu dan, spreek aldus tot mijn knecht, tot David: - Zoo spreekt Jahwe der heerscharen: - Ik nam u van de kooi, van achter de kudde, - om te zijn tot hoofd van mijn volk, van Israël’. Vgl. over David's wonderbare roeping tot het koningschap I Par. XXVIII 4; Ps. LXXII 70.</div>
<div id="n2042">Vierde strophe: ‘En Ik was met u waarheen gij ook gingt, - en verdelgde al uwe vijanden voor uw aanschijn, - en maakte u eenen naam, een grooten, - als de naam der grooten, die op de aarde (zijn)’.</div>
<div id="n2043">Vijfde strophe naar den verbeterden grondtekst: ‘En Ik <hi type="italic">stelde</hi> eene plaats voor mijn volk, voor Israël, - en het <hi type="italic">woonde voor zich</hi> en werd niet verontrust, - en niet zullen nog de kinderen der boosheid - het weder verdrukken als in het begin’.</div>
<div id="n2044">Zesde strophe: ‘En sinds den dag, dat Ik gesteld heb, - rechters over mijn volk Israël, - gaf Ik u rust van al uw belagers; - en u boodschapt de Heer, dat Hij een huis bouwt voor u’. Dit gedeelte der godspraak, herinnering en belofte tevens, vormt den overgang tot de heerlijke voorspelling van v. 12-16. Alvorens voor zich een vaste en waardige woonplaats te eischen, wil de Heer aan Israël, dat tot dusverre steeds door zijne vijanden bestookt werd, eene vaste en veilige woonplaats verzekeren en voor David een <hi type="italic">huis</hi> bouwen, d.w.z. hem eene machtige nakomelingschap geven. En eerst dan (v. 13) zal niet David, de krijgsheld, die veel bloed had vergoten (zie I Par. XXVIII 3), maar Salomon, de vreedzame, een huis voor den Heer bouwen.</div>
<div id="n2045">Vgl. Gen. XXV noot 4.</div>
<div id="n2046">Zevende strophe naar den grondtekst, op metrische en andere gronden verbeterd: ‘Als vervuld zijn uw dagen en gij rust bij uw vaad'ren, - zal Ik stellen uw zaad, dat zal komen uit u. - Die zal bouwen een huis mijnen naam, - en Ik zal stutten den troon van zijn rijk voor altoos’. Vooreerst en in letterlijken zin slaan deze en de volgende verzen op David's onmiddellijken zoon en opvolger en diens opvolgers tot de dagen van Christus, maar tevens en in hoogeren zin op den Messias en diens rijk. Vgl. Ps. LXXXVIII 29, 36; Isai. LV 3; Luc. I 31-33; Act. II 20, XIII 34; Hebr. I 5. Overeenkomstig de goddelijke beschikking, volgens welke, hoe meer de volheid der tijden naderde, de beloften omtrent den Messias bepaalder en vollediger zouden worden, bevat deze profetie duidelijker toezeggingen dan die haar voorafgingen. Vgl. Gen. III 15, IX 26, XII 3 volg., XLIX 10.</div>
<div id="n2047">Naar het Hebr.: ‘met de roede van menschen en met plagen der kinderen van Adam’, d.w.z. met zoodanige straffen als menschen tegenover kinderen en ondergeschikten bezigen, om hen te <hi type="italic">beteren</hi>, ze niet doodend.</div>
<div id="n2048"><hi type="italic">Aan Saül</hi> staat niet in de Septuag. en verbreekt de metriek; het schijnt dus een inlassching.</div>
<div id="n2049">De twee laatste strophen, gedeeltelijk naar de Septuag. en I Par. XVII 13 verbeterd: ‘Ik zal hem zijn ten vader, - en hij zal Mij zijn ten zoon, - dien, zoo hij misdoet, Ik dan zal straffen - met roeden der menschen en met plagen der Adamskinderen, - maar mijn ontferming zal niet wijken van hem, - gelijk Ik (die) wegnam van die was vóór u; - en bestendig (zal zijn) <hi type="italic">zijn</hi> huis en <hi type="italic">zij</hi>n rijk voor <hi type="italic">mijn</hi> aanschijn, - en <hi type="italic">zijn</hi> troon zal zijn gevestigd voor altoos’. Van v. 13 tot en met v. 14 <hi type="italic">a</hi> kan de voorspelling niet enkel worden verstaan van David's zoon Salomon en van diens opvolgers op den troon van Israël; ten volle toch werd zij eerst vervuld in dien Nazaat van David, die door stichting der Kerk den Heer een in waarheid eeuwigdurend huis bouwde, en in wien zich in letterlijken zin het woord verwezenlijkt: ‘Ik zal Hem ten vader, en Hij zal Mij ten zoon zijn’. Daarentegen slaan v. 14 <hi type="italic">b</hi> en 15 uitsluitend op Salomon en de hem opvolgende koningen. Zoo zij 's Heeren gebod overtreden, zal God hen wel is waar straffen, maar hun geslacht zal Hij niet gelijk dat van Saül uitroeien. Bij het onnoemlijk vele en groote kwaad, dat, naar God voorzag, de meeste opvolgers van Salomon zouden plegen, schijnt die belofte alleen begrijpelijk, zoo men haar beschouwt als grondslag en voorwaarde van 's Heeren raadsbesluit, dat uit het huis van David de Messias moest voortspruiten.</div>
<div id="n2050"><hi type="italic">Zette zich neder</hi> kan hier beteekenen: ‘ging vertoeven’; maar met geringe wijziging van het Hebr. stellen sommigen voor te lezen: ‘wierp zich neder’. <hi type="italic">Vóór den Heer</hi>, d.w.z. vóór de ark in den voorloopigen tabernakel. - David opent zijn gebed met een belijdenis van onwaardigheid, stort dan (v. 18-24) de dankbaarheid zijns harten uit, om met eene smeekbede (v. 25-29) te eindigen.</div>
<div id="n2051">Zoo deze zin niet verschreven is, schijnt hij te moeten worden begrepen als eene vraag van verwondering: Is dat de wet van den Adam, d.i. van den mensch? De wet, waaraan de mensch voornamelijk onderworpen is, is die van de vergankelijkheid. God echter belooft aan David voortbestaan. Volgens eene andere opvatting wil David zeggen: Zoo de mensch zijn medemensch gunst betoont, handelt hij slechts overeenkomstig de wet, den mensch door God gegeven. Maar indien God aan een sterveling zulke goedertierenheid bewijst, dan is dit een teeken van geheel eenige, zich zelf vernederende liefde. Vermoedelijk echter is de plaats evenals I Par. XVIII 17 bedorven. Naar eene waarschijnlijke gissing luidde zij oorspronkelijk: ‘wehirithani derooth adam leʽolam’, d.i. en Gij wilt mij laten zien menschengeslachten voor eeuwig, m.a.w. en Gij wilt mij laten voortleven in mijn geslacht tot in eeuwigheid.</div>
<div id="n2052">Geen woorden vindend om zijne dankbaarheid te uiten, smeekt David den Heer te lezen in zijn hart.</div>
<div id="n2053">Naar Septuag. en I Par. XVII 19 beter: ‘Ter wille van <hi type="italic">uw dienaar</hi> en naar uw hart....’. Enkel aan Gods belofte en goedertierenheid heeft David alles te danken.</div>
<div id="n2054">Naar den verbeterden grondtekst: ‘En wie is gelijk uw volk Israël, (is er) een ander volk op de aarde, hetwelk een God is komen loskoopen voor zich tot een volk, (om) zich een naam te maken en voor hetzelve te doen groote en verschrikkelijke dingen, uitdravend een volk en zijne goden vóór <hi type="italic">uw</hi> volk?’ Wat David van de vaderen heeft vernomen (v. 22) en als een bewijs van Gods overgroote goedheid en macht herdenkt, is, dat de Heer, na Israël te hebben uitverkoren en verlost uit Egypte, het binnenleidde in het H. Land en door wonderen en teekenen de oude bevolking met haar goden uitdreef. Daardoor heeft Hij bewezen der goden God te zijn. Vgl. Ps. CXIII.</div>
<div id="n2055">Alleen omdat God sprak gelijk Hij sprak, durft David om de vervulling der belofte vragen.</div>
<div id="n2056">Van nu af mag David leven in de hope, dat de Messias uit hem zal voortkomen. Zie Ps. CIX en Matth. XXII 42.</div>
<div id="n2057">Vgl. met VIII, opsomming van David's zegepralen (v. 1-14) en lijst van zijn voornaamste waardigheidsbekleeders (v. 15-18), I Par. XVIII, aan dezelfde bron ontleend. Beide stukken, zeker niet van den eersten schrijver afkomstig, werden door den canonieken auteur hier ingelascht, omdat met hoofdstuk VII het eerste, glansrijke tijdperk van David's regeering eindigt. - Zonder grond vereenzelvigt men de v. 1 genoemde overwinning op de Philistijnen met eene der twee, van welke V 17-25 melding gemaakt werd. David gaat daar verdedigender-, hier aanvallenderwijze te werk en ontrukt hier ook den vijand een gedeelte van zijn gebied. <hi type="italic">Den teugel der schatting</hi>, Hebr.: ‘eth-metheg ha-ʽammah’ (d.i. woordelijk: den teugel der moeder of moederstad), waaraan I Par. XVIII 1 beantwoordt: ‘eth-Gath oe-benothejah’, d.i. Geth en hare dochtersteden. Beide plaatsen schijnen verschreven. Naar eene zeer gegronde gissing luidden zij oorspronkelijk: ‘eth-Gath we-eth-ʽAmmaho’, d.i. Geth en Emmaus. De Hebreeuwsche naam voor Emmaus (het tegenwoordige Amwâs, het oude Nicopolis) ʽ<hi type="italic">Ammaho</hi> komt driemaal voor in de onlangs gevonden overblijfselen van den Hebreeuwschen tekst van het eerste Machabeërboek. Vgl. met onze plaats I Reg. VII 17, waar dezelfde streek als hier bedoeld is, maar in plaats van Emmaus ʽAkkaron, Ekron (nu ʽAkir), genoemd wordt, een paar uur verder westelijk dan Amwas gelegen. <hi type="italic">Geth</hi> was van de vijf Philistijnsche hoofdsteden die, welke zich het dichtst bij het gebied van Israël bevond.</div>
<div id="n2058">Dat David voorheen als balling vriendschap ondervond van den koning van <hi type="italic">Moab</hi> (zie I Reg. XXII 3), maakt het geenszins ongeloofelijk, dat hij thans een verdelgingskrijg tegen de Moabieten voerde, die wellicht nu eene vijandige houding tegen Israël hadden aangenomen. Als koning van Israël stond hij tegenover de heidensche buurvolken in eene gansch andere verhouding dan te voren als balling en als (schijnbare) vijand van koning Saül. <hi type="italic">En mat hen.... ten leven.</hi> Naar den grondtekst luidt de laatste zinsnede: ‘en hij mat twee snoerlengten af ter dooding en de maat van ééne snoerlengte ten behoud’. Naar het toen heerschend krijgsrecht had David allen kunnen dooden; hij doodde echter slechts twee derden van hen. De scheiding tusschen de te doodenden en de overigen geschiedde in dier voege, dat allen zich moesten nederwerpen, waarna met het meetsnoer twee derden ter dooding werden afgemeten. Naar onze voorstelling barbaarsch, was deze wijze van handelen volgens de toenmalige begrippen nog vrij menschelijk. De Chroniekschrijver gewaagt van deze zaak niet. <hi type="italic">Werd schatplichtig</hi>, Hebr.: ‘bracht geschenken’, vgl. Judic. III 15, 17, 18 met de aanteekeningen Ook op de Assyrische en Egyptische gedenkteekenen wordt dezelfde uitdrukking steeds in dien zin gebezigd.</div>
<div id="n2059">Ten tijde van David verkeerden de voorheen machtige rijken aan den Euphraat en den Nijl in een staat van verval, terwijl Syrië in verschillende zelfstandige koninkrijken gesplitst was. Naar het schijnt, ondernam nu <hi type="italic">Adarezer</hi>, Hebr. ‘Hadad-ʽezer, d.i. wiens hulp is Hadad (afgod der Syriërs), koning van <hi type="italic">Soba</hi>, dat vermoedelijk aan de oostzijde van den Libanon lag en vereenzelvigd wordt met het latere <hi type="italic">Chalcis</hi> en het in de Amarna-brieven voorkomende <hi type="italic">Mat Nuhassi</hi>, een veldtocht, ‘om zijne hand te leggen op de rivier den Phrat’ (I Par. XVIII 3 Hebr.), d.w.z. om het Assyrische rijk te vermeesteren, en trad David hem in den weg en versloeg hem. Deze zegepraal schijnt niet dezelfde als waarvan X 17 sprake is. Zie de noot aldaar.</div>
<div id="n2060">Naar Septuag. en I Par. XVIII 4: ‘duizend <hi type="italic">span paarden</hi> en zeven duizend ruiters’, zeker de betere lezing, daar het slot van het vers de vermelding van buit gemaakte paarden onderstelt.</div>
<div id="n2061">Naar den grondtekst: ‘span paarden’. Het Hebreeuwsche woord <hi type="italic">recheb</hi> wordt zoowel voor ‘span’ als voor ‘wagen’ gebruikt. Daar in het bergachtige land Israël met krijgswagens weinig viel uit te richten, maakte David het grootste gedeelte der paarden voor het trekken van krijgswagens ongeschikt (zie Jos. XI noot 6); de overige zal hij voor zijn eigen gebruik gehouden hebben.</div>
<div id="n2062"><hi type="italic">Syrië van Damascus</hi>, d.i. de Syriërs van het rijk Damascus. <hi type="italic">Damascus</hi> (zie Gen. XIV 15), in een gedeeltelijk door bergen ingesloten zeer vruchtbare en schoone oase gelegen, eene van de oudste steden der wereld, ‘de parel’ of ‘het oog van het Oosten’, heeft zijn ouden glans haast onafgebroken tot heden bewaard. Voorheen beurtelings afhankelijk van de machtige rijken aan den Euphraat en in het Nijldal, op wier monumenten zijn naam dikwerf voorkomt, was het thans de hoofdstad van een zelfstandig rijk. Het gevaar erkennend, dat aan geheel Syrië van de zijde van het zoo plotseling tot macht gekomen Israël dreigde, kwam de koning van Damascus den beheerscher van Soba te hulp.</div>
<div id="n2063"><hi type="italic">Legde eene bezetting.</hi> Sommigen vertalen het Hebr.: ‘stelde ambtenaren aan’. Het einde van het vers dient enkel ten besluit van de met de Syrische rijken gevoerde oorlogen van David; zie v. 14.</div>
<div id="n2064">Sommigen vertalen het Hebr. met ‘schilden’, anderen met ‘ringen’.</div>
<div id="n2065">Voor <hi type="italic">en van Bete</hi>, Hebr.: ‘oe-mib-Betah’, leest men I Par. XVIII 8 (Hebr.) <hi type="italic">oe-mit-Tibehath</hi>, voor <hi type="italic">en van Beroth</hi>, Hebr.: ‘oe-mib-Beerothaj’, <hi type="italic">oe-mik-Koen.</hi> Uit de ongelijkheid der namen, die gelijk moesten zijn, en uit het elders niet voorkomen dier namen, met uitzondering alleen van <hi type="italic">Beerothaj</hi> (zie Ezech. XLVII 16), mag men besluiten, dat beide teksten in meerdere of mindere mate verschreven zijn. Daar David wel uit meer dan uit twee steden koper buit maakte, gist een hedendaagsch geleerde, dat de tekst van de bron geen eigennamen bevatte, maar luidde: ‘<hi type="italic">En de altaren</hi> (oe-misbechooth) <hi type="italic">en de onderstellen</hi> (oe-mekoonooth, zie III Reg. VII 27 volg.; I Esdr. III 3) van de steden van Hadarezer nam David, een zeer grooten voorraad koper’. Verschrijving der woorden zal geleid hebben tot de meening, dat het eigennamen waren. Het gebruik, dat Salomon volgens den Chroniekschrijver van de voorwerpen maakte, pleit voor de verbeterde lezing.</div>
<div id="n2066">Hebr. ‘Hamath’, zeer oude stad (zie Gen. X 18; Num. XIII 22, XXXIV 8; Jos. XIII 5; Judic. III 3) in het dal van den Orontes gelegen, thans <hi type="italic">Hamah.</hi></div>
<div id="n2067">Vermoedelijk niet naar Jerusalem, maar naar de plaats, waar David zich na de behaalde overwinning liet huldigen. <hi type="italic">Joram</hi> heet I Par. XVIII 10 ‘Adoram’, zeker de ware naam.</div>
<div id="n2068">Wat wel zeggen wil, dat hij het voor den toekomstigen tempel bestemde.</div>
<div id="n2069">Voor <hi type="italic">Syrië</hi>, Hebr. ‘Aram’, hebben de Septuag. en I Par. beter <hi type="italic">Idumea</hi>, Hebr. ‘Edom’; zoo ook v. 13, zie de volgende noot. <hi type="italic">En de kinderen van Ammon.</hi> De oorlog met dezen wordt X volg. verhaald.</div>
<div id="n2070">Naar de Septuag. en I Par.: ‘En David maakte zich naam. En bij (na) zijn terugkeer versloeg hij <hi type="italic">Edom</hi> in het Zoutdal, achttien duizend man’. Misschien luidde de tekst oorspronkelijk wel: ‘En na zijn terugkeer <hi type="italic">uit Aram</hi> versloeg hij Edom in het Zoutdal....’ Het ‘Zoutdal’ vereenzelvigen sommigen met het tegenwoordige Wadi el-Milh, ten zuiden van het bergland van Juda, anderen plaatsen het in de laagte zuidelijk van de Doode Zee.</div>
<div id="n2071">Deze zinsnede besluit het overzicht der oorlogen voor goed.</div>
<div id="n2072">Als koning het geheele bestuur van zijn rijk bewakend, oefende hij zelf de opperste rechtspraak uit, terwijl hij de v. 16-18 genoemden ieder met een eigen tak van den openbaren dienst belastte.</div>
<div id="n2073">Vgl. met v. 15-18 behalve I Par. XVIII 15-17 ook II Reg. XX 22-26. Laatstbedoelde lijst, schoon de waardigheidsbekleders anders rangschikkend dan de twee eerste, schijnt toch uit dezelfde bron afkomstig als deze; zie noot 18. <hi type="italic">Kanselier</hi>, Hebr. <hi type="italic">mazkir</hi>, d.i. die in herinnering brengt. Hoe het ambt van den mazkir zich onderscheidde van dat van den schrijver (sopher), en of eerstgenoemde de jaarboeken van den koning moest opstellen, is onzeker.</div>
<div id="n2074"><hi type="italic">Achitob</hi>, niet te verwisselen met den broeder van Ichabod (I Reg. XIV 3), van de lijn Eleazar. <hi type="italic">Achimelech</hi>, <hi type="italic">de zoon van Abiathar.</hi> Overeenkomstig al hetgeen van I Reg. XIV 3 tot hier en III Reg. II 6 verhaald wordt hebben de Syrische en de Arabische vertaling: ‘Abiathar, de zoon van Achimelech’. Wel is waar tracht men de lezing van den grondtekst te rechtvaardigen door aan te nemen dat een en dezelfde persoon Abiathar en Achimelech genoemd werd, of dat een zoon van Abiathar, naar zijn grootvader Achimelech geheeten, gedurende een groot gedeelte van David's regeering zijn vader als hoogepriester verving. Maar voor die gissingen zijn van elders geen gronden bij te brengen. Er is hier zeker eene vergissing in het spel, welker oorsprong schijnt te moeten worden gezocht in de bron, waaraan onze lijst ontleend is. Want ook I Par. XVIII 16, uit dezelfde bron genomen, leest men (in grondtekst en al de vertalingen): ‘Achimelech, de zoon van Abiathar’, terwijl buitendien I Par. XXIV 3, 6 en 31 ook niet Abiathar, maar Achimelech als ambtgenoot van Sadoc genoemd wordt en Achimelech daar v. 6 gelijk hier en I Par. XVIII 16 de ‘zoon van Abiathar’ heet. Daarentegen verschijnt I Par. XV 11 weer terecht Abiathar als ambtgenoot van Sadoc. De Chroniekschrijver, die doorgaans wat hij in oude bronnen vond onveranderd overnam, ontleende blijkbaar I Par. XV aan eene andere bron dan waaruit hij XVIII en XXIV putte; in laatstbedoelde bron moet de vergissing, hoe ook ontstaan, reeds begaan zijn. Zoo kwam zij ook in de Boeken Samuel. Ten tweeden male werd dezelfde lijst hier achter XX 23-26 ingeschoven, maar daar verbeterd. De verbetering daar gemaakt alsmede de wijziging van onzen tekst door den Syrischen en den Arabischen vertaler geven ons wel het recht, om zoowel hier als I Par. XVIII en XXIV een vergissing aan te nemen.</div>
<div id="n2075">Dezen vormden de koninklijke lijfwacht en behoorden tot de door David onderworpen volksstammen van het Zuiden. De Cerethers worden voor een van het eiland Creta gekomen en met de Philistijnen verwanten stam gehouden, vgl. de aanteekeningen op Judic. XIII 1 en I Reg. XXX 14. Het woord ‘Pelethim’ (Pheleters) ziet men aan voor een anderen vorm van ‘Pelistim’ (Philistijnen); evenwel is het vermoeden niet ongegrond, dat wij hier te doen hebben met den stam van Phaleth (Hebr. ‘Peleth’) uit het geslacht van Jerameël (I Par. II 33), die in de nabijheid der Cerethers moet hebben gewoond (vgl. I Reg. XXVII 10).</div>
<div id="n2076">Naar de Septuag.: ‘en de zonen van David waren <hi type="italic">de eersten aan het hof</hi>’, wat geheel beantwoordt aan I Par. XVIII 17: ‘de eersten aan de hand (in den dienst) des konings’ en zonder twijfel de juiste en oorspronkelijke lezing is. Naast de (hooge)- priesters Sadoc en Abiathar zijn geen andere denkbaar, ook geen gewone priesters, niet tot het geslacht van Aäron behoorend. Huis- of hofpriesters kende men in het toenmalig Israël zeker niet, terwijl het niet dan waarschijnlijk is, dat de zonen van David de eersten waren aan diens hof. Ten gevolge van verschrijving en daaruit ontsproten misverstand is zeker ook II Reg. XX 26 bedorven; ook daar zal men oorspronkelijk hetzelfde gelezen hebben als hier.</div>
<div id="n2077">Schoon aan het onmiddellijk voorafgaande en volgende niet nauw aansluitend, vormt toch hoofdst. X een niet te missen en wel aangebrachte schakel in het verhaal, terugwijzend op de plechtige belofte (I Reg. XX 12-18), door David aan Jonathas gegeven, voorbereidend hetgeen XVI 1-4 en XIX 24-30 verhaald wordt, en ingevlochten in dat gedeelte van David's leven (zie noot 2), waarin de medegedeelde gebeurtenis voorviel.</div>
<div id="n2078">Bij Saül's dood vijf jaren oud (zie IV 4) had Miphiboseth volgens v. 12 thans een jongen zoon. Hij werd dus door David ontboden, toen deze reeds de door gansch Israël erkende koning was.</div>
<div id="n2079">Blijkens XVII 27 moet <hi type="italic">Machir</hi> een welgesteld en aanzienlijk man geweest zijn, en was <hi type="italic">Lodabar</hi>, dat vermoedelijk ook Jos. XIII 26 (zie noot 22 aldaar) genoemd wordt, niet ver verwijderd van Mahanaïm.</div>
<div id="n2080">Zie de noot op IV 4.</div>
<div id="n2081">Of de landerijen op David als opvolger van Saül waren overgegaan of door iemand anders in bezit genomen, blijkt niet. Dat Miphiboseth, schoon gebrekkig, David's dischgenoot werd, maakt diens daad dubbel loffelijk.</div>
<div id="n2082">Vgl. I Reg. XXIV 15.</div>
<div id="n2083">Naar het Hebr. beter: en <hi type="italic">aan</hi> zijn gansche huis’.</div>
<div id="n2084">Aan het koninklijke hof levend behoefde Miphiboseth ruime inkomsten.</div>
<div id="n2085">Hij kon dus voor de bearbeiding van uitgestrekte landerijen zorg dragen.</div>
<div id="n2086">Naar eene lezing der Septuag.: ‘<hi type="italic">zoo at</hi> Miphiboseth aan den disch <hi type="italic">des konings...</hi>’</div>
<div id="n2087">Deze herhaling (zie v. 3) legt er nadruk op, dat de zoon van Jonathas ondanks zijn gebrekkigheid gast bleef aan den koninklijken disch.</div>
<div id="n2088">In een zeer geleidelijk en geregeld verhaal, blijkbaar op grond van de meest vertrouwbare bronnen geschreven, volgt X-XX de geschiedenis van David's groote zonde en het onheil daardoor veroorzaakt. De oorlog met de Ammonieten, welke den koning aanleiding gaf tot die zonde, vormt (X, vgl. I Par. XIX) de inleiding.</div>
<div id="n2089"><hi type="italic">Naäs</hi>, vgl. I Reg. XI 1, zal, gelijk andere heidensche vorsten, aan David tijdens zijn ballingschap diensten bewezen hebben.</div>
<div id="n2090">Een zoodanig vergrijp aan baard en kleeding is naar Oostersche begrippen wel de grofste beleediging, welke men iemand kan aandoen.</div>
<div id="n2091">Naar het Hebr.: ‘dat zij zich bij David in kwaden reuk gebracht hadden’; vgl. I Reg. XIII 4.</div>
<div id="n2092"><hi type="italic">Rohob</hi>, Hebr. ‘Beth Rehob’, eene stad in de streek van den Libanon, in de nabijheid van het stamgebied van Dan, zie Num. XIII 21. <hi type="italic">Soba</hi>, zie VIII 3. <hi type="italic">Maächa</hi> was een ander klein koninkrijk in dezelfde streek; vgl. Deut. III 14; Jos. XIII 11. <hi type="italic">Istob</hi>, in den tegenwoordigen grondtekst twee woorden: ‘isj Tob’, d.i. mannen van Tob, vereenzelvigt men gewoonlijk met ‘het land Tob’ (Judic. XI 3 en 5), waarheen Jephte vluchtte. Echter schijnt naar v. 8 de oorspronkelijke lezing overeenkomstig de oude vertalingen ‘Istob’ te zijn. Men vindt in de landstreek nog eene plaats, welke <hi type="italic">Istib</hi> of <hi type="italic">Khirbet-Istib</hi> heet. - De zware nederlaag, welke de Syriërs in den VIII 3-6 verhaalden oorlog leden, is geen voldoende reden, om dien krijg met dezen te vereenzelvigen, te minder, daar de aanleiding tot de twee oorlogen en ook de omstandigheden verschillend zijn. De koning van Soba Hadarezer zal na zijn eerste nederlaag zoo spoedig mogelijk zijne legermacht hersteld hebben, zoodat hij aan de Ammonieten troepen kon leveren, toen dezen bij verschillende Syrische vorsten, en vooral bij hem als den machtigste, hulp zochten. Volgens VIII 3-6 had David wel een bezetting gelegd in Damascus, hetwelk wij dan ook niet zien deelnemen aan dezen krijg, maar niet in Soba.</div>
<div id="n2093">Zijn besten veldheer en zijne beste krijgslieden (gibborim).</div>
<div id="n2094">Van hunne stad Rabbath of Rabba, zie XI 1.</div>
<div id="n2095">Tegenover de machtigsten van zijne vijanden stelde Joab zijne beste troepen, welke hij zelf aanvoerde.</div>
<div id="n2096">Naar den grondtekst. gelijk I Par. XIX 13: ‘voor de steden’.</div>
<div id="n2097">Joab zag thans zeker geen kans, Rabbath door een beleg te vermeesteren.</div>
<div id="n2098">Naar het Hebr.: ‘en zij kwamen te Helam’, zie v. 17. Deze plaats is van elders onbekend. De hier vermelde <hi type="italic">Syriërs</hi> d.i. Arameërs, kwamen van over <hi type="italic">de rivier</hi>, d.i. van over den Eupraat. Vermoedelijk was toenmaals de landstreek aan den Euphraat van den koning van Soba afhankelijk.</div>
<div id="n2099">Na de Ammonieten verslagen te hebben was Joab naar Jerusalem teruggekeerd, wegens het ver gevorderde jaargetijde vermoedelijk geen kans ziende om hunne stad te veroveren. Nu heropent hij den krijg <hi type="italic">bij de wisseling des jaars.</hi> In den aanvang van het jaar toch of de lente plachten de Oostersche koningen uit te trekken ten krijg. Niet onduidelijk geeft de schrijver te verstaan dat David, als de andere koningen, zelf zijn leger had moeten aanvoeren.</div>
<div id="n2100"><hi type="italic">Gansch Israël</hi> schijnt eene randbemerking; zie I Par. XX 1, vgl. met II Reg. XII 29.</div>
<div id="n2101">Rabba of Rabbath, vgl. Deut. III 11; Jos. XIII 25, in het oostelijk gedeelte van Galaäd aan den Nahr-Amman gelegen, thans Ammoon, oude hoofdstad der Ammonieten, van welke nog grootsche ruïnen uit den tijd der Romeinsche heerschappij aanwezig zijn.</div>
<div id="n2102">Dat hij na zijn middagslaap ging wandelen op het dak, wijst er op, dat het zeker reeds zomer was. Zie verder noot 11.</div>
<div id="n2103"><hi type="italic">Aan de overzijde</hi> staat niet in den grondtekst. Van het dak van het hoog gelegen paleis kon hij zien in de binnenhoven der naburige huizen.</div>
<div id="n2104"><hi type="italic">Beth-sabeë</hi>, Hebr. Bath-sjeba, <hi type="italic">de dochter van Eliam</hi>, heet I Par. III 5 (Hebr.) ten gevolge eener dubbele verschrijving: <hi type="italic">Bath-sjoea</hi>, de dochter van <hi type="italic">Ammiël</hi>, dezelfde letters als in Eliam, maar in andere volgorde. Volgens XXIII 34 was <hi type="italic">Eliam</hi> een zoon van den beruchten Achitophel. <hi type="italic">Urias</hi> was een der onderbevelhebbers (sjalisjim) der helden of gibborim. <hi type="italic">De Hetheër</hi>, zie Gen. XXIII 3; Num. XIII noot 10; Jos. I noot 2.</div>
<div id="n2105">David's even plotselinge als diepe val is een treffend voorbeeld van de zwakheid der menschelijke natuur, een ernstige waarschuwing, ook voor den rechtvaardige, om steeds waakzaam te zijn. ‘De val der grooten’, zegt S. Augustinus, ‘zij de vrees der minderen. Goede menschen, die kinderen der Kerk en volmaakt in de liefde zijn, bewaken, den val van zulk een man vernemend, hunne oogen..... Uit de verte zag David haar, door wier aanblik hij gevangen werd; verwijderd was de vrouw, de wellust nabij. Zijt gij misschien sterker dan David en wijzer dan Salomon?’</div>
<div id="n2106"><hi type="italic">Terstond</hi> is toevoegsel der Vulgaat. Volgens deze zou Bethsabeë na de zware overtreding der zedenwet toch aan de Lev. XV 18 voorgeschreven ritueele wet van reiniging na den bijslaap hebben voldaan. Maar de grondtekst: ‘en zij (was, had zich) <hi type="italic">gereinigd</hi> van haar onreinheid’ kan slechts beteekenen, dat zij zich <hi type="italic">juist te voren</hi> (vermoedelijk door het bad in haar huis) had gereinigd van hare maandzuivering. Zij was dus niet zwanger, toen David haar ontbood.</div>
<div id="n2107">Verfrisch u en rust uit in uw huis. David verwacht dat Urias, naar huis gaande, zijne vrouw zal bekennen; dan toch, hoopt hij, zal de gepleegde echtbreuk niet aan het licht komen.</div>
<div id="n2108"><hi type="italic">De andere dienaren</hi>, d.i. de lijfwacht van David. 't Lijdt wel geen twijfel, dat Urias vermoedde of wist wat er was voorgevallen. De zaak had dan ook bezwaarlijk geheel geheim kunnen blijven. David's toeleg doorschouwend wil hij dien verijdelen door niet tot zijne vrouw te gaan.</div>
<div id="n2109">De verontwaardiging, waarmede Urias David's zoo natuurlijke en gerechtvaardigde vraag afwijzend beantwoordt, schijnt te groot om oprecht gemeend te kunnen zijn. Dat zij geveinsd is, blijkt ook uit de twee <hi type="italic">verschillende</hi> redenen, welke hij voor zijne weigering aanvoert. Van de tweede blijkt dit op den eersten blik. Het klinkt al te ridderlijk, dat Urias onmogelijk kan <hi type="italic">gaan naar zijn huis om te slapen bij zijne vrouw</hi> (op zijn bed), terwijl Joab en diens dienaren (het in het veld staande leger) <hi type="italic">legeren op den grond.</hi> Geen krijgsman, die tijdelijk uit een veldtocht te huis komt, zal in het gebruik maken van zijn bed een vergrijp zien tegen zijne krijgsmakkers, die hun bed moeten derven. De eerste reden is van denzelfden aard: Terwijl de ark Gods en Israël en Juda (d.i. het gansche volk, ook indien <hi type="italic">en Juda</hi> niet oorspronkelijk is) <hi type="italic">wonen in de loofhutten</hi> (bas-soekkooth, vgl. Lev. XXIII 42 volg.), wijst Urias het ver van zich af <hi type="italic">te gaan naar zijn huis om te eten en te drinken.</hi> Blijkbaar had het gesprek plaats op een der zeven dagen van het in den herfst vallende Loofhuttenfeest, wat ook volgens v. 1-2 (zie noot 1-4) zeer waarschijnlijk is. Dan moest volgens Lev. XXIII 42 volg. gansch Israël wonen in de loofhutten,’ d.w.z. dan had elk gezin op het dak of in den hof van zijn huis een loofhut en gebruikte daar zijne maaltijden, gelijk de Joden nog heden ten dage doen. Maar dan schijnt men volgens onze plaats ook voor de ark, die met Israël had rondgezworven door de woestijn, aan welke rondzwerving het Loofhuttenfeest moest herinneren, in den voorhof van haar huis, den door David te Jerusalem gemaakten tabernakel (XII 20 ‘het huis Gods genoemd; vgl. I Reg. I noot 12), eene loofhut te hebben opgeslagen, waarin zij dan, zonder het Heilige der heiligen te verlaten, geacht werd te wonen. Eene herinnering aan dat vermoedelijk gebruik biedt wellicht II Esdr. VIII 17, waar de uit de ballingschap teruggekeerde Joden bij hun eerste Loofhuttenfeest loofhutten maakten, niet enkel ‘op de daken en in de hoven hunner huizen’, maar ook ‘in de voorhoven van het huis Gods’, d.i. van den tweeden tempel, in welken de God des Verbonds reeds niet meer door middel van de ark tegenwoordig was. Hoe dit zij, de eerste reden, welke Urias voor zijne verontwaardigde weigering aangeeft, kan evenmin ernstig gemeend zijn als de tweede. Het ‘wonen in de loofhutten’ van ark en volk was enkel zinbeeldig, door de herinnering aan het leven in de woestijn, niet feitelijk een gebrekkig en armzalig wonen. Ark noch volk toch verlieten hunne huizen; zelfs vierde het volk in de loofhutten feestelijke uren. Zoo verschijnt het geheele antwoord van Urias als een zeer ridderlijk en edel klinkend, maar tevens zeer doorzichtig voorwendsel, dat juist door zijn schijnbare edelmoedigheid David den mond snoert. Dat deze het begrijpt, leert het verder verhaal.</div>
<div id="n2110">Zoo stuit ook deze nieuwe en zondige list van den echtbreker af op de beraden standvastigheid van den beleedigden, op wraak belusten echtgenoot.</div>
<div id="n2111">Tegenover de valschheid van David verschijnt de eerlijkheid en trouw van Urias in een schitterend licht. Op haar vertrouwend durft David den verraderlijken brief door Urias zelf verzenden, en zijn vertrouwen wordt niet beschaamd.</div>
<div id="n2112">De schrijver geeft, naar het vervolg schijnt te leeren (zie noot 16), den inhoud van het schrijven niet volledig weder. Dat David nu zelfs niet meer terugdeinst voor een laaghartigen moord, getuigt van de radeloosheid, waartoe de houding van Urias hem had gebracht, treurig en afschrikwekkend gevolg van het ééne oogenblik, waarin hij zijne oogen niet had bewaakt.</div>
<div id="n2113">Met <hi type="italic">het geheele verloop</hi> (Hebr.: ‘al de woorden’) <hi type="italic">van den strijd</hi> is hier en v. 19, gelijk het vervolg leert, bedoeld een algemeen, niet in bijzonderheden gaand bericht over de bij den stadsmuur geleden nederlaag.</div>
<div id="n2114">Van hier tot v. 25 zijn de Hebreeuwsche tekst en de Vulgaat aanzienlijk korter dan de gewone uitgave der Septuag., en ook deze is nog weder korter dan die van Lucianus. Alleen laatstgenoemde geeft, naar het schijnt, den oorspronkelijken tekst volledig weder. Naar den Luciaanschen tekst toch is er de grootst mogelijke overeenstemming tusschen de houding, welke David op het vernemen der tijding aanneemt, het verwijt, dat hij uit, het voorbeeld uit de geschiedenis, waarop hij zich beroept, en het antwoord, dat de bode geeft, eenerzijds en tusschen hetgeen Joab omtrent de houding en de woorden van David verwacht en wil dat de bode zal antwoorden anderzijds. Daardoor geeft de schrijver niet onduidelijk te verstaan dat de geheele boodschap van Joab aan David was wat wij een doorgestoken kaart noemen. Om te verhoeden, dat de bode zijn en Joab's misdadig geheim zou raden, had David blijkbaar aan laatstgenoemde (vermoedelijk in den hem gezonden brief) ook doen weten hoe de bode moest antwoorden. Aanstoot nemend aan de letterlijke herhaling van verschillende verzen, en de in haar eenvoud toch zoo kunstrijke wijze van verhalen niet vattend, schijnen oude afschrijvers reeds vóór het ontstaan der Septuag. den tekst te hebben verminkt, waardoor zij al de schriftverklaarders op een dwaalspoor brachten, van welke, naar het schijnt, ook nog geen der nieuweren de bedoeling van den schrijver volledig heeft begrepen. De kortere teksten lijden aan onduidelijkheid en gebrekkigen samenhang en verraden daardoor de verminking. Dat echter nog tegen het einde der derde eeuw na Christus Hebreeuwsche bijbels den volledigen tekst bevatten, blijkt uit de uitgave van Lucianus, die de Septuag. met behulp van den grondtekst herzag. Zie de volgende aanteekeningen.</div>
<div id="n2115">Naar het Hebr. beter aldus: ‘hoe zij van den muur <hi type="italic">zouden</hi> schieten’. <hi type="italic">Vele pijlen</hi> is een toevoegsel der Vulgaat.</div>
<div id="n2116">Zie Judic. IX 53. Om zijn kwansuis te maken verwijt te rechtvaardigen kon David zich bezwaarlijk op iets beters beroepen dan op dit bekende feit uit de geschiedenis van Israël. In den grondtekst is het tweede bestanddeel van den naam <hi type="italic">Jerobaäl</hi> weder veranderd; hij luidt daar ‘Jeroeb<hi type="italic">boseth</hi>’.</div>
<div id="n2117">Dat dit op de vraag niet passende antwoord eene leemte verraadt, is duidelijk. Buitendien zou de opdracht om slechts dit te antwoorden noodzakelijk booze vermoedens bij den bode hebben moeten wekken. In den Luciaanschen tekst volgt hier dan ook letterlijk het geheele antwoord, dat de bode blijkens v. 23 en 24 feitelijk aan David gaf op de door dezen werkelijk gestelde vraag: ‘Omdat de manschappen ons te machtig waren geweest en tegen ons waren uitgetogen in het vrije veld, en wij op hen waren tot aan den ingang der poort. Toen schoten de boogschutters op uwe dienaren, en er sneuvelden van de dienaren des konings <hi type="italic">omstreeks achttien man</hi> (de herhaling dezer lezing in v. 24 bij Lucianus pleit voor hare echtheid), en ook uw dienaar, de Hetheër Urias, kwam om’. Volgens deze zeer geschikte voorstelling hadden de belegerden de belegeraars door een uitval overrompeld. Laatstgenoemden hadden den vijand teruggedreven tot aan de poort en waren zoodoende onder het bereik der op den muur staande boogschutters gekomen. Dientengevolge sneuvelden omstreeks achttien (gewone) soldaten en ook (of <hi type="italic">zelfs)</hi> de onderbevelhebber Urias. Zoo verschijnt de dood van Urias, omtrent welken David zekerheid moest hebben, in de opgedragen boodschap niet als veroorzaakt door laaghartige list, maar als een natuurlijk en onvermijdelijk krijgsgeval.</div>
<div id="n2118">Naar den Luciaanschen tekst, zeker wederom terecht (zie noot 15): ‘en verhaalde aan David het geheele verloop van den strijd’. Daarna volgt, ook in de gewone uitgave der Septuag.: ‘Toen werd David toornig op Joab (d.w.z. hield zich aldus) en zeide: Waarom zijt gij (zoo) dicht bij den muur gekomen....’, geheel volgens v. 20 <hi type="italic">b</hi> en 21 tot <hi type="italic">zeg dan.</hi> Dat grondtekst en Vulgaat hier niet volledig zijn, blijkt duidelijk uit hetgeen v. 23 en 24 (in <hi type="italic">alle</hi> teksten) volgt; het onderstelt een verwijt en een vraag als David volgens de Septuag. tot den bode richtte. En dat hij zoo sprak, geheel overeenkomstig de verwachting van Joab, wijst on tegen zeggelijk op een aan dezen gegeven geheim bevel.</div>
<div id="n2119">Deze zinsnede <hi type="italic">want</hi> enz. staat alleen in de Vulgaat en is vermoedelijk eene tweede en verkeerde vertaling van het onmiddellijk voorafgaande.</div>
<div id="n2120">Naar het Hebr.: ‘Verdubbel uw strijd tegen de stad en verdelg haar. En geef hem moed’. Volgens deze lezing maken de laatste woorden geen deel uit van de boodschap, maar zijn zij een tot den bode gerichte opwekking om Joab te bemoedigen. Geheel het antwoord van David bevestigt onze opvatting omtrent zijne geheime verstandhouding met Joab.</div>
<div id="n2121">Of zij wist dat David haar man had doen sneuvelen? Daar Urias haar tijdens zijn verblijf te Jerusalem niet had willen bezoeken, had zij zeker reden om van hem zoo voor David als voor zich het ergste te vreezen. Zij kon daarom de ware toedracht van zaken wel vermoeden.</div>
<div id="n2122">De rouwtijd duurde, naar men reden heeft om aan te nemen, gewoonlijk zeven dagen. In het Oosten is het niet ongebruikelijk, dat weduwen zeer spoedig na den dood van den man hertrouwen, gelijk ook het geval met Abigaïl leert. De haast, hier betoond, was dus op zich zelf niet in strijd met de openbare zeden.</div>
<div id="n2123">Zonde op zonde stapelend en list noch geweld ontziende, had David zijn misdadig doel bereikt en nu ongestoord meer dan een half jaar, gelijk uit de geboorte van het in echtbreuk gewonnen kind blijkt, in zijne zonde voortgeleefd. De stem van zijn geweten smorend achtte hij zich volkomen veilig; want al mochten er wellicht booze geruchten loopen, toch had hij noch de wraak van den beleedigden echtgenoot, noch de straf van den echtbreker, noch die van den moordenaar meer te duchten. Het was hem gelukt over al zijn misdaden den sluier van het geheim te spreiden. Maar in zijn zondig bedrijf had hij geen rekening gehouden met de alwetendheid en de rechtvaardigheid Gods, die thans de gevaarlijke rust van zijn eens zoo getrouwen, thans zoo diep gevallen dienaar komt verstoren.</div>
<div id="n2124">Vele modernen beschouwen v. 1-14 als eene latere inlassching, maar verraden daarmede opnieuw hun volslagen gemis aan inzicht in den samenhang van het geschiedwerk en hun onvermogen den gewijden schrijver te volgen. Nathan's zending door God is voor de verdere geschiedenis van David even onmisbaar als de profetie van den man Gods aan Heli (I Reg. II 27-36) voor de latere lotgevallen van dezen en diens huis. Geheel het leven van den gevallen en boetvaardigen koning is de verwezenlijking van Nathan's voorspelling, dat het zwaard niet van zijn huis zou wijken; inzonderheid vindt de godspraak van v. 4-12 in hetgeen XVI 21-23 verhaald wordt eene vervulling, welke zelfs de bangste verwachtingen van David moet hebben overtroffen.</div>
<div id="n2125">In de Luciaansche en de Aldijnsche uitgave der Septuag. alsmede in de Oude Latijnsche vertaling volgt ter inleiding van het hier beginnend verhaal: ‘Zeg mij uw oordeel over dit geval’, naar allen schijn terecht. Om David zijn eigen vonnis te doen strijken, vraagt de profeet van hem als oppersten rechter eene rechterlijke uitspraak over eene (verdichte) rechtsverkrachting, welke eene treffende overeenkomst vertoont met het onrecht, door David Urias aangedaan.</div>
<div id="n2126">Zulke lievelingschaapjes vindt men nog heden ten dage veelvuldig in arme Syrische gezinnen.</div>
<div id="n2127">In het Oosten is de gastvrijheid gebiedende plicht.</div>
<div id="n2128">Het behoorde tot het recht en den plicht des konings in gevallen als dit de verdrukten te beschermen en te wreken.</div>
<div id="n2129">Vgl. I Reg. XX 31; XXVI 16. Zonder het te weten had David hiermede zijn eigen veel zwaarder vergrijp als den dood verdienend gevonnist.</div>
<div id="n2130">Septuag.: ‘<hi type="italic">zeven</hi>voudig’, vermoedelijk de oorspronkelijke lezing, welke men met het oog op Exod. XXII 1 wijzigde.</div>
<div id="n2131">De navolgende godspraak, in den grondtekst weder metrisch, is eigenlijk tweevoudig; in v. 11 toch wordt de gebruikelijke inleiding: ‘Dit zegt de Heer’ herhaald, en hetgeen daaraan in het Hebr. voorafgaat verschilt in maat van hetgeen volgt. Men kan gissen dat de schrijver hier twee, bij verschillende gelegenheden gegeven godspraken samenvoegde, in welk geval de tweede om haar kortheid en haar maat als de oudste zou zijn aan te zien. Maar waarschijnlijker is het, dat Nathan thans werkelijk twee godspraken overbracht. De eerste en langere had dan voornamelijk ten doel David te herinneren zoowel aan de tallooze weldaden, welke hij van God had ontvangen, als aan de talrijke misdaden, welke hij had bedreven. Ook Nathan's langere, in dezelfde maat geschreven godspraak van VII 8-16 is eene opsomming. In de tweede en kortere kondigde hij hem aan hoe God de in het geheim gepleegde zonde met openbare schande zou straffen. De eerste godspraak bestaat uit veertien verzen van vier rijzingen, van welke echter sommige katalebtisch zijn, d.i. schijnbaar van slechts drie rijzingen. De kortheid dier verzen verhoogt den indruk, welken de opsomming maakt.</div>
<div id="n2132">Volgens Oostersche zeden waren de vrouwen van Saül aan David als zijn opvolger toegevallen.</div>
<div id="n2133">Het onnoodige <hi type="italic">en Juda</hi> is ook volgens de maat overtollig.</div>
<div id="n2134">Naar het metrum te oordeelen is <hi type="italic">den Hetheër</hi> hier, gelijk in v. 15 van de Septuag., een toevoegsel, aan v. 10 ontleend.</div>
<div id="n2135">De laatste zinsnede, herhaling van het juist gezegde, schijnt volgens het metrum niet oorspronkelijk.</div>
<div id="n2136">Dat wil hier zeggen: Zoo lang gij leeft. Feitelijk woedde dan ook het zwaard in David's gezin zoolang hij leefde, gelijk geheel het vervolg van het geschiedboek leert.</div>
<div id="n2137">Naar den verbeterden grondtekst luidt de eerste godspraak, in verzen gescheiden, in haar geheel: ‘Ik maakte u tot koning over Israël - en Ik redde u uit de hand van Saül - en Ik gaf u het huis uws heeren - en de vrouwen uws heeren in uwen schoot - en Ik gaf u het huis Israël, - en zoo (het) weinig (is), Ik gaf u nog daartoe op deze of gene wijze. - Waarom hebt gij veracht het woord des Heeren - door te doen kwaad in zijne oogen? - Urias hebt gij verslagen met het zwaard. - Daarom, niet zal wijken het zwaard van uw huis tot in eeuwigheid, - omdat gij veracht hebt Mij thans - en genomen hebt de vrouw van Urias, den Hetheër - opdat zij u werd tot vrouw’.</div>
<div id="n2138">De tweede godspraak bestaat in het Hebr. uit vijf statige verzen van vijf rijzingen.</div>
<div id="n2139">Met den <hi type="italic">naaste</hi>, Hebr.: ‘den vriend, metgezel’, van David is blijkens XVI 21-23 diens eigen zoon Absalom bedoeld. De profeet duidt dit ook aan door te zeggen dat God rampspoed over David zal opwekken <hi type="italic">uit zijn huis.</hi></div>
<div id="n2140">Het is eene wet van Gods wraakgerichten dat Hij de in het geheim bedreven zonde met openbare schande straft. Naar het Hebr., volgens de eischen van het metrum gewijzigd, luidt de tweede godspraak: ‘Zie, Ik zal wekken over u kwaad uit uw huis - en Ik zal nemen uwe vrouwen voor uwe oogen en geven aan uw metgezel, - en hij zal liggen bij uwe vrouwen voor de oogen dezer zon. - Want gij hebt gedaan in 't geheim dit woord (die daad), - maar Ik zal het doen vóór gansch Israël en de zon’.</div>
<div id="n2141">Gelijk Saül (zie I Reg. XV 24) belijdt David te hebben gezondigd <hi type="italic">tegen den Heer</hi>, echter met een ander, geheel oprecht gemoed, en zoodoende zijn geweten ontlastend en de verdiende doodstraf aanvaardend. Maar terstond scheldt dan ook God hem met de zonde die doodstraf kwijt, ten bewijze, wat oprechte boetvaardigheid bij Hem vermag.</div>
<div id="n2142">Dit zal niet de eenige straf zijn; wat de profeet v. 10-12 heeft aangekondigd neemt hij niet terug.</div>
<div id="n2143">Als zoodanig had zij het kind door echtbreuk ontvangen.</div>
<div id="n2144">Naar het Hebr., met behulp der Luciaansche Septuag. aangevuld: ‘en hij <hi type="italic">bracht in rouwgewaad den nacht door</hi> op den grond’.</div>
<div id="n2145">Den tabernakel.</div>
<div id="n2146">Het kind is in den Sjeol en kan daaruit niet tot David terugkeeren. Veeleer zal deze, stervende, tot het kind komen. Uit het hier verhaalde spreekt reeds David's boetvaardige gezindheid. Als zijn smeekingen onverhoord blijven, onderwerpt hij zich ootmoedig en blijmoedig aan Gods beschikking.</div>
<div id="n2147">D.i. de Vreedzame, zie I Par. XXII 9. Wellicht was de beëindiging van den oorlog met de Ammonieten (zie v. 26-31) mede aanleiding, dat de zoon van Bethsabeë dien naam ontving.</div>
<div id="n2148">Dat de Heer dezen zoon liefheeft en hem, en nog wel door Nathan, dien zijn welbehagen uitdrukkenden, tweeden naam, Hebr. Jejidja (‘Godelief’ zouden wij zeggen), laat geven, waren zonder het v. 1-14 verhaalde zoo goed als onbegrijpelijk. Hetzelfde verhaal geeft tevens de verklaring van de liefde en zorg, door Nathan bij voortduring aan Salomon gewijd.</div>
<div id="n2149">Hebr.: ‘eth-ʽir ham-meloekha’, waarmede evenals in v. 27 met <hi type="italic">de Waterstad</hi>, Hebr.: ‘eth-ʽir ham-majim’, het sterkste gedeelte der stad moet bedoeld zijn (zie noot 27), na welks verovering het andere gedeelte gemakkelijk te nemen was. De gissing schijnt daarom gegrond, dat men op beide plaatsen oorspronkelijk las: ‘eth-ʽir ham-Milkom’, d.i. de stad van Malkom, den hoofdgod der Ammonieten (zie III Reg. XI 5 Hebr.; IV Reg. XXIII 13; Jer. XLIX 1; vgl. Judic. XI noot 3). In dat geval was dan de burg of citadel naar dezen genoemd. Voor deze lezing pleit, dat de Syrische en de Arabische vertaling in v. 26 en v. 27 dezelfde uitdrukking (de Koningstad) hebben.</div>
<div id="n2150">Naar het Hebr. en de Septuag.: ‘Ik heb een aanval op Rabba gedaan; ook nam ik de Koningstad (lees: de stad <hi type="italic">van Malkom)</hi> in’.</div>
<div id="n2151">Verklarende omschrijving van het Hebr.: ‘opdat niet.... geroepen worde mijn naam over haar’. De veldheer toont zich meer bezorgd voor zijns konings roem dan deze zelf (zie XI 1 met de noot).</div>
<div id="n2152">Naar eene met behulp der Septuag. en van I Par. XX 2 verbeterde lezing: ‘En hij nam de kroon <hi type="italic">van Milkom</hi> van diens hoofd, en haar gewicht was een talent gouds, en aan haar was <hi type="italic">een kostbare steen</hi> en <hi type="italic">deze</hi> (de steen) kwam op David's hoofd’. Een beeld kon eene kroon van een talent gouds (43 kilogr.) dragen; een mensch natuurlijk niet.</div>
<div id="n2153">Naar grondtekst en Septuag.: ‘en hij voerde de bewoners weg en <hi type="italic">plaatste hen bij de zagen en de hamers en de spillen en liet hen doorgaan in het tichelwerk</hi>’. Met eene kleine verandering (heʽebi<hi type="italic">d</hi> voor heʽebi<hi type="italic">r</hi>) leest men de laatste woorden beter: ‘en maakte hen tot slaven bij het tichelwerk’. Ook I Par. XX 31 moet naar den grondtekst ongeveer evenzoo luiden. David onderwierp dus de gevangenen aan een soortgelijke behandeling, als voorheen de Israëlieten in Egypte hadden ondergaan.</div>
<div id="n2154">Van v. 1 - XIV 33 volgt als eerste der jammeren, welke Nathan aan David en zijn huis voorspeld had tot straf voor de bedreven zonden, de verkrachting van Thamar door Amnon en haar gevolgen. De door David bedreven ontucht wreekt zich door de ontucht van zijn zoon en de rampen, welke deze veroorzaakt.</div>
<div id="n2155"><hi type="italic">Amnon</hi> was blijkens III 2 David's oudste zoon, geboren uit Achinoam; <hi type="italic">Thamar</hi> en <hi type="italic">Absalom</hi> waren hem geschonken door Maächa, dochter van Tholomaï, koning van Gessur.</div>
<div id="n2156">De meisjes van goeden huize worden in het Oosten streng bewaakt; zelfs hare broeders mogen haar alleen zien in het afgezonderd vrouwenverblijf, waar zij door velen omringd zijn.</div>
<div id="n2157">Terecht onderstelde Jonadab dat de koning aan de (voorgewende) gril van den schijnzieke zou voldoen. Uit v. 5 en hetgeen volgt blijkt, dat Amnon een eigen huis bewoonde, of althans een voor hem afgezonderd gedeelte van het koninklijke paleis.</div>
<div id="n2158">Het Hebr. ‘lebiboth’ hangt wellicht saam met <hi type="italic">leeb</hi> en zou dan ‘hartjes’ beteekenen, misschien naar den vorm, welken de gebakjes hadden. Het Latijnsche <hi type="italic">sorbitiunculoe</hi>, afkomstig van <hi type="italic">sorbere</hi>, slurpen, duidt eene zeer lichte spijze aan.</div>
<div id="n2159">Amnon zag van zijn bed uit Thamar aan het werk, schoon zij zich blijkens v. 10 niet in de slaapkamer bevond. - Deze en het vertrek, waar Thamar de spijs bereidde, liepen dus ineen.</div>
<div id="n2160">Naar het Hebr. met geringe wijziging <hi type="italic">(ham-mʽesjereeth</hi> voor het van elders onbekende ‘ham-masreeth’): ‘En zij nam (haalde, riep) <hi type="italic">den bediende</hi> en schudde uit voor zijn (Amnon's) aangezicht; maar hij weigerde te eten’. In maagdelijken schroom of wellicht voorziende wat Ammon in het schild voert, vat Thamar diens verlangen (v. 6) niet geheel letterlijk op, maar roept den bediende of knecht (v. 17) of een der andere bedienden (v. 9<hi type="italic">b</hi>), opdat hij de gebakjes brenge aan Amnon, onder wiens oogen zij ze op een schotel uitschudt. Zoo zijn toeleg verijdeld ziende, verklaart echter Amnon terstond niet te kunnen of te zullen eten.</div>
<div id="n2161">Blijkens Lev. XVIII 3, 9, 11, 24 en XX 17 was het huwelijk met eene zuster, onder de heidenen niet ongebruikelijk, in Israël een gruwel, echter nog niet, naar de nieuweren op grond van Thamar's woorden gissen, ten tijde van David.</div>
<div id="n2162">Misdadige dierlijke liefde slaat dikwerf in volslagen afkeer over. Nu Amnon zijn zondigen hartstocht bevredigd heeft, wil hij de ongelukkige niet meer voor oogen hebben en beveelt haar ruw zich te verwijderen.</div>
<div id="n2163">Volgens een met behulp der Septuag. verbeterde lezing: ‘Neen, mijn broeder, mij weg te zenden zoude grooter kwaad zijn dan het andere, dat gij mij hebt aangedaan’.</div>
<div id="n2164">Door zoo met Thamar te doen, wekte hij den schijn, dat deze zich hem had aangeboden, maar met verontwaardiging door hem was afgewezen.</div>
<div id="n2165">Een <hi type="italic">staatsiejurk</hi>, Hebr. woordelijk: een ‘enkeljurk’, is een kleed, dat tot aan de voeten en de handen reikte. Vgl. Gen. XXXVII noot 4. De volzin ‘want zulke.... te dragen’ is wellicht een toevoegsel uit een tijd, toen de koningsdochters anders gekleed gingen.</div>
<div id="n2166">Altemaal teekenen van wanhoop en ontsteltenis, waardoor zij te kennen geeft wat haar is aangedaan. Vgl. IV Reg. V 8; Esth. IV 1; Jer. II 37.</div>
<div id="n2167">Absalom's woorden verraden dat hij Amnon kende als een wellusteling en als een geweldenaar, van wien geen voldoening te verkrijgen viel.</div>
<div id="n2168">Haar toestand zal het haar onmogelijk gemaakt hebben om verder in David's paleis met de andere vrouwen saam te wonen. Zij nam dus haar toevlucht tot Absalom, haar natuurlijken beschermer.</div>
<div id="n2169">In den grondtekst viel het laatste gedeelte van <hi type="italic">maar hij wilde</hi> af uit. Daar David eene soortgelijke zonde bedreven had als Amnon, zal hij hem ook daarom ontzien hebben.</div>
<div id="n2170">Voor <hi type="italic">Ephraïm</hi> vermoedelijk te lezen ‘Ephron’, (of ‘Ophra’ of ‘Ephra’, zie I Reg. IX noot 4 en 5 en XIII 17 met de betreffende noot), welke stad ook II Par. XIII 19 vermeld en Joan. XI 54 ‘Ephren’ geheeten, is teruggevonden in het tegenwoordige Tayyebeh, noordoostelijk van Bethel. Noordnoordwestelijk daarvan ligt Tell Asour, vermoedelijk ons <hi type="italic">Baälhasor</hi>, een heuvel, van welks kruin men een prachtig vergezicht heeft, reikend van de Jordaanvallei tot aan de Middellandsche Zee.</div>
<div id="n2171">Waarschijnlijk voorzag Absalom dat de koning zijn uitnoodiging niet zou aannemen; want in diens tegenwoordigheid zou hij het bezwaarlijk gewaagd hebben Amnon om te brengen. Desniettemin blijft hij met Oostersche beleefdheid aandringen totdat de koning hem <hi type="italic">zegent</hi>, d.i. hem een vroolijk feest toewenscht en daarmede de uitnoodiging voor goed afwijst.</div>
<div id="n2172">Wegens de gespannen verhouding tusschen Amnon en Absalom schijnt David omtrent het festijn bange verwachtingen te hebben gekoesterd.</div>
<div id="n2173">Uit den grondtekst verdween deze zinsnede.</div>
<div id="n2174"><hi type="italic">De knechten van Absalom</hi> waren wellicht uit Gessur gekomen mannen, die bereid waren te doen wat wel geen Israëliet zou gewaagd hebben. Al de zonen des konings vluchtten hetzij uit ontsteltenis over de gepleegde misdaad, hetzij uit vrees, dat Absalom ook hen wilde vermoorden, om zich van den troon meester te maken.</div>
<div id="n2175">Men kan in den grondtekst deze zinsnede trekken bij het voorafgaande en vertalen: ‘en Absalom is gevlucht’. Jonadab geeft dan den koning de geruststellende verzekering dat (naar hij vermoedt) Absalom gevlucht is en dus aan David's andere zonen geen kwaad kan doen. Maar met meer grond onderstellen vele nieuweren, dat de tekst bedorven is. Sommigen stellen voor te lezen: ‘en zijne overige broeders zijn behouden’, anderen: ‘En terwijl hij nog sprak’, ter inleiding van hetgeen volgt: ‘sloeg de dienaar....’.</div>
<div id="n2176">Volgens de Luciaansche Septuag. is deze plaats verminkt en moet ongeveer luiden: ‘en zie, veel volk kwam langs den weg naar Ooraim (andere lezing: Sooraim) de helling af. En de wachter kwam en meldde het den koning en zeide: ‘Menschen heb ik langs den weg van Ooraim van den kant van het gebergte zien komen’. Op grond van den Griekschen tekst van Jos. X 10 vereenzelvigt men <hi type="italic">Ooraim</hi> met Bethoron. Of echter een van Jerusalem naar het noorden gaande weg wel zou genoemd zijn naar het vrij ver verwijderde Bethoron, en niet veeleer naar Gibeon of Rama, valt te betwijfelen.</div>
<div id="n2177">Zijn grootvader van moeders zijde. <hi type="italic">Gessur</hi>, zie III 3 met de betreffende noot.</div>
<div id="n2178">Naar allen schijn staat v. 37 <hi type="italic">b</hi> niet op zijne plaats. Volgens sommigen behoort het te huis vóór v. 37 <hi type="italic">a</hi>, volgens anderen achter v. 38. Het laatste schijnt verkieslijk. Na het bericht dat Absalom <hi type="italic">drie jaren</hi> te Gessur vertoefde, past goed, dat de koning over hem treurde <hi type="italic">te allen dage</hi>, d.w.z. al dien tijd.</div>
<div id="n2179">Dit vers vormt den overgang tot hetgeen volgt en moet naar de Luciaansche Septuag. zeker luiden: ‘En de ziel des konings verlangde uit te gaan naar Absalom, zijn zoon, want hij had zich getroost over den dood van zijn zoon Amnon’.</div>
<div id="n2180"><hi type="italic">Thecua</hi>, de stad van den profeet Amos (zie Am. I 1), lag twee uren ten zuiden van Bethlehem. Er zijn nog overblijfselen van aanwezig.</div>
<div id="n2181">Op <hi type="italic">het geslacht</hi> rustte de plicht der bloedwraak, maar den moordenaar of een der zijnen stond beroep op den koning vrij. Dit was vooral noodig, wanneer, gelijk hier, de mogelijkheid niet was uitgesloten, dat de leden van het geslacht zich lieten drijven door de begeerte naar het bezit van den moordenaar, die geen erfgenaam naliet.</div>
<div id="n2182">D.i. ik zal zien, wat ik ter bescherming van u en uw zoon doen kan.</div>
<div id="n2183">Niet tevreden met de ontvangen toezegging smeekt de vrouw den koning, dat hij zich van een beslist optreden niet moge laten weerhouden door de vrees van medeplichtig met haar zoon te worden. Zij neemt daarvan alle schuld op zich.</div>
<div id="n2184">Met de tweede toezegging is de vrouw tevreden, mits de koning die bevestige met een eed.</div>
<div id="n2185">Eerst nu de koning zich door een eed verplicht heeft als redder op te treden, gaat de vrouw de toepassing maken van het verdichte verhaal. <hi type="italic">Het volk Gods</hi> verkeert in haar (verdicht) geval. Na den dood van Amnon - Daniël of Cheleab, de zoon van Abigaïl, schijnt vroegtijdig te zijn gestorven - zag het volk in zijn lieveling Absalom (zie v. 25 en XV 2-5) den erfgenaam van den troon. Maar hij is een balling. Door hem in de ballingschap te laten handelt daarom David tegen het volk Gods op soortgelijke wijze als de overijverige bloedwrekers tegen de weduwe.</div>
<div id="n2186">Het eerste gedeelte van dit vers is duidelijk. Het slaat op Amnon, den eersten en oudsten erfgenaam: de dooden keeren niet terug. Het tweede gedeelte luidt naar den grondtekst: En niet zal God wegnemen eene ziel, maar Hij zal gedachten denken (er op bedacht zijn), dat Hij niet van zich verstoote een verstootene’. Die gedachte, door de Vulgaat verduidelijkt, past niet wel in den samenhang. Daarom vertalen sommigen het Hebr. met omstelling van twee letters: ‘En God zal niet wegnemen het leven <hi type="italic">van hem</hi>, <hi type="italic">die</hi> er op bedacht is een verstootene niet van zich te stooten’, d.w.z. God zal u niet met den dood straffen, zoo gij u over den balling ontfermt. Maar ook zoo gelezen schijnt de plaats naar inhoud noch vorm goed bevredigend. Een nieuwere verbetert haar op grond van den ver afwijkenden Luciaanschen tekst der Septuag. als volgt: ‘en niet <hi type="italic">hoopt voor hen</hi> eene ziel (d.w.z. niemand hoopt dat een gestorvene terugkeert). En nu is <hi type="italic">de koning</hi> er op bedacht te stooten van zich een verstootene’? Zoo wordt de zin van het geheele vers in 't kort deze: Terwijl de oudste zoon dood is en er dus geen hoop bestaat op zijn terugkeer, zou de koning den tweeden, een balling, in de ballingschap laten? Dat zij verre! De gelijkenis tusschen den zoo verbeterden en den tegenwoordigen grondtekst is wat het schrift betreft groot genoeg, om de gemaakte fouten begrijpelijk te doen schijnen.</div>
<div id="n2187">Naar het Hebr.: ‘omdat mij bang heeft gemaakt het volk’. Hiermede verontschuldigt zij haar verschijnen voor den koning, terwijl zij nog altijd spreekt alsof het haar te doen ware om haar zoon te redden, wiens leven <hi type="italic">door het volk</hi> (de bloedwrekers) bedreigd wordt. Maar op bedekte wijze geeft zij daarbij toch te verstaan dat <hi type="italic">het volk Gods</hi> (zie v. 13), hetwelk gevaar loopt zijn erfgenaam te verliezen, haar bezorgd maakt.</div>
<div id="n2188">Beter: ‘Maar de koning <hi type="italic">zal</hi> gehoor <hi type="italic">geven....</hi>’.</div>
<div id="n2189">Naar den grondtekst: ‘Voorts zeide uwe dienstmaagd’, waarvoor men beter met de Septuag. leest: ‘voorts zeide <hi type="italic">de vrouw</hi>’; met het volgende toch besluit zij haar toespraak.</div>
<div id="n2190">Naar het Hebr.: ‘als eene rust’ (rustplaats). 's Konings woord moge haar geruststellen en vertroosten.</div>
<div id="n2191">Naar den grondtekst beter: ‘Want als de engel Gods is mijn heer en koning om <hi type="italic">te hooren goed en kwaad.</hi> En de Heer, uw God, <hi type="italic">zij</hi> met u’. Spreekster zegt te vertrouwen op 's konings engelachtige wijsheid, welke tusschen het goede en het kwade weet te onderscheiden, en eindigt met een zegenwensch. Geheel de toespraak is een waar meesterstuk van de in het Oosten gebruikelijke wijze van in gelijkenissen te spreken.</div>
<div id="n2192">De bedoeling der vrouw volkomen vattend, vermoedt David dat zij door Joab gezonden werd, wiens genegenheid voor Absalom hem bekend moet geweest zijn. Alvorens dus de vrouw te laten heengaan, wil hij daaromtrent zekerheid hebben.</div>
<div id="n2193">Met andere woorden: Zoo de koning dan wil, dat ik het zeggen zal, dan zij het gezegd.</div>
<div id="n2194">Door de vernieuwde hulde van 's konings wijsheid uit zij de verwachting, dat hij aan haar bede zal beantwoorden.</div>
<div id="n2195">Het optreden van Joab beantwoordde geheel aan het geheim verlangen (v. 1) des konings, die, door zijn veldheer geprest om zijn zoon terug te roepen, gaarne zwichtte en thans minder behoefde te vreezen dat men hem van partijdigheid ter gunste van den broedermoordenaar zou betichten.</div>
<div id="n2196">Het pleit voor het rechtvaardigheidsgevoel van David, dat hij, schoon zijn hart hem naar Absalom trok, hem toch niet onder zijne oogen liet komen.</div>
<div id="n2197">In het oorspronkelijke geschrift moet v. 28 bij v. 24 hebben aangesloten. In v. 25-27 hebben wij aanteekeningen van den redactor uit andere, eveneens goede bronnen te zien.</div>
<div id="n2198">Hebr.: ‘naar het koningsgewicht’, dat volgens sommigen hetzelfde is als het ‘gewicht des heiligdoms’ (zie Exod. XXX noot 9), maar zich toch wel daarvan zal hebben onderscheiden. Voor <hi type="italic">tweehonderd</hi> heeft de Luciaansche Septuag. ‘honderd’ sikkelen, d.i. naar het gewicht des heiligdoms nog bijna 1½ kilo. De Hebreën droegen veelal het haar lang; lang haar gold als een teeken van manlijkheid en kracht. Uit den tusschenzin: ‘éénmaal..... te lastig werd’ valt af te leiden, dat velen nog niet éénmaal in het jaar hun haar sneden.</div>
<div id="n2199">Daar de namen der <hi type="italic">drie zonen</hi> niet vermeld worden, stierven dezen wellicht vroegtijdig. Volgens XVIII 18 (vermoedelijk eene glosse) liet dan ook Absalom geen zoon na. Aan het slot van v. 27 leest men in nagenoeg alle handschriften der Septuag.: ‘en zij werd de vrouw van Roboam, den zoon van Salomon, en schonk hem Abia’. Blijkens III Reg. XV 2 en 10 en II Par. XI 21 en 22 was echter de vrouw van Roboam, Abia's moeder, niet Thamar, maar Maächa, ook dochter van Absalom geheeten. Aangezien nu II Par. XIII 2 Abia's moeder Michaia (lees Maächa) een dochter van Uriël van Gabaä genoemd wordt, schijnt het wel zeker, dat Absalom's eenige dochter Thamar dien Uriël huwde en hem Maächa schonk, die als vrouw van Roboam Abia ter wereld bracht. Vóór de uit den grondtekst verdwenen, maar in de Septuag. behouden woorden zal men daarom oorspronkelijk nog wel gelezen hebben: ‘de moeder van Maächa’.</div>
<div id="n2200">Als een echte hoveling wil hij zich niet blootstellen aan eene weigering van 's konings zijde; maar de gewelddadige Absalom zal hem dra dwingen zijn zin te doen.</div>
<div id="n2201">Het laatste gedeelte van <hi type="italic">En de dienstknechten</hi> af verdween uit den grondtekst.</div>
<div id="n2202">In geregelde aansluiting aan het voorafgaande verhaalt de schrijver v. 1 - XIX 44 den opstand van Absalom, het tweede en meest schrikwekkende der voorspelde wraakgerichten Gods. Het uiterst levendige verhaal berust zonder twijfel op mededeelingen van ooggetuigen. <hi type="italic">Wagens en ruiters</hi>, Hebr.: ‘een wagen en paarden’. De <hi type="italic">vijftig mannen</hi> vormden eene lijfwacht. Door een wagen en eene lijfwacht te houden geeft Absalom, David's oudste zoon, ook door zijne moeder van koninklijken bloede, te kennen, dat hij zich als kroonprins beschouwt. Het blijkt ons niet, of David reeds toen Salomon voor den troon had aangewezen.</div>
<div id="n2203">Vermoedelijk van het koninklijk paleis, niet van de stad. In de stadspoorten werden wel de dagelijks voorkomende geschillen door de oudsten beslecht (zie Deut. XXV 7 en Ruth IV 1 met noot 1), maar de koning hield als opperste rechter zeker zitting in zijn paleis.</div>
<div id="n2204">Men moet onderstellen dat Absalom, alvorens zoo te spreken, zich telkens eerst het rechtsgeschil liet mededeelen.</div>
<div id="n2205">Woordelijk naar den grondtekst: ‘hij <hi type="italic">stal</hi> het hart’, wat blijkens Gen. XXXI 20 (Hebr.) niet beteekent, dat hij de genegenheid der Israëlieten won, maar dat hij hun <hi type="italic">verstand</hi> in beslag nam, hen misleidde.</div>
<div id="n2206">De Luciaansche Septuag., de Syrische vertaling en Flavius Josephus hebben: ‘<hi type="italic">vier</hi> jaren’, wat de meeste nieuweren voor de oorspronkelijke lezing houden. Sommigen nemen aan dat er sedert Absalom's terugkeer uit Gessur, anderen, dat er sedert zijne verzoening met David vier jaren verloopen waren. Maar juist omdat noch het een noch het ander bepaald gezegd wordt, kan de uitdrukking ‘na verloop van veertig jaren’ oorspronkelijk zijn en hier gelijk elders (Judic. III noot 19) beteekenen: na verloop van eenigen tijd.</div>
<div id="n2207">Zeker is de offerande, welke Absalom zegt den Heer te hebben beloofd, eene zoodanige (zie v. 8) als alleen in het heiligdom der ark te Gabaon, niet te Hebron of waar ook elders mocht worden opgedragen. Niettemin geven noch David noch de schrijver eenige verwondering of afkeuring te kennen over Absalom's verzoek om <hi type="italic">te Hebron</hi> te mogen gaan offeren. Sommige schriftverklaarders zien daarom in deze plaats een krachtig bewijs tegen de eenheid van eeredienst en heiligdom in het toenmalige Israël en vertalen het Hebr.: ‘.... en vervullen de belofte, welke ik gedaan heb <hi type="italic">aan Jahwe te Hebron</hi>’, d.w.z. aan den Hebronietischen Jahwe. Maar volgens v. 8 legde Absalom zijne belofte af, niet aan Jahwe te Hebron, maar aan Jahwe, zonder meer. Zoo <hi type="italic">te Hebron</hi> geen schrijffout is, kan men de plaats met een hedendaagsch schriftverklaarder in dien zin opvatten, dat Absalom feitelijk geen verlof vroeg, om <hi type="italic">naar Hebron</hi> te gaan offeren, maar enkel om te gaan offeren, en dat de schrijver hem zijn geheime beweegreden, om van het verkregen oorlof gebruik te maken, ten einde naar Hebron te gaan en daar zijn opstand te beginnen, in den mond legt. Ook elders in de Schrift ontmoet men zulk eene wijze van verhalen; zie b.v. Judic. XVI 26. Het verdient echter de voorkeur, zoo hier als v. 9 en 10 voor <hi type="italic">Hebron</hi> te lezen ‘Gabaon’. De verwisseling dier twee namen in het Hebr. schrift is zeer begrijpelijk en komt bij Flavius Josephus en elders feitelijk voor; ook treft men hier in één Hebr. handschrift den naam Gibeon aan. Uit het verder verhaal valt dan ook met vrij groote zekerheid te besluiten, dat het oproer uitbrak, niet te Hebron, maar te Gabaon (zie noot 7 en 10).</div>
<div id="n2208">Blijkbaar hadden de samenzweerders te voren in het geheim meer maatregelen genomen dan in dit zeer korte verhaal vermeld wordt. Zoo hadden zij zeker in elke plaats medestanders weten te vinden. Aan dezen werd nu geboodschapt, dat zij op het vernemen van het signaal moesten roepen dat Absalom koning geworden was. Die tijding moest voorzeker nog meer indruk maken, wanneer de verheffing geschied was, niet te Hebron, de vroegere zetelstad van David, maar te Gabaon, bij het nationale heiligdom, waar ook Saül gehuldigd was.</div>
<div id="n2209">Zeker behoorden zij tot de voornaamste personen. Absalom nam hen mede om ze te gebruiken als gijzelaars ofwel opdat zij, te Gabaon voor zijne zaak gewonnen, een grooten invloed te zijner gunste zouden uitoefenen.</div>
<div id="n2210">De aanhef van dit vers, in den grondtekst bedorven, is in de Vulgaat althans wat den zin betreft juist; echter behoort <hi type="italic">terwijl hij de offerande opdroeg</hi> (d.i. liet opdragen door met hem heulende priesters) bij hetgeen voorafgaat en niet bij hetgeen volgt. De komst van Achitophel tijdens de offerande verschijnt als de oorzaak, waarom volgens de tweede helft van het vers de samenzwering zich sterk uitbreidde. Zonder twijfel was Achitophel, die blijkens v. 31-34 de ziel van den opstand was, te voren met Absalom overeengekomen, dat hij op het eerste bericht te Gabaon zou komen. Door zijn zoon Eliam (zie XXIII 34) was hij de grootvader van Bethsabeë, de vrouw van Urias (XI 3). Men vermoedt dat hij, wetende hoe David in haar bezit was gekomen, zich wilde wreken over de vermoording van Urias en daarom tot Absalom overging. Zijne woonplaats <hi type="italic">Gilo</hi> (zie Jos. XV 51) is vermoedelijk het tegenwoordige Bet-sjala, noordwestelijk van Bethlehem.</div>
<div id="n2211">David's overhaaste vlucht van Jerusalem schijnt ten volle begrijpelijk, zoo het oproer uitbrak in het nabij gelegen Gabaon, maar zoo goed als onverklaarbaar, zoo dit te Hebron geschiedde.</div>
<div id="n2212">Hebr.: ‘Beth ham-Merhak’, wat een ons onbekende of verschreven plaatsnaam schijnt. De Septuag. heeft: ‘bij het verre huis’. Mogelijk luidde het Hebr. oorspronkelijk: ‘bat-temarim’, d.i. bij de palmen, of iets dergelijks (vgl. Exod. XV 27). De koning maakt daar halt om zijne volgelingen te monsteren.</div>
<div id="n2213">Bij de oude lijfwacht (de Cerethers en Phelethers, zie VIII noot 18) waren eerst onlangs nog Getheërs gekomen onder leiding van Ethaï, dien de koning in het volgende vers aanspreekt.</div>
<div id="n2214"><hi type="italic">Bij den koning</hi>, te weten Absalom, die spoedig meester zal zijn van de hoofdstad. Het woord is een uiting van David's groote moedeloosheid. Ethaï kan als <hi type="italic">vreemdeling</hi> in Israël niet het voorwerp worden van Absalom's wraak, en, daar hij <hi type="italic">zijn land verlaten heeft</hi> en bezwaarlijk daarheen kan terugkeeren, handelt hij wijs door in den dienst van den nieuwen koning te treden.</div>
<div id="n2215">Gelijk later zijn groote Nazaat in den nacht, waarin hij door zijn leerling verraden werd.</div>
<div id="n2216">Naar de Jordaanvlakte bij Jericho.</div>
<div id="n2217">Blijkbaar is dit vers niet ongerept. De woorden <hi type="italic">en Abiathar ging op</hi>, onduidelijk op zich zelf, scheiden op ongeschikte wijze twee bijeenhoorende volzinnen van elkander. Naar de Septuag. te oordeelen werden zij verschoven en verschreven en luidde de plaats oorspronkelijk: ‘En ziet, daar was Sadoc en al de Levieten met hem, die de verbondsark Gods <hi type="italic">gehaald hadden van Abiathar</hi> en bleven staan, totdat het volk zijn uittocht uit de stad beëindigd had’. Als <hi type="italic">priester bij den tabernakel des Heeren op de hoogte van Gabaon</hi> (zie I Par. XVI 39 en II Reg. VI noot 14) was Sadoc het hoofd der priesterschap. Ziende wat er te Gabaon geschiedde, was hij naar Jerusalem gesneld en had <hi type="italic">met al de Levieten</hi> de ark weggehaald <hi type="italic">van Abiathar</hi>, onder wiens hoede zij daar stond, blijkbaar, om te verhoeden dat Absalom haar voor zijn oproer zou misbruiken, en om haar, zoo de oproerling meester werd van Jerusalem, te vervoeren naar de plaats, waar David, haar aangewezen beschermer, zich zou vestigen (zie v. 25). In den opstand tegen den door God gestelden koning zag de hoogepriester niet zonder reden een aanslag tegen den godsdienst van Israël en zijne priesters. Zoo kan ook deze plaats geenszins dienen ten bewijze, dat men de ark placht mede te nemen in den krijg.</div>
<div id="n2218">Hem als eersten hoogepriester spreekt David alleen aan.</div>
<div id="n2219">Door ootmoedige berusting in de beschikking des Heeren openbaart hier David zijne oprechte boetvaardigheid.</div>
<div id="n2220">Naar den verbeterden grondtekst: ‘En de koning zeide tot <hi type="italic">den hoofdpriester</hi> (“hak-koheen ha-<hi type="italic">rosj</hi>” voor hak-koheen ha-<hi type="italic">roëh</hi>’; vgl. IV Reg. XXV 18; Jer. LII 24; nooit werdt de hoogepriester ‘de ziener’ genoemd): keer gij in vrede terug en uw beider zonen... van Abiathar met u’. Blijkbaar waren ook de zoon van Sadoc en Abiathar met zijn zoon bij de ark. Maar David richt het woord alleen tot den hoofdpriester.</div>
<div id="n2221">Naar eene lezing van het Hebr.: ‘bij de veren (over den Jordaan) van de woestijn’, te weten bij Jericho.</div>
<div id="n2222">De grondtekst heeft niet <hi type="italic">brachten</hi>, maar ‘bracht’, en niet <hi type="italic">zij bleven</hi>, maar ‘zij (de ark) bleef’. Sadoc, die de ark had afgehaald, bracht haar ook terug; <hi type="italic">en Abiathar</hi> is naar allen schijn een toevoegsel van later hand.</div>
<div id="n2223">Door het verraad van Achitophel gevoelde zich David bijzonder diep gegriefd; ook vreesde hij van hem het ergste. Vandaar deze wensch. Vele schriftverklaarders doen Ps. LIV 13-15 op deze gebeurtenis slaan.</div>
<div id="n2224">Naar het Hebr.: ‘waar men pleegt God te aanbidden’. Van daaruit zag men boven op den tempel, waar de rookwolken van het offervuur opwalmden (vgl. Marc. XIII 3).</div>
<div id="n2225">D.i. van Archi, plaatsje op de grens van Ephraïm en Benjamin; zie Jos. XVI 2.</div>
<div id="n2226">Voor <hi type="italic">met twee ezels</hi> vermoedelijk naar verbeterden grondtekst te lezen: ‘en met hem ezels’. Op slechts twee ezels konden al de hier genoemde levensmiddelen niet worden geladen en de leden van het koninklijk huis (v. 2) niet rijden. <hi type="italic">Rozijnkoeken</hi>, zie I Reg. XXV noot 9. <hi type="italic">Vijgenkoeken;</hi> het daarvoor gebezigde Hebr. woord moet blijkens Amos VIII 1 ‘zomervruchten’ beteekenen, vermoedelijk versche vijgen.</div>
<div id="n2227">De kreupele zoon van Saül kon bezwaarlijk zulk eene hoop koesteren. Zelf verontschuldigt hij XIX 26-28 zijn wegblijven op voldoende wijze. Zeker was Siba's beschuldiging laster.</div>
<div id="n2228">Op het oogenblik schenkt David, door Absalom's afval ontmoedigd, aan Siba geloof en beloont hem zoo voor zijne gewaande trouw als voor de gaven, welke zoo goed te pas komen.</div>
<div id="n2229">Zie III 16,</div>
<div id="n2230">Een Benjaminietische naam, zie Gen. XLVI 21 en Judic. III 15.</div>
<div id="n2231">Zie Deut. XIII noot 8.</div>
<div id="n2232">De hier door Semeï tegen David uitgebrachte beschuldiging kan bezwaarlijk op iets anders slaan dan op de uitlevering der zeven nakomelingen van Saül aan de Gabaonieten, welke XXI 1-14, in het niet van den eersten schrijver afkomstige aanhangsel van het geschiedwerk, verhaald wordt en zeker viel (zie de aanteekeningen op bedoeld verhaal) in het begin van David's regeering. Uit de zinspeling van Semeï op die gebeurtenis heeft men geen recht om te besluiten dat het verhaal daar van voorheen deel uitmaakte van het oorspronkelijke geschrift en daar stond vóór hoofdstuk IX. De zeker lang voortlevende herinnering aan den tragischen ondergang van Saül's huis maakte voor den Israëlietischen lezer Semeï's beschuldiging voldoende begrijpelijk. Aangezien David intusschen de kleinkinderen van Saül niet vrijwillig, maar door de gebeurtenissen gedwongen uitleverde, was die beschuldiging geheel ongegrond.</div>
<div id="n2233">Vgl. IX 8.</div>
<div id="n2234">Hebr.: ‘laat mij overgaan’, te weten over den pas, welke Semeï van David en zijn gevolg scheidde.</div>
<div id="n2235">D.w.z. Is dit eene zaak tusschen ulieden (Abisaï en Joab) en mij?</div>
<div id="n2236">Volgens den H. Augustinus beteekent dit, dat Semeï <hi type="italic">met Gods toelating</hi> lucht gaf aan de boosheid zijns harten, opdat David's ootmoed thans zoude worden beproefd en later beloond. Uit het gedrag van David trekt de H. Bernardus de les, dat het weinig zeggen wil zich te onderwerpen, wanneer God zelf den mensch vernedert, zoo men ook niet dezelfde gelatenheid betoont, als God ons vernedert door een ander.</div>
<div id="n2237">Die Benjaminiet. Vgl. I Sam. IX noot 5.</div>
<div id="n2238">Zeker viel hier een plaatsnaam uit, tenzij in het voor <hi type="italic">afgemat</hi> gebruikte Hebreeuwsche woord ‘ʽajeephim’ een plaatsnaam schuile. Naar eene lezing der Septuag. zal dit verschreven zijn uit ‘ha-Jardeenah’ (vgl. Judic. VIII 4), d.i. aan den Jordaan; want alvorens David den Jordaan oversteekt (XVII 22), lezen wij van geen verder trekken.</div>
<div id="n2239">Hij schijnt dus tal van aanhangers te hebben gevonden; zie ook v. 18.</div>
<div id="n2240">Men merke op dat het juist Achitophel is, de in de eer zijns huizes door David gekrenkte, die dezen smadelijken raad geeft. Met dien door wraakzucht ingegeven raad beoogt hij een dubbel doel: de breuk tusschen David en Absalom onherstelbaar te maken en laatstgenoemde in het oog van Israël als opvolger van David te doen verschijnen.</div>
<div id="n2241">Zoo werd de godspraak van XII 11-12 letterlijk en op schrikbarende wijze vervuld. Op het dak van het koninklijk paleis (waar 's konings zonde een begin nam), dus <hi type="italic">onder het oog der zon</hi> en <hi type="italic">ten aanschouwen van gansch Israël</hi> onteert David's eigen zoon diens bijvrouwen.</div>
<div id="n2242">Achitophel's plan was zonder twijfel goed. Bij den toestand, waarin zich David's manschappen bevonden, was te voorzien, dat zij bij overrompeling lichtelijk uiteen zouden stuiven.</div>
<div id="n2243">Naar de Septuag.: ‘Gelijk de bruid terugkeert tot haar bruidegom’. De tegenwoordige grondtekst, door de Vulgaat meer verklaard dan vertaald, is onduidelijk en blijkbaar bedorven.</div>
<div id="n2244">Absalom vleiend doet Achitophel het voorkomen alsof het David is, die den vrede verstoort.</div>
<div id="n2245">D.i. als ervaren krijgsman zal hij, om niet te worden overrompeld, zich gedurende de rust afscheiden van zijne manschappen. Naar den grondtekst schijnt evenwel de zin: ‘hij zal met het krijgsvolk geen nachtrust houden’.</div>
<div id="n2246">Deze voorstelling van den vorst te midden van een groot leger moest verleidelijk werken op Absalom's verbeelding.</div>
<div id="n2247">Ook deze pralerij moest de ijdelheid van Absalom prikkelen.</div>
<div id="n2248">Naar het Hebr.: ‘bij de veren der woestijn’. De Vulgaat vertaalt wat de Septuag. beschouwt als eigennaam: ‘te Araboth der woestijn’.</div>
<div id="n2249">Vgl. Jos. XV 7 en XVIII 16. Men vereenzelvigt deze bron met den tegenwoordigen Put van Job, zuidoostelijk van Jerusalem aan de vereeniging der valleien Cedron en Hinnon. Vermoedelijk verdween de bron en maakte men daar later een put.</div>
<div id="n2250">Volgens den oorspronkelijken tekst ging zij herhaaldelijk daarheen om tijding over te brengen. Zonder achterdocht te wekken kon eene dienstmaagd naar de bron gaan als om water te putten.</div>
<div id="n2251">Zie III noot 12.</div>
<div id="n2252">Naar het Hebr.: ‘en strooide er gerstekorrels op’, als om ze te drogen.</div>
<div id="n2253">Overtuigd, dat het opvolgen van Chusaï's raad de onderneming zou doen mislukken, voorzag hij wat hem wachtte.</div>
<div id="n2254">Hebr.: ‘te Mahanaïm’, evenzoo in v. 27. Vgl. de noot op II 8.</div>
<div id="n2255">Naar den tegenwoordigen grondtekst: ‘wiens naam was Jethra, <hi type="italic">de Israëliet</hi>’. Van een in Israël wonend Israëliet is het overbodig te zeggen, dat hij Israëliet was. Maar bij een in Israël wonend vreemdeling is de vermelding van zijn geboorteland gerechtvaardigd. Zoo heet Urias steeds ‘de Hetheër’. Jethra wordt dan ook I Par. II 17 in grondtekst en vertalingen een ‘Ismaëliet’ genoemd, gelijk ook op onze plaats in sommige Grieksche handschriften. Die lezing schijnt dus oorspronkelijk. Aanstoot nemend aan het uit <hi type="italic">Ismaëliet</hi> verschrevene en overbodige <hi type="italic">Israëliet</hi> zal men dit veranderd hebben in het daarop zeer gelijkende ‘Jesraëliet’.</div>
<div id="n2256">De uitdrukking <hi type="italic">die ingegaan was tot</hi>, welker grondbeteekenis slaat op het eerste betreden der bruidskamer door den bruidegom, duidt geenszins steeds een ongeoorloofde gemeenschap aan, maar wordt Gen. XVI 2, XXX 3; Deut. XXII 14 en elders ook voor de wettige huwelijksgemeenschap gebezigd, naar het schijnt, vooral van de huwelijksgemeenschap tusschen Israëlieten en uitheemschen. Het hier bedoelde huwelijk was gewis een ‘sadîkahuwelijk’ (zie Judic. VIII noot 36), door hetwelk de vrouw ondanks het huwen met een vreemdeling toch met haar kinderen deel bleef uitmaken van haar eigen stam of volk. <hi type="italic">Abigaïl, dochter van Naäs, zuster van Sarvia, die de moeder was van Joab.</hi> Voor <hi type="italic">Naäs</hi> leest men in sommige Grieksche handschriften ‘Jesse’, geheel overeenkomstig I Par. II 13 (grondtekst en vertalingen), en zeker terecht. Gelijk David den zoon zijner zuster Sarvia, Joab, tot veldheer had, zoo koos Absalom, wiens moeder eene uitheemsche was, een zoon van David's andere, met een Ismaëliet gehuwde zuster Abigaïl tot legeroverste. En gelijk David en Sarvia was ook Abigaïl een kind van <hi type="italic">Jesse.</hi> Door hier Amasa's verwantschap met Joab te vermelden bereidt de schrijver de latere gebeurtenissen voor.</div>
<div id="n2257"><hi type="italic">Sobi uit Rabbath van de kinderen van Ammon</hi> was wellicht door David tot onderkoning over de Ammonieten aangesteld. <hi type="italic">Machir..... van Lodobar</hi>, zie IX 4 en 5. <hi type="italic">Berzellaï.... van Rogelim</hi> was blijkens XIX 31-40 bijzonder aan David verknocht. Zijn woonplaats wordt elders niet genoemd.</div>
<div id="n2258">Blijkbaar hoopt hij dat men het hem ontraden zal, gelijk ook geschiedde.</div>
<div id="n2259">Er bleven dus nog troepen te Mahanaïm achter.</div>
<div id="n2260">Naar het Hebr.: ‘Zachtkens toch met het jonge mensch, met Absalom’. Zoo spreekt het vergoelijkende vaderhart.</div>
<div id="n2261">Met <hi type="italic">Ephraïm</hi> kan, gelijk uit het geheele verhaal blijkt, niet het stamgebied van dien naam bedoeld zijn, maar enkel eene streek in het Overjordaansche niet ver van Mahanaïm. Het is wel mogelijk, dat die plaats zoo heette, evenzeer, dat de naam verschreven werd. De Luciaansche tekst heeft ‘Mahanaïm’. Door <hi type="italic">bergwoud</hi> (Hebr.: ‘jaʽar’) hebben wij geen woud te verstaan als onze wouden zijn, maar een woest en steenachtig bergland, waar hier en daar ook hoogere boomen of boomgroepen zich verhieven. Een in wilde vlucht over zoodanig veld wegstormend leger moest noodzakelijk zware verliezen lijden.</div>
<div id="n2262">Men kan zich het tragisch avontuur van David's oproerigen zoon in dier voege voorstellen, dat het schichtig geworden muildier op het oneffen terrein (zie noot 4) onder den boom (Hebr. een terebint) doorholde en zijn berijder met hals en hoofd, welke vermoedelijk in een zwaren helm staken, wierp in een gaffelvormigen, dikken tak, zoodat hij daarin bekneld raakte en wellicht het bewustzijn verloor, ter wijl het dier voortholde. Dat het lange hoofdhaar van Absalom zou verward zijn geraakt in de takken, is een misverstand, waartoe vermoedelijk XIV 25-28 aanleiding gaf.</div>
<div id="n2263">De gordels waren veelal rijk versierd en kostbaar.</div>
<div id="n2264">Naar eene verbeterde lezing van het Hebr.: ‘En had ik valschelijk (d.i. anders dan de koning beval) gehandeld tegen <hi type="italic">zijn</hi> (Absalom's) leven, het zou den koning niet verborgen zijn gebleven, en gij zoudt u op een afstand gehouden hebben’.</div>
<div id="n2265">Het lijk van den oproerigen zoon en onderdaan werd behandeld als dat van een door den cherem getroffene; vgl. Jos. VII 26, VIII 29, verder Deut. XXI 18-21.</div>
<div id="n2266">Zeker maakte v. 18 geen deel uit van het oorspronkelijke geschrift, maar werd of door den laatsten redactor ingelascht of door een nog latere hand op den rand geschreven als laatste bijzonderheid over Absalom. De tekst is zeer bedorven en zal, naar de vergelijking met den eveneens verschreven Septugginta-tekst leert, ongeveer moeten luiden: ‘<hi type="italic">David</hi> nu richtte hem <hi type="italic">de</hi> gedenkzuil (Hebr. “matstseba”, een graf- of doodenmonument, vgl. Gen. XXXV 20) op, welke staat in het Koningsdal; want, zoo zeide hij, hij heeft geen zoon om zijn naam in gedachtenis te houden; en men noemde die zuil Hand van Absalom tot op dezen dag’. Het schijnt wel begrijpelijk dat David, op den troon hersteld, voor den zoo diep betreurden Absalom (zie v. 33), die geen zoon naliet (vgl. XIV noot 20), een gedenkteeken oprichtte <hi type="italic">in het Koningsdal</hi>, hetwelk ook Gen. XIV 17 genoemd wordt en volgens Flavius Josephus twee stadiën van Jerusalem verwijderd was. Het monument in het Cedron-dal, dat den naam van Absalom's graf draagt en blijkens zijn stijl afkomstig is uit den Griekschen tijd, neemt wel niet de plaats in van het door David opgerichte gedenkteeken. <hi type="italic">Hand van Absalom.</hi> Op tal van gedenkteekenen in het Oosten gevonden ziet men eene uitgehouwen hand.</div>
<div id="n2267">Joab wil zijn jongen vriend niet bloot stellen aan 's konings toorn.</div>
<div id="n2268">Hebr.: ‘lak-Koesji’, d.i. aan den Nubiër (Ethiopiër) of Neger, waarmede zekerlijk Joab's zwarte slaaf bedoeld is.</div>
<div id="n2269">Wellicht hoopte hij als boodschapper van de behaalde zegepraal op David's bijzondere gunst.</div>
<div id="n2270">Naar het Hebr.: ‘langs den weg der (Jordaan)vallei’. Vermoedelijk was de weg, door den slaaf ingeslagen, wel korter, maar wegens het bergachtige terrein moeilijker te begaan. Zoo kon Achimaäs, door de vallei gaande, hem voor komen.</div>
<div id="n2271"><hi type="italic">Tusschen de twee poorten.</hi> Men heeft in Assyrië verschillende stadspoorten ontdekt, tusschen welker in- en uitgang zich drie hallen en een lichtschacht bevinden benevens een breede trap, welke naar de thans verdwenen bovenvertrekken leidde. <hi type="italic">Op den gevel der poort boven den muur.</hi> Op oude afbeeldingen van Oostersche stadpoorten vertoonen deze aan de buitenzijde op twee derden der muurhoogte een terras met borstwering, van hetwelk twee wachttorens, van vensters en tinnen voorzien, oprijzen.</div>
<div id="n2272">Was hij na geleden nederlaag op de vlucht gedaan, dan moesten zich ook andere vluchtelingen vertoonen.</div>
<div id="n2273">Deze woorden geven zekerheid omtrent de zegepraal en duiden eenigermate aan wat er met Absalom geschied is.</div>
<div id="n2274">Achimaäs verbergt de volle waarheid.</div>
<div id="n2275">Hebr.: ‘de Koesjiet’, zie noot 11.</div>
<div id="n2276">Een niet te misduiden antwoord.</div>
<div id="n2277">Zie noot 14.</div>
<div id="n2278">Gelijk voorheen David's toegevendheid, getuigt thans zijne roerende klacht van zijne teedere liefde jegens den misdadigen zoon.</div>
<div id="n2279">D.i. een <hi type="italic">feestelijken</hi> intocht te houden. Naar het Hebr.: ‘het volk kwam.... als een dief in de stad’.</div>
<div id="n2280">De krijgsman spreekt een hard, maar waar woord. Zoo lang Absalom leefde, waren het leven, de heerschappij en het huis van David in gevaar.</div>
<div id="n2281">Vgl. I Reg. IV noot 8. Deze volzin slaat op degenen, die het met Absalom gehouden hadden, en leidt eene nieuwe gebeurtenis, den terugkeer van David, in.</div>
<div id="n2282">In de Septuag. volgt hier terecht wat in grondtekst en Vulgaat aan het einde van v. 11 staat: ‘En het woord van gansch Israël kwam tot den koning’.</div>
<div id="n2283">De samenzwering was gesmeed in Juda, en te Jerusalem had men Absalom als koning erkend. Het schijnt daarom begrijpelijk, dat de mannen van Juda niet de eersten wilden zijn om den koning terug te halen. Van den anderen kant moest David er op gesteld zijn, het eerst door zijne stamgenooten te worden teruggeroepen.</div>
<div id="n2284">Amasa was David's neef. Zie XVII noot 15.</div>
<div id="n2285">Die door het dooden van Absalom de maat van zijn geweldenarijen had doen overloopen en gestadig tegenover den koning een toon aansloeg, die hem niet paste.</div>
<div id="n2286">Het bekende Galgala aan den Jordaan.</div>
<div id="n2287">Dat Semeï <hi type="italic">met duizend man</hi> uit Benjamin kwam, bewijst dat hij onder zijn stamgenooten een man van aanzien en invloed was; voor David vooral in de gegeven omstandigheden een reden om hem te sparen.</div>
<div id="n2288">Naar het Hebr. beter: ‘en toen de koning juist den Jordaan zou oversteken’.</div>
<div id="n2289">Septuag. beter: ‘van geheel Israël en het huis Joseph’, d.w.z. van gansch Israël buiten Juda; vgl. Ps. LXXIX 2, LXXX 5-6.</div>
<div id="n2290">Tot tegenstrever, belager.</div>
<div id="n2291">Zoon van Jonathas, heet hij hier in ruimer zin zoon van Saül.</div>
<div id="n2292">D.i. was mij ongehoorzaam. De grondtekst heeft: ‘heeft mij bedrogen’.</div>
<div id="n2293">Daarom vertrouwt spreker op zijn rechtvaardigheid.</div>
<div id="n2294">Naar het Hebr.: ‘Ik heb gezegd’, d.i. ik beslis. Kunnende noch willende uitmaken, wie van de twee de waarheid sprak, wijst David aan beiden de goederen toe.</div>
<div id="n2295">Naar eene verbeterde lezing van het Hebr.: ‘En ook Berzellaï.... was.... gekomen en met den koning gegaan om hem te begeleiden naar den Jordaan’. Naar het schijnt had hetgeen volgt plaats vóór de v. 15-31 verhaalde gebeurtenissen.</div>
<div id="n2296">Te Mahanaïm.</div>
<div id="n2297">De genoegens van het koninklijke hof hebben voor eenen grijsaard geen aantrekkingskracht meer.</div>
<div id="n2298">Zijn zoon.</div>
<div id="n2299">Zoo sprekend geven zij te kennen dat David hen verongelijkte door enkel Juda uit te noodigen.</div>
<div id="n2300">Dit antwoord geeft te verstaan dat de tegenpartij zoo boos is, omdat haar een voordeel ontging.</div>
<div id="n2301">Naar eene met behulp der Septuag. verbeterde lezing van het Hebr.: ‘Ik heb tien deelen aan den koning (d.i. wij maken de groote meerderheid uit) en ik ben de eerstgeborene, ouder dan gij’. Feitelijk was Ruben, niet Juda, de eerstgeborene van Israël, maar hij had zijn eerstgeboorterecht aan dezen verloren. Zie I Par. V 1 met noot 2.</div>
<div id="n2302">Volgens den grondtekst: ‘ging niet van mij het woord uit, om den koning terug te halen?’ Inderdaad was dit zoo.</div>
<div id="n2303"><hi type="italic">Van Jemini</hi>, zie XVI noot 12. Van de spanning tusschen Juda en de overige stammen gebruik makend tracht Seba het volk te verleiden, om de vroegere zelfstandigheid der stammen te heroveren. In den grondtekst heeft zijne oproeping metrischen vorm.</div>
<div id="n2304">D.i. al de aan den Jordaan verzamelde krijgslieden van Israël.</div>
<div id="n2305">Passend verhaalt de schrijver, nu van David's terugkeer naar Jerusalem sprake is, hoe deze handelde ten opzichte van zijne door Absalom onteerde bijvrouwen, met welke hij natuurlijk geen huwelijksgemeenschap meer kon onderhouden.</div>
<div id="n2306">Dien hij besloten had tot zijn veldheer te maken. Zie XIX 13.</div>
<div id="n2307">De Syrische vertaling heeft <hi type="italic">Joab</hi>, wat velen, maar ten onrechte, voor de oorspronkelijke lezing houden. Na hetgeen was voorgevallen, kon David onmogelijk door de benoeming van Joab diens onmisbaarheid erkennen. Maar hij mocht hopen dat Joab uit zich zelf met Abisaï zou medegaan en dan, als het noodig bleek, de leiding van zaken op zich zou nemen.</div>
<div id="n2308">'s Konings lijfwacht.</div>
<div id="n2309">Naar eene verbeterde lezing van het Hebr.: ‘En toen trokken <hi type="italic">achter Abisaï</hi> uit Joab en de Cerethiërs....’.</div>
<div id="n2310">Het lidwoord geeft duidelijk te kennen dat hier een welbekende steen bedoeld is, hoogstwaarschijnlijk ‘de steen der Hulpe’, zie I Reg. IV noot 8, VII noot 13, XX noot 16.</div>
<div id="n2311">Die nu zeker met de opgeroepen manschappen op weg was naar Jerusalem.</div>
<div id="n2312">Woordelijk naar den tegenwoordigen grondtekst: ‘En Joab (had) over zijn wapenrok (middo of middaw, zie I Reg. VII noot 26) gegord zijn kleed (leboesjo) en daarover aangegord een zwaard (dolk), vastgehecht op zijne heupen (ʼal-mathenaiw), in zijne scheede, en hij trad vooruit en zij viel (watthipool)’. Dat van deze verschreven en verminkte plaats nog geen bevredigende verbetering en aanvulling werd gevonden, schijnt hieraan te wijten, dat men niet behoorlijk op twee omstandigheden lette. De eerste is, dat Joab <hi type="italic">onverwacht</hi> op Amasa stiet en dus geen omslachtige toebereidselen maken kon of gemaakt had om hem te vermoorden; de tweede, dat hij volgens v. 9 en 10 met de <hi type="italic">rechter</hi>hand de kin vatte van Amasa, die zich niet hoedde voor het zwaard, dat in Joab's (natuurlijk <hi type="italic">linker)</hi> hand was. Naar allen schijn luidde de tekst oorspronkelijk: ‘En Joab had zijn wapenrok vastgegord <hi type="italic">om zijn bloote lijf</hi> (ʽal-besaro; vgl. Lev. XV 4; III Reg. III 21; IV Reg. VI 30) en daarop gegord een zwaard, vastgehecht <hi type="italic">aan zijne rechterzijde</hi> (ʽal-jemino), in zijne scheede’. Dat is: Joab had zijn wapenrok vast om het lijf gegord en in den gordel aan de rechterzijde een dolk met scheede bevestigd, zoodat hij haar met de linkerhand kon trekken. Hetgeen volgt is niet enkel verschreven maar ook verminkt. Men leze: ‘en hij trad vooruit <hi type="italic">en viel hem</hi> (Amasa) <hi type="italic">om den hals</hi> (waj-jippool ʽal-tsawwaraw; vgl. Gen. XXXIII 4). Het uitvallen der laatste woorden veroorzaakte de verandering van wa<hi type="italic">j-j</hi>ippool in wa<hi type="italic">t-th</hi>ippool.</div>
<div id="n2313">Op zoodanige wijze begroeten nog heden ten dage in het Oosten de mannen vrienden en bloedverwanten.</div>
<div id="n2314">Naar den grondtekst: ‘Maar een man bleef bij hem staan van Joab's jongelieden en zeide: Wie die het met Joab, en wie die het met David houdt, volge Joab’. Zeker was die man door Joab bij het lijk geplaatst, om de voorbijgaande krijgslieden tot het volgen van Joab aan te zetten.</div>
<div id="n2315">Hebr.: ‘die man’, zie noot 12.</div>
<div id="n2316">Na zijn mededinger uit den weg geruimd te hebben, neemt de geweldenaar Joab geheel overeenkomstig zijne wijze van doen diens taak over.</div>
<div id="n2317">Dit sterk verschreven vers behoort volgens de meest gegronde herstelling aldus te luiden: ‘Deze nu was door alle stammen van Israël gegaan, <hi type="italic">maar zij hadden hem minachtend afgewezen; daarom had hij zich in Abel Beth-Maächa geworpen en al de Bochrieten</hi> (d.i. allen, die tot het huis Bochri (zie v. 7) behoorden) hadden zich om hem verzameld’. Buiten de leden van zijn geslacht vond dus de oproerling geen aanhangers meer. De stad <hi type="italic">Abela</hi>, vermoedelijk naar de Syrische landstreek Maächa, Abel Beth-Maächa geheeten, komt III Reg. XV 20; IV Reg. XV 29 onder denzelfden naam, II Par. XVI 4 als Abel-Maïm voor. Men meent haar teruggevonden te hebben in het tegenwoordige Abil, ongeveer 8 kilometer westelijk van het aloude Dan. Seba was dus tot naar het uiterste Noorden van Israël gevlucht.</div>
<div id="n2318">Naar den verbeterden grondtekst vermoedelijk te lezen: ‘En zij kwamen en belegerden hem in Abel Beth-Maächa en wierpen een wal op tegen de stad, en de gansche menigte, die.... te vernielen’. Naar de oudtijds gebruikelijke wijze van belegering wierp men een wal op tegen den stadsmuur en trachtte van dien wal uit in de stad te dringen. Om voor de vermoording van Amasa vergeving te verwerven, spant Joab blijkbaar alle krachten in om Seba zoo spoedig mogelijk in zijne hand te krijgen.</div>
<div id="n2319">Naar grondtekst en Vulgaat eindigt hier het spreekwoord, welks zin dan is, dat de bevolking van Abela door wijsheid uitblonk. Maar de wijsheid van Abela behoefde voor Joab geen reden te zijn, om het beleg op te breken. Ook veroorzaakt, zoo het spreekwoord hier eindigt, hetgeen in v. 19 volgt moeilijkheid. Zie noot 18.</div>
<div id="n2320">De Septuag. biedt van het spreekwoord eene dubbele vertaling, van welke de langste dezen volzin bij het spreekwoord trekt en den grondtekst in zijn oorspronkelijken vorm schijnt te vertegenwoordigen. Zij luidt: ‘Laat men vragen in Abel <hi type="italic">en in Dan, of het gedaan is met hetgeen de getrouwen in Israël besloten hebben</hi>’, d.w.z. indien ergens, dan wordt in de twee buurtsteden Abel en Dan de oud-Israëlietische gewoonte met de meeste getrouwheid onderhouden; in die twee steden vindt men het Israëlietische leven in oorspronkelijke echtheid. Zulke steden mogen daarom niet worden uitgedelgd.</div>
<div id="n2321">D.i. eene stad, tot welke men opziet met een eerbied als men aan eene moeder verschuldigd is.</div>
<div id="n2322">Een gedeelte van 's Heeren volk.</div>
<div id="n2323">Aan dit vers sloot zich vermoedelijk III Reg. I en II als einde van het geschiedwerk in zijn oorspronkelijken vorm onmiddellijk aan. Zie de Inleiding.</div>
<div id="n2324">Vgl. met deze, niet van den eersten schrijver afkomstige lijst VIII 16-18 met de aanteekeningen. Afgezien van de daar reeds aangewezen verschillen en de afwijkingen in de schrijving der namen onderscheidt zich deze lijst ook door de vermelding van <hi type="italic">Aduram</hi>, als gesteld over <hi type="italic">de heerendiensten.</hi> Voor <hi type="italic">En Ira</hi> enz. vermoedelijk te lezen: ‘En de zonen van David waren de eersten aan het hof’; zie VIII noot 19, einde.</div>
<div id="n2325">Met hoofdstuk XXI begint het tegenwoordige, zeker niet van den eersten schrijver afkomstige slot der Boeken Samuel (zie de Inleiding), bestaande uit zes verschillende stukken, welke naar allen schijn niet gelijktijdig en door een en dezelfde hand werden in- of aangevoegd. Het eerste toch (XXI 1-14) en het zesde (XXIV) kenmerken zich door vorm en inhoud als verwant en aan één bron ontleend en volgden oorspronkelijk zeker terstond op elkander. Tusschen deze schijnen dan het derde (XXII) en het vierde (XXIII 1-7), beide aan David toegeschreven dichtstukken, te zijn ingeschoven; eindelijk werden dan het tweede (bijzonderheden uit David's oorlogen met de Philistijnen, XXI 15-22) en het vijfde (David's helden en sommige hunner heldendaden, XXIII 8-39) door den (laatsten) redactor opgenomen. De reden, waarom hij die twee verwante stukken van elkander scheidde, valt bezwaarlijk te gissen.</div>
<div id="n2326">Deze tusschenzin, welks inhoud met Jos. IX overeenkomt, schijnt een randbemerking, welke in den tekst gekomen ook de inlassching van v. 3 <hi type="italic">a</hi> noodig maakte. Naar allen schijn maakte het verhaal voorheen deel uit van een ander geschiedwerk en was uit hetgeen daar voorafging begrijpelijk. - Wanneer en bij welke gelegenheid Saül de slachting onder de Gabaonieten aanrichtte, wordt nergens bericht. Volgens een zeer gegrond vermoeden deed hij het bij de volslagen uitmoording der priesterstad Nobe (zie I Reg. XXII 19), in of bij welke zekerlijk een groot gedeelte der Chanaänietische Gabaonieten woonde, die voor het heiligdom hout kapten en water aandroegen en ongetwijfeld in goede verstandhouding met de dienstdoende priesterschap leefden. Onder voorwendsel van te ijveren <hi type="italic">voor de kinderen van Israël en Juda,</hi> zal Saül met het bloed der priesters ook hun bloed hebben vergoten. Zoo schijnt het dubbel begrijpelijk, dat de slachting dier Gabaonieten in 's Heeren oog een gruwel was, welke met een hongersnood van drie jaren verdiende gestraft te worden. Zie verder noot 5. Blijkens Num. XXXV 33-34; Deut. XXI 7-9 werd het land ontheiligd door elken onrechtvaardigen moord, die niet was uitgeboet door het bloed van den moordenaar.</div>
<div id="n2327">D.i. van God vraagt, dat Hij ophoude tegen het land te toornen.</div>
<div id="n2328">Naar den grondtekst beter: ‘Wat betreft den man, die ons verpletterde en ons zoodanig dacht uit te delgen, dat wij niet zouden overblijven in het gansche gebied van Israël, v. 6. laat ons’, enz.</div>
<div id="n2329"><hi type="italic">Eertijds</hi> is een toevoegsel der Vulgaat ter verduidelijking van den tegenwoordigen, zeker verschreven grondtekst. Voor <hi type="italic">den uitverkorene des Heeren</hi> toch moet men zonder twijfel met geringe wijziging van het Hebr. lezen: ‘<hi type="italic">op den berg</hi> des Heeren’ (zie v. 9). <hi type="italic">Vóór den Heer</hi> beteekent hier gelijk meestal: ‘vóór of bij het heiligdom des Heeren’, hetwelk stond op den berg tusschen <hi type="italic">Gabaä van Saül</hi> (d.i. Gabaon) en Cariathiarim. Ter plaatse, waar vermoedelijk de slachting had plaats gehad, zou zij ook gewroken worden, en wel vóór het aanschijn van den God des Verbonds, die door den hongersnood en het antwoord op de gestelde vraag te kennen had gegeven dat de misdaad nog moest gewroken worden. Daar de gebeurtenis zeker plaats had <hi type="italic">in het begin</hi> van David's regeering (zie noot 14), bevond zich de ark nog in het heiligdom van Gabaon-Cariathiarim.</div>
<div id="n2330">De vraag, welke David IX 1 stelt, maakt het zeer waarschijnlijk, dat het geslacht van Saül toen reeds zoo goed als uitgedelgd was. De uitdelging had dus wel in het begin van David's regeering plaats. Niet lang daarna zal de koning inlichtingen hebben gevraagd omtrent den opzettelijk door hem gespaarden, op verren afstand van hem wonenden zoon van Jonathas.</div>
<div id="n2331">Deze naam heeft hier zeker niet zijn oorspronkelijken vorm. Zie IV noot 4.</div>
<div id="n2332">Overeenkomstig I Reg. XVIII 19 moet men voor <hi type="italic">Michol</hi> lezen ‘Merob’, gelijk ook sommige Hebreeuwsche handschriften en de Septuagint van Lucianus te lezen geven.</div>
<div id="n2333">De Septuag. vertaalt het Hebr. (ook v. 6) met: ‘en zij hingen hen in de zon’, waarmede de in het Oosten gebruikelijke terechtstelling (zie Deut. XXI 21-23) bedoeld is, welke men op oude gedenkteekenen dikwerf ziet afgebeeld. De veroordeelde hangt met hoofd en armen voorover vastgehecht over een niet hoogen paal.</div>
<div id="n2334">Naar eene verbeterde lezing van het Hebr.: ‘En <hi type="italic">zij hingen daar</hi> alle zeven te zamen. En zij <hi type="italic">waren terechtgesteld</hi> in de eerste.... gerstenoogst’. Juist in dien tijd vierde men bij het heiligdom het feest der Ongezuurde Brooden (zie Lev. XXIII 7 volg.; Deut. XVI 1 volg.). In afwijking van het Deut. XXI 23 geboekstaafde verbod liet men de terechtgestelden aan de palen hangen. Die afwijking schijnt gerechtvaardigd, vooreerst, omdat de Gabaonieten de zeven terecht stelden naar hun (Chanaänietisch) recht, maar voorts en beter nog, omdat men daardoor van God een teeken van verzoening (zie volgende noot) wenschte te verkrijgen. - De beschrijving van den toestand der zeven dient ter inleiding van hetgeen Respha aan hen gaat doen.</div>
<div id="n2335">Naar de Luciaansche Septuag.: ‘totdat water <hi type="italic">Gods</hi> van den hemel kwam’, d.w.z. totdat God in dit anders steeds droge jaargetijde regen zond. Hoe lang Respha's heldhaftige wake duurde, blijkt niet.</div>
<div id="n2336">In de vermelding der wilde dieren zien sommigen een bewijs voor hun gevoelen, dat de zeven niet aan palen, maar op den grond terechtgesteld werden. Maar op de oude afbeeldingen verschijnen de aan palen hangenden zeer dicht bij den grond.</div>
<div id="n2337">Hebr.: ‘be-tsela’, wat vele nieuweren onder verwijzing naar Jos. XVIII 28 (zie evenwel noot 11 aldaar) weergeven met ‘te Sela’. Waarschijnlijk echter heeft men hier evenals I Reg. X 2 (zie noot 2 en 3 ald.) te lezen: <hi type="italic">be-Baʽalah</hi>, d.i. bij Baäla of Cariathiarim; het graf van Cis lag bij het graf van Rachel; misschien was dit dezelfde begraafplaats.</div>
<div id="n2338">Met dezelfde woorden eindigt ook het verhaal van de volkstelling en haar gevolgen (XXIV 1-25), waaruit men wel mag besluiten dat de twee verhalen oorspronkelijk vereenigd waren. - Het lijdt geen twijfel, dat de v. 1-14 verhaalde gebeurtenissen niet tegen het einde, maar in het begin van David's regeering, zeker vóór den opstand van Absalom, plaats hadden. Afgezien toch van het reeds gezegde (zie noot 6), is het zeer onwaarschijnlijk, dat de wraak over Saül's misdaad zoo lang op zich zou hebben laten wachten en dat Respha haar man zoo lang zou hebben overleefd. Daarbij komt, dat nergens kinderen der terechtgestelden vermeld worden. Dezen schijnen dus den dood te hebben ondergaan, alvorens zij tot den huwbaren leeftijd gekomen waren. Valt dus de uitdelging van Saül's geslacht in den aanvang van David's regeering, dan schijnt het verhaal daarvan niet door den schrijver der Boeken Samuel zelf bij het werk te zijn gevoegd; want deze verhaalt de gebeurtenissen in de volgorde, waarin zij plaats hadden, en maakt het volgende steeds door het voorafgaande duidelijk. Niettemin geeft het verhaal eene belangrijke aanvulling van het geschiedwerk, daar het den volslagen ondergang van het door God verworpen koningshuis doet uitkomen.</div>
<div id="n2339">Het tweede stuk van het aanhangsel (v. 15-23) gewaagt van vier, in verschillende schermutselingen met de Philistijnen door helden van David behaalde zegepralen op evenveel Philistijnsche helden, allen behoorende tot één te Geth wonend reuzengeslacht (zie v. 23). Met uitzondering van het eerste worden die avonturen I Par. XX 4-7 ongeveer letterlijk herhaald. Het <hi type="italic">wederom</hi> in den aanhef van het eerstverhaalde heldenfeit verraadt dat het geheel ontleend werd aan een oud krijgsverhaal en oorspronkelijk geen deel uitmaakte van ons geschiedboek.</div>
<div id="n2340">Hetzij van Jerusalem, hetzij van Hebron.</div>
<div id="n2341"><hi type="italic">Jesbibenob</hi> kan naar het gevoelen van deskundigen geen eigennaam zijn. Sommigen willen daarvoor lezen, ten deele naar eene variant van het Hebr.: ‘en zij bleven (waj-jesjboe voor <hi type="italic">we-jisbi)</hi> te Gob’ (zie v. 18), en meenen dat dit zinnetje, van achter <hi type="italic">zijne dienaren</hi> van v. 15 hierheen verschoven, het uitvallen van den naam van den Philistijn veroorzaakte. Anderen verwijzen naar de Luciaansche Septuagint en lezen: ‘daagde Dadoe, de zoon van Joas, op’. <hi type="italic">Van het geslacht Arapha</hi>, Hebr.: ‘van het geslacht ha-Rapha’, wat de Septuag. I Par. XX 4 volg. vertaalt met ‘van het geslacht der Reuzen’. Vermoedelijk rekende de vertaler de daar en hier bedoelde helden, schoon zij volgens v. 22 alle vier ‘te Geth aan Rapha geboren waren’, d.i. Rapha van Geth tot vader of stamvader hadden, tot de Raphaïeten (Septuag. <hi type="italic">Reuzen)</hi>, van welke Gen. XIV 5; Deut. II 11 (zie noot 8 ald.), III 11; Jos. XII 4, XIII 12 sprake is. De meeste oude en nieuwe schriftverklaarders namen die meening over, maar, naar het schijnt, ten onrechte. Waren de hier bedoelde vier zonen of nakomelingen van Rapha wel is waar ook reuzen, gelijk de Raphaïeten en Enakieten, als Philistijnen stamden zij niet af van deze resten der oude bevolking van Chanaän. <hi type="italic">Met een nieuw zwaard.</hi> Hebr.: ‘met een nieuw....’ Mogelijk is het voor <hi type="italic">nieuw</hi> gebruikte Hebreeuwsche woord uit een minder gebruikelijken naam van een of ander wapen verschreven. - Naar Flavius Josephus gist, had de Philistijn David reeds ter aarde geworpen.</div>
<div id="n2342">Vgl. de beeldspraak van de vrouw van Thecua, XIV 7.</div>
<div id="n2343">Uit den aanhef van dit vers alsmede van v. 19 en 20 blijkt, dat het tooneel van al de vier krijgsbedrijven, ook van het eerste, hetzelfde was. Maar ten opzichte van den naam der plaats heerscht verschil, niet slechts hier (v. 18 en 19 <hi type="italic">Gob</hi>, v. 20 <hi type="italic">Geth)</hi>, maar ook I Par. XX (v. 4 <hi type="italic">Gazer</hi>, v. 6 <hi type="italic">Geth).</hi> De verwarring wordt nog vermeerderd door afwijkende lezingen van den grondtekst en van de verschillende vertalingen, als Nob, Rom, Rob, Gaza. Een plaats ‘Gob’ is van elders niet bekend; maar juist om zijne onbekendheid kunnen afschrijvers dien door meer bekende namen volgens hunne gissing vervangen hebben. <hi type="italic">Van Husati,</hi> Hebr.: ‘de Husathiet’. Eene familie Husa (Vulgaat: Hosa) van Bethlehem wordt I Par. IV 4 vermeld. <hi type="italic">Uit het geslacht der reuzen</hi> is een tweede vertaling van het voorafgaande: ‘van den stam Arapha’; zie noot 15.</div>
<div id="n2344">De namen <hi type="italic">Adeodatus</hi> en <hi type="italic">Saltus</hi> zijn door Hiëronymus uit het Hebr. <hi type="italic">Elchanan</hi> en <hi type="italic">Jaïr</hi> vertaald. Het vers geraakte in het ongereede en luidde volgens I Par. XX 5 oorspronkelijk: ‘Ook was er.... met de Philistijnen, en Elchanan, de zoon van Jaïr, versloeg <hi type="italic">Lachmi, den broeder van</hi> Goliath....’ Het slot, naar het Hebr.: ‘en het hout van zijn speer was als een weversboom’, kan volgens Hebreeuwsch taalgebruik even goed slaan op Goliath als op Lachmi. Vgl. I Reg. XVII 7.</div>
<div id="n2345">Zoo in den ouden als den nieuwen tijd zijn er herhaaldelijk menschen geboren met twaalf vingers, minder dikwerf ook met twaalf teenen.</div>
<div id="n2346">Vgl. XIII 3.</div>
<div id="n2347">Het derde stuk van het aanhangsel (v. 1-51) is Ps. XVII (zie inleiding en aanteekeningen aldaar) in gedeeltelijk anderen en, naar het schijnt, zuiverder vorm. Het lied bestaat uit verzen van drie rijzingen.</div>
<div id="n2348">Volgens het metrum en Ps. XVIII 2 is één dezer drie attributen niet oorspronkelijk.</div>
<div id="n2349">Naar een verbeterde lezing van het Hebr.: ‘God (is) mijn steenrots, op Hem betrouw ik. - Mijn schild en de hoorn mijns heils, - En mijne hoogte, mijn verlosser van geweld’, drie verzen.</div>
<div id="n2350">Naar den met behulp van den Psalm verbeterden en aangevulden grondtekst: ‘Uit den glans stroomen uit zijne wolken, dringen hagel en vlammende kolen’.</div>
<div id="n2351"><hi type="italic">Van het uitvaren des Heeren</hi> mist, om het vereischte vers te vormen, de derde rijzing. In den Psalm ontbreekt die rijzing niet; maar daar wekt het aanspreken Gods bevreemding. Men zal mogen lezen: ‘Van het uitvaren van den Heere <hi type="italic">God</hi>’.</div>
<div id="n2352">Hebr.: ‘Met U ren ik tegen de drommen’.</div>
<div id="n2353">Naar den grondtekst: ‘en wie is een rotssteen dan alleen onze God?’</div>
<div id="n2354">In de Vulgaat onvolledig luidt dit vers in den grondtekst: ‘En gij gaaft mij het schild van uwe behoudenis en uwe rechterhand beurde mij op en uwe goedheid maakte mij groot’.</div>
<div id="n2355">Te oordeelen naar het metrum schijnt een afschrijver het onderwerp <hi type="italic">uitheemsche zonen</hi> uit v. 45 te hebben herhaald. Vermoedelijk luidde v. 36 oorspronkelijk in zijn geheel: ‘En zij werden opgeschrikt uit hunne burgen’.</div>
<div id="n2356">Naar het Hebr. beter, overeenkomstig de omschrijving van Rabbi Jonathan: ‘David's <hi type="italic">op de toekomst slaande</hi> woorden’, d.i. eene aan David toegeschreven voorspelling. Zij vormt (v. 1-7) het vierde stuk van het aanhangsel. Ten gevolge van veel tekstbederf verstaan zoowel de nieuwe als de oude vertalers en verklaarders de profetie wel verkeerdelijk (zie noot 5) in gunstigen zin. De profeet toch schijnt te voorzien dat de toekomstige koningen den weg van godsvrucht en rechtvaardigheid zullen verlaten en daarom hunne straf niet zullen ontgaan. Wat omvang en metrischen vorm betreft herinnert het stuk aan de gnomische spreuken Prov. XXX 1-6 en XXXI 1-9, door inleiding en inhoud aan de voorspellingen van Balaäm, Num. XXIV 3 volg. en 15 volg. In den grondtekst tellen de verzen, in zooverre zij niet verminkt zijn, drie rijzingen; telkens vier verzen maken eene strophe uit.</div>
<div id="n2357">Eerste strophe, metrische inleiding, niet van den dichter-profeet, maar van den redactor (vgl. v. 2 en 3). Achter <hi type="italic">Isaï's zoon</hi> viel blijkens het metrum iets uit, hetwelk bezwaarlijk te gissen valt. Ook hetgeen in den grondtekst op <hi type="italic">zoo sprak de man</hi> volgt is verminkt en daarbij verschreven. Men vertaalt <hi type="italic">hoekkam ʽal</hi> gemeenlijk met: ‘hoog verheven’, maar dit is taalkundig bedenkelijk. Naar eene niet ongegronde gissing luidde de zinsnede in navolging van Num. XXIV 3: ‘ʼasjer ʽajin sjethoem’, d.i. wiens oog geopend werd. <hi type="italic">Over den gezalfde van den God van Jacob</hi>; Hebr.: ‘<hi type="italic">De</hi> gezalfde van....’. <hi type="italic">De uitgelezen zanger van Israël;</hi> naar het Hebr., met het oog op Exod. XV 2 en Ps. CXVII 14: ‘en de vriend van den door Israël Geprezene’, d.i. van God. In haar geheel zal de strophe wellicht als volgt moeten luiden. 
<lg><l>Zoo spreekt David, de zoon van Isaï....</l>
<l>En zoo spreekt de man, wiens oog geopend werd,</l>
<l>De gezalfde van den God van Jacob</l>
<l>En de vriend van den door Israël Geprezene.</l></lg>
</div>
<div id="n2358">Tweede strophe, blijkbaar de inleiding van den profeet zelf, naar den grondtekst:
<lg><l>‘De Geest van Jahwe spreekt in mij,</l>
<l>En zijn woord is op mijne tong.</l>
<l>Zoo sprak de God van Israël,</l>
<l>Mij verkondigde de God van Israël’.</l></lg>
Voor het laatste <hi type="italic">van Israël</hi> vermoedelijk te lezen: ‘van Jacob’.</div>
<div id="n2359">Derde strophe, eene lofprijzing van den rechtvaardigen heerscher, naar den verbeterden grondtekst (‘jaree eth ʽelohim voor <hi type="italic">jireath ʽelohim</hi>, ‘keoor’ voor <hi type="italic">oekeoor</hi>, ‘bizrah’ voor <hi type="italic">jizrah,</hi> ‘menageeah mimmatar desjeʼ ha-ʽarets’ voor ‘<hi type="italic">minnogah mimmatar desjeʼ meeʽarets</hi>’):
<lg><l>‘Wie rechtvaardig heerscht over de menschen,</l>
<l>Een heerscher, die God vreest,</l>
<l>Hij is als het licht van den morgen,</l>
<l>als de zon opgaat zonder wolken,</l>
<l>Die (d.i. de morgen) doet glinsteren</l>
<l>na den regen de planten der aarde’.</l></lg></div>
<div id="n2360">Vierde strophe naar het Hebr. (met weglating van het derde <hi type="italic">ki):</hi>
<lg><l>‘Niet aldus mijn huis vóór God,</l>
<l>Want een eeuwige overeenkomst heeft Hij met mij gemaakt,</l>
<l>Die nauwkeurig vastgesteld en onderhouden wordt:</l>
<l>Dat alle hulp en alle genade niet zal baten’.</l></lg>
De zin is wel deze: Mijne nakomelingen zullen geen rechtvaardige en godvreezende heerschers zijn en daarom ook niet door Gods zegen het volk ten zegen zijn; want overeenkomstig het eeuwigdurend en onkrenkbaar verbond tusschen God en mij zal vanwege het wangedrag van mijn geslacht alle hulp en alle genade, welke het als mijn nageslacht ontvangen zal, toch niet baten, d.w.z. mijne nakomelingen op den troon zullen als van God afvallig door Hem verworpen worden.</div>
<div id="n2361">Het Hebr. ‘oebelijja al kekoets moenad koellaham’, d.i. woordelijk: ‘maar de booze (de boozen) als doorn op de vlucht gedreven al te maal’, is zeker bedorven. Geen der tot dusverre voorgestelde verbeteringen voldoet. Met het oog op hetgeen volgt en op den tekst der Septuag. zal men wellicht mogen lezen: ‘oebelijjaʽal kekoetsim need lekalah’, d, i. maar de boozen (zijn) als doornen een hoop ter verdelging, m.a.w. de boozen zijn als een stapel doornen onnut en tot uitroeiing gedoemd. Ten onrechte neemt men algemeen aan dat het woord <hi type="italic">need</hi>, niet in het algemeen een hoop, maar een hoop <hi type="italic">van garven</hi> beteekent; vgl. Exod. XV 8; Jos. III 13 en 16; Ps. XXXII 7. De uitdrukking <hi type="italic">lekalah</hi> wordt ook II Par. XII 12 en Ezech. XIII 13 gebezigd.</div>
<div id="n2362">Deze zinsnede, welke slechts twee rijzingen heeft en de strophe langer maakt dan zij behoort te zijn, schijnt eene prozaïsche randbemerking op v. 7.</div>
<div id="n2363">In den grondtekst eindigt dit vers met ‘basj-sjabeth’, wat vermoedelijk verschreven is en zeggen wil dat de spreuk op den sabbat placht gelezen te worden (vgl. Ps. XVI 1). <hi type="italic">En als iemand.... aanvatten;</hi> naar het Hebr.: ‘En de man (de menschen) valt aan op hen’. <hi type="italic">Wapent zich met ijzer en speerschacht;</hi> Hebr.: ‘gewapend met....’. In haar geheel schijnt de laatste strophe aldus te moeten luiden:
<lg><l>‘De boozen (zijn) als doornen een hoop ter verdelging,</l>
<l>En de menschen vallen er op (op de doornen) aan,</l>
<l>Zij die gewapend zijn met ijzer en speerschacht,</l>
<l>En in het vuur zullen zij (de doornen) verbrand worden.’</l></lg>
<hi type="italic">Met ijzer (zwaard) en speerschacht.</hi> Dichterlijk gaat de profeet van het beeld (de doornen) over op het afgebeelde, de boozen, die met zwaard en speer worden uitgeroeid, evenals doornen, die ook niet met de hand worden aangetast.</div>
<div id="n2364">Het vijfde stuk van het aanhangsel (v. 8-39) is eene nieuwe opsomming van David's helden met vermelding van eenige hunner stoutste avonturen veel overeenkomst vertoonend met die van XXI 15-22 en vermoedelijk aan dezelfde bron als deze ontleend. De Chroniekschrijver lascht (I Par. XI 11-47) dezelfde lijst in terstond na het verhaal van de verovering en opbouwing van Jerusalem, waar zij ook beter past. Door vergelijking der twee teksten, ook in de vertalingen, kunnen beide worden opgehelderd en aangevuld.</div>
<div id="n2365">Door de in den grondtekst voorkomende, zeer verschreven eigennamen als voorwerpsnamen te vertalen, kwam Hiëronymus er toe, de geheele plaats van David te verstaan, wiens naam dan ook later in niet weinige handschriften der Vulgaat herhaald werd. Naar den met groote zekerheid herstelden grondtekst moet de plaats intusschen luiden: <hi type="italic">Isjbaäl</hi>, de Hachmoniet, een rosj-hasjalisjim; deze zwaaide zijn spies over achthonderd, in eens geveld’. Om de bekende reden (zie II noot 8) werd de naam <hi type="italic">Isjbaäl</hi> in Isjboseth veranderd, wat tot verdere afwijkingen aanleiding gaf. <hi type="italic">Hachmoniet</hi> is gelijk aan nakomeling van <hi type="italic">Hachmon,</hi> van elders onbekend. <hi type="italic">Rosj-ha-sjalisjim</hi> is evenals <hi type="italic">sjalisjim</hi> een militaire titel, ook bij andere oude volken van het Oosten gebruikelijk. Voor <hi type="italic">achthonderd</hi> heeft de Chroniek ‘driehonderd’. Het is geenszins uitgesloten, dat de rosj-ha-sjalisjim met de onder zijn onmiddellijk bevel staande kleine bende de veel grootere troep der Philistijnen aanviel en versloeg.</div>
<div id="n2366">Naar het Hebr., met behulp van I Par. XI 12-13 (Hebr.) gewijzigd: ‘En na dezen (was) Eleazar, <hi type="italic">de zoon van Dodo</hi>, de Ahohiet, van de drie helden. Hij was met David te <hi type="italic">Pas-Dammin</hi> en de Philistijnen waren daar verzameld’. <hi type="italic">De Ahohiet;</hi> een Benjaminietisch geslacht Ahoha (Vulg. Ahoë) wordt I Par. VIII 4 vermeld. <hi type="italic">Van de drie helden.</hi> Eleazar vormde met Jesbaäl (v. 8) en Semma (v. 11) het meest befaamde drietal van 's konings helden. Over <hi type="italic">Pas-Dammin</hi> zie I Reg. XVII 1 met de betreffende noot.</div>
<div id="n2367">Volgens den grondtekst: ‘En de mannen van Israël weken, maar hij hield stand’.</div>
<div id="n2368">Door samentrekking der vermoeide spieren.</div>
<div id="n2369">Vermoedelijk het tegenwoordige dorp Ararah, zie Jos. XV noot 19 en I Reg. XXX noot 15. Vgl. Judic. XV noot 12, einde, en voor Semma Judic. XVI noot 40.</div>
<div id="n2370">Naar den grondtekst vermoedelijk: ‘te Lechi’, zie Judic. XV noot 12.</div>
<div id="n2371">Naar het Hebr. met geringe wijziging: ‘de (zooeven genoemde) drie <hi type="italic">rosj-ha-sjilisjim</hi>’.</div>
<div id="n2372">Volgens de Chroniek: ‘naar de rots’.</div>
<div id="n2373">Hebr.: ‘in het dal Raphaïm; zie V noot 18.</div>
<div id="n2374">Bezwaarlijk kon David aan de drie dapperen een beter bewijs van waardeering en een beter voorbeeld van zelfbeteugeling geven.</div>
<div id="n2375">Naar het Hebr. met de noodige wijziging: ‘rosj-ha-sjalisjim’.</div>
<div id="n2376">De vermoedelijke zin is: ‘onder de sjalisjim was hij (voorheen) van die bijzonder dapperen de meest befaamde en (daarom) werd hij hun hoofd, d.i. rosj-ha-sjalisjim; toch evenaarde hij als held niet het boven genoemde drietal’.</div>
<div id="n2377">Naar den grondtekst vermoedelijk: ‘Banaias.... een man van kracht, volbrenger van groote daden, van Cabseël’. Deze plaats wordt Jos. XV 21 onder de steden van Juda genoemd.</div>
<div id="n2378">Hebr.: ‘ʽeth-sjenee arieel’. <hi type="italic">Arieel</hi> beteekent ‘leeuw Gods’, d.i. volgens sommigen een bijzonder sterke leeuw. Maar naar allen schijn is <hi type="italic">Arieel</hi> (een enkelvoud en daarom niet passend bij het voorafgaande <hi type="italic">twee)</hi> een eigennaam en zal men met de Septuag. moeten lezen: ‘de <hi type="italic">twee zonen</hi> van Arieel in Moab’.</div>
<div id="n2379">Men kan den grondtekst met geringe wijziging wellicht beter aldus vertalen: ‘en hij <hi type="italic">placht (jeereed</hi> voor ‘j<hi type="italic">ee</hi>rad’) af te dalen en den leeuw (d.i. de leeuwen, welke hij versloeg) <hi type="italic">te werpen</hi> in den put in den sneeuwtijd. Als er sneeuw lag, kon hij het verslagen roofdier gemakkelijk daarheen trekken.</div>
<div id="n2380">De Chroniek voegt hier nog bij: ‘als een weversboom’.</div>
<div id="n2381">Naar den verbeterden grondtekst: ‘en hij had naam ouder de sjalisjim, en hij was befaamd onder de sjalisjim, maar de drie evenaarde hij niet’.</div>
<div id="n2382">Naar de Luciaansche Septuag.: ‘tot zijn lijfwachter’.</div>
<div id="n2383">De hier beginnende lijst van helden leidt de Chroniekschrijver in met de woorden: ‘En de gibborim in het leger’. Voor <hi type="italic">onder de dertig</hi> te lezen ‘van de sjalisjim’. Of dit, gelijk sommigen meenen, ook op al de volgenden slaat, schijnt twijfelachtig.</div>
<div id="n2384">Naar het Hebr.: ‘de zoon van Dodo’. Deze Elchanan is niet te vereenzelvigen met dien van v. 9.</div>
<div id="n2385"><hi type="italic">Elica</hi> komt I Par. XI 1 niet voor. <hi type="italic">Van Harodi</hi> zou kunnen wijzen op de Judic. VII 1. genoemde <hi type="italic">bron Harad</hi> (Hebr. <hi type="italic">Charod)</hi>, welke (zie de betreffende noot) in het Overjordaansche te zoeken is. Maar volgens de Chroniek was <hi type="italic">Semma</hi> (Sammoth) een Aroriet. Zie hierboven noot 14.</div>
<div id="n2386">In <hi type="italic">Phalti</hi> schuilt wellicht het Bethphelet, Jos. XV 27 onder de steden van Juda vermeld. <hi type="italic">Thecua,</hi> zie XIV noot 1.</div>
<div id="n2387"><hi type="italic">Anathoth</hi> (zie Jos. XXI 18) priesterstad van Benjamin, dicht bij Jerusalem, geboortestad van Jeremias. Voor <hi type="italic">Mobonnaî</hi> overeenkomstig XXI 18; I Par. XI 29, XX 4, XXVII 11 te lezen: Sobbochaï. <hi type="italic">Van Husathi</hi>, zie XXI 18 met noot 18.</div>
<div id="n2388"><hi type="italic">De Ahohiet</hi>, zie hierboven noot 11. <hi type="italic">De Nethophathiet.</hi> Netuphath, vermoedelijk het tegenwoordige dorp <hi type="italic">Bet Nettîf</hi> bij Bethlehem, wordt IV Reg. XXV 23; I Esdr. II 12; II Esdr. VII 26; Jer. XL 8 vermeld.</div>
<div id="n2389"><hi type="italic">De Pharathoniet</hi>, zie Judic. XII 15 en I Par. XXVII 14. <hi type="italic">Van de beek</hi> (Hebr. ‘de beken’) Gaäs, vermoedelijk te zoeken bij den berg Gaäs, zie Jos. XXIV noot 16.</div>
<div id="n2390"><hi type="italic">Abialbon</hi> heet in de Chroniek Abiël. Vermoedelijk werd deze naam gewijzigd en luidde hij oorspronkelijk Abibaäl. <hi type="italic">De Arbathiet</hi> beteekent waarschijnlijk: van Beth-Araba, zie Jos. XV 6. <hi type="italic">Van Beromi</hi>, d.i. van Bahurim, zie XVI 5.</div>
<div id="n2391">D.i. van Salebim, zie Jos. XIX 42, Judic. I 35 en I Reg. IX noot 5.</div>
<div id="n2392">Vgl. v. 25, doch blijkbaar zijn v. 32 <hi type="italic">b</hi> en 33 <hi type="italic">a</hi> verschreven. Mogelijk luidden zij oorspronkelijk (zie I Par. XI 33 met noot 16): ‘Benihassem, de Gersoniet, Jonathan, de zoon van Sage, de Arariet’.</div>
<div id="n2393">Naar den grondtekst: ‘Eliphet.... <hi type="italic">de</hi> zoon van een Maächatiet’; zie XX 14.</div>
<div id="n2394">Vgl. XV 12.</div>
<div id="n2395"><hi type="italic">Carmel</hi>, zie I Reg. XXV 2. <hi type="italic">Van Arbi;</hi> vermoedelijk wordt <hi type="italic">Arab</hi> (Jos. XV 52) in het bergland van Juda bedoeld.</div>
<div id="n2396">Naar de Septuag. en I Par. XI doen vermoeden, moet dit vers luiden: ‘Igaäl (of: Joëel), de zoon (of broeder) van Nathan, Misba (Misbahar), de zoon van Agaraï (Agaddi).</div>
<div id="n2397"><hi type="italic">Van Ammoni</hi>, d.i. de Ammoniet. <hi type="italic">De Berothiet</hi>, zie IV 2.</div>
<div id="n2398">Het laatste stuk van het aanhangsel (XXIV, vgl. I Par. XXI, blijkbaar uit dezelfde bron) verraadt zich door zijn aanhef: ‘En opnieuw....’ als voorheen deel uitmakend van een ander geschiedwerk en door zijn slot (v. 25 <hi type="italic">b</hi>, vgl. met I Par. XXI 14 <hi type="italic">b</hi>) als oorspronkelijk met het vernaal over de vermoording der Gabaonieten vereenigd. Hier als los aanhangsel bijgevoegd, onderging het, naar het schijnt, weinig of geen verandering; door den Chroniekschrijver daarentegen ingelascht in zijn geschrift, werd het hier en daar overeenkomstig het doel van den schrijver gewijzigd.</div>
<div id="n2399">Naar het Hebr. duidelijker: ‘en zette David tegen hen (de Israëlieten) aan, zeggende: Ga.... Juda’. <hi type="italic">Opnieuw</hi> ('s Heeren <hi type="italic">eerste</hi> gramschap werd veroorzaakt door de vermoording der Gabaonieten) heeft het volk Gods toorn opgewekt en moet gekastijd worden. Daarom <hi type="italic">laat God toe</hi> dat het hoofd van het volk, volgens den Chroniekschrijver ‘op aansporing van Satan’, eene zondige daad verricht, voor welke met den koning ook het volk moet boeten. Vgl. I Reg. XXVI 19. De zware straf (zie v. 15) doet de zonde van David zeer groot verschijnen, en dat zij vooral neerkwam op het volk, geeft reden om te vermoeden, dat het volk of althans eene partij onder het volk medeplichtig was met den koning. Zie verder noot 5.</div>
<div id="n2400">Volgens v. 4 en I Par. XXI 2 te lezen: ‘tot Joab <hi type="italic">en zijne legeroversten</hi>’. Door den veldheer en zijne legeroversten te houden, zou de telling enkel over <hi type="italic">de strijdbare mannen</hi> van Israël gaan. Zie ook v. 9.</div>
<div id="n2401">Naar het Hebr.: ‘Voege de Heer.... bij dit volk nog honderdmaal meer dan zij thans zijn, terwijl de oogen van mijnen heer en koning het aanzien’, d.w.z. nog bij David's leven.</div>
<div id="n2402">De Chroniekschrijver laat Joab hier nog bijvoegen (Hebr.): ‘Waarom zou het Israël <hi type="italic">tot schuld</hi> worden?’ Geheel overeenkomstig de opvatting van den schrijver, in v. 1 geuit, begreep dus ook Joab dat David iets zeer zondigs voorhad en voorzag hij zelfs dat de straf daarvoor ook op <hi type="italic">Israël</hi> zou neerkomen. Daaruit valt te besluiten dat het zondig voornemen van David beantwoordde aan een zondig verlangen van het volk of althans van een gedeelte van het volk, voorts dat de zondigheid in meer moet hebben bestaan dan in de ijdelheid, welke de schriftverklaarders zeker niet ten onrechte bij den koning of bij den koning en zijn volk onderstellen. Nu blijkt uit I Par. XXVII, dat David na en bij gelegenheid van de telling zijn volk geheel op militaire leest ging schoeien (v. 1-15) en ook in andere opzichten het schitterend machtsvertoon zijner heidensche buren begon na te bootsen (v. 16-22, v. 25-31, v. 32-34). Men mag wel onderstellen dat zulks strookte met de wenschen der machtige partij, welke voorheen onstuimig een koning begeerd had; maar zeker mishaagde het aan den God des Verbonds, die voorzag hoe koning en volk, op den ingeslagen weg voortgaande, zich meer en meer van Hem en hunne roeping zouden vervreemden. Het valt bij al de vroomheid van David en bij al zijne groote verdiensten ten opzichte van den godsdienst niet te ontkennen dat reeds hij door zijne wereldsche staatsregeling Israël den weg opzond, welke zoo spoedig tot de scheuring leidde; evenmin dat het volk reeds tijdens zijne heerschappij de treurige gevolgen begon te ondergaan, welke Samuel (I Reg. VIII 11-18) van het koningschap voorspeld had. Gelijk God toen de instelling van het koningschap niet belette, belet Hij ook thans niet de uitvoering van David's voornemens, welke maar al te wel strookten met die van de op de heidensche volken naijverige Israëlieten; maar op ondubbelzinnige wijze geeft Hij zijn mishagen te kennen. In dit licht beschouwd verschijnt de zware kastijding van koning en volk volkomen gerechtvaardigd.</div>
<div id="n2403">Bij het volgen van Joab, wiens tocht de Chroniekschrijver niet verhaalt, dient men in het oog te houden dat hij zeker binnen de grenzen van Israël bleef. Ook indien David toen de naburige volken reeds bedwongen had, zou hij die toch niet mede aan eene telling onderworpen hebben, welke ten doel had te bepalen hoeveel strijdbare mannen <hi type="italic">Israël</hi> kon stellen. Volgens I Par. XXVII 24 voleindigde Joab zijne taak niet. Met den stam Levi, die uitteraard van de telling was uitgesloten, bleef blijkens I Par. XXI 6 ook Benjamin ongeteld.</div>
<div id="n2404">Joab ging uit van de zuidelijke grens van het Overjordaansche. Met behulp van de Luciaansche Septuagint, alsmede van Deut. II 36; Jos. XII 2 (zie noot aldaar), XIII 9 en 16, zal men v. 5 en 6 <hi type="italic">a</hi> (Hebr.) aldus moeten herstellen: ‘En zij zetten over den Jordaan <hi type="italic">en begonnen bij Aroër en bij den Burg</hi> (Hebr. ha-ʽIr), welke (is) <hi type="italic">in het midden der Beek, in de richting van Gad</hi> (het Hebr. <hi type="italic">ha-Gad</hi> is de vierde, de richting aanduidende naamval) <hi type="italic">en naar Jazer heen</hi>’. <hi type="italic">Aroër</hi> (vgl. Num. XXXII 34; IV Reg. X 33), te onderscheiden van ‘Aroër, dat tegenover Rabba ligt’ (zie Jos. XIII 25 en noot 21), is het tegenwoordige Arair, eene stad in puinen, gelegen op een heuvel boven het steile Arnondal (hier en elders eenvoudig ‘de Beek’ geheeten), dat de grensscheiding tusschen Israël en Moab vormde (vgl. Num. XXI 13 en 16; Deut. II 36; Judic. XI 22). <hi type="italic">De Burg</hi> moet de burg van of bij Aroër zijn, welke in het bed van ‘de Beek’ lag tot dekking van de voormalige brug, bij welker overblijfselen men ook nog resten van andere oude bouwwerken vindt. Van Aroër uitgaande trekt Joab <hi type="italic">in de richting van Gad,</hi> d.i. noordwaarts door het stamgebied van Ruben, en <hi type="italic">naar Jazer heen,</hi> welke stad ook Num. XXI 24 als een grensstad van Israël voorkomt en waarschijnlijk te vereenzelvigen is met de <hi type="italic">Sar</hi> of <hi type="italic">Tsar</hi> genoemde ruïnen, gelegen aan den van ʽAmman westwaarts leidenden weg; vgl. Judic. XI noot 25.</div>
<div id="n2405">Naar den grondtekst: ‘En zij kwamen naar Galaäd en naar het land Tachtim Hodsji en kwamen tot Dan Jaän’. <hi type="italic">Galaäd</hi> is de landstreek noordelijk van de rivier Jeboc of Jaboc. Voor <hi type="italic">naar het land Tachtim Hodsji.</hi> dat onverstaanbaar is, heeft Lucianus: ‘en naar het land der Hetheërs Cedes’. Van die lezing biedt het laatste bestanddeel zeker eene vingerwijzing tot herstel van den tekst. Uit het Noorden van Galaäd, waar het Overjordaansche gebied van het rijk eindigde, westwaarts gaande, moest Joab (steeds binnen de grenzen blijvend) noodzakelijk komen bij <hi type="italic">Cades</hi> of <hi type="italic">Cedes</hi> (Hebr. <hi type="italic">Kedesj)</hi> van Nephthali (zie Jos. XII 2, XIX 37, XX 7 met noot 4, XXI 32), hetwelk op den bergketen, die het dal van den Bovenjordaan naar het Westen afsluit, gelegen was en nog in belangrijke puinhoopen te herkennen valt. Echter is bij dit Cades de vermelding der Hetheërs niet waarschijnlijk, reden waarom vele nieuweren denken aan de uit Egyptische gedenkteekenen bekend geworden stad der Hetheërs Cedes aan den Orontes. Maar die stad behoorde niet tot het rijk van David. Men kan de moeilijkheid door een geringe wijziging van het Hebr. (weglating van een <hi type="italic">m</hi>, vermoedelijk ontstaan door verdubbeling van de volgende <hi type="italic">h)</hi> opheffen en lezen: ‘we-al erets <hi type="italic">tachat ha-Kedesj</hi>’, vertaald: ‘en naar het land <hi type="italic">onder Cades</hi>’. Daarmede is dan blijkbaar zoowel de oostelijke als de westelijke helft der vallei van den Bovenjordaan bedoeld, welke, beide door het vrij hoog gelegen Cades beheerscht, beide ook deel uitmaakten van het rijk van David. Van daar langs den Jordaan noordwaarts trekkend, kwam Joab naar de bekende noordelijke stad van Israël, <hi type="italic">Dan</hi>, hier <hi type="italic">Dan Jaän</hi> geheeten, vermoedelijk naar den Phenicischen afgod Baäl-Jaän, die in de nabijheid van het oude Laïs of Lesem een vermaarden tempel had. De Latijnsche vertaler las blijkbaar: ‘Dan Jaär’, d.i. Dan van het woud. Volgens die lezing zou de in eene boschrijke streek gelegen stad Dan, in tegenstelling tot het kale stamgebied van Dan, zoo genoemd zijn.</div>
<div id="n2406">Naar den verbeterden grondtekst: ‘(6 <hi type="italic">b</hi>) en zij bogen om naar Sidon heen (7 <hi type="italic">a</hi>) en kwamen naar het bevestigde Tyrus en alle steden der Heveërs en Chanaäneërs’. Van Dan trokken zij eerst in noordwestelijke richting op Sidon af, dan zuidwaarts langs Palaetyrus (zie Jos. XIX 29 met noot 26) door al de steden heen, voorheen bewoond door de Hetheërs <hi type="italic">(Heveërs</hi> is schrijffout, zie Judic. III noot 16), later ten deele door Philistijnen, thans deel uitmakend van het rijk van David.</div>
<div id="n2407">Volgens den grondtekst: ‘en zij kwamen uit in den Negeb van Juda te Bersabeë’. Daar David in geheel het Westjordaansche land van Phenicië af meester was, vielen van daar af geen grenssteden meer te vermelden. De schrijver vergenoegt zich daarom met de mededeeling, dat Joab geheel deze streek (zie evenwel noot 5) tot aan de zuidelijkste stad van het rijk doorkruiste.</div>
<div id="n2408">De getallen van dit vers, in de Chroniek nog grooter, zijn zeker niet oorspronkelijk. Een land als Israël kon bezwaarlijk bij de anderhalf millioen strijdbare mannen van twintig jaren en daarboven (zie I Par. XVII 23) op de been brengen. Ook heeft Juda alleen zeker niet ruim een derde van het geheel gesteld. Volgens I Par. XVII 1-15 schijnt dan ook David's krijgsmacht hoofdzakelijk te hebben bestaan uit twaalf, naar de twaalf stammen genoemde afdeelingen van vier en twintig duizend man elk en dus nog geen driehonderd duizend te hebben bedragen. Daar men lang weerplichtig bleef, schijnt dat getal niet te groot.</div>
<div id="n2409">In de Chroniek gaat aan <hi type="italic">en David zeide tot den Heer</hi> vooraf: ‘Maar deze zaak was kwaad in de oogen Gods; daarom sloeg Hij Israël’. Mogelijk vertoonde zich reeds terstond hier en daar de pest, welke weldra van Dan tot Bersabeë zoo hevig woedde. Daardoor verontrust komt David in de stilte van den nacht (zie v. 11 <hi type="italic">a</hi>: ‘David stond dan <hi type="italic">des morgens</hi> op’) tot inkeer en belijdt zijne schuld, waarop God zich hem in zooverre barmhartig betoont, dat Hij hem laat voorstellen uit drie straffen zelf eene te kiezen. Bij David komend, behoeft dan ook de ziener hem niet, gelijk voorheen Nathan (XII 1-7), eerst tot inkeer te brengen. Ten onrechte dus houden vele nieuweren v. 10 voor ingeschoven of verschoven.</div>
<div id="n2410">In den grondtekst is de volgende godspraak, die door v. 13 <hi type="italic">a</hi> onderbroken wordt, weder metrisch. Zij bestaat uit zes verzen van vijf rijzingen, gelijk men die bij de oude profeten meestal vindt. Wat die verzen bijzonder kenmerkt is, dat zij behoudens het derde, dat intusschen verschreven schijnt, maar wel te herstellen is, eindigen op <hi type="italic">cha</hi>, (bezittelijk of persoonlijk voornaamwoord of suffix).</div>
<div id="n2411">Naar het Hebr., twee verzen: ‘Zoo spreekt Jahwe: Drie dingen stel Ik voor <hi type="italic">u;</hi> Kies één daarvan en Ik zal het aandoen <hi type="italic">u</hi>’.</div>
<div id="n2412">Door verschuiving en verschrijving van enkele woorden in het ongereede geraakt, zal dit gedeelte der godsspraak, met het oog op maat en rijm en met behulp van de Grieksche en de Syrische vertaling, alsmede van I Par. XXI 12 verbeterd, aldus moeten luiden: ‘Of <hi type="italic">drie</hi> jaren honger, en deze vervolgend (kwellend) <hi type="italic">u</hi>, Of drie maanden vluchten voor het aangezicht der vijanden van <hi type="italic">u</hi>, Of dat er zij drie dagen pest in het land van <hi type="italic">u.</hi> Nu merk op en zie, wat ik zal antwoorden aan wie mij zendt tot <hi type="italic">u</hi>’. De Chroniek geeft, naar het schijnt, de godspraak minder woordelijk.</div>
<div id="n2413">Met de ‘menschen’ zijn hier David's tegenstanders in de tweede der voorgestelde straffen bedoeld. De koning wijst hier dus enkel die tweede straf af en doet nog geen keuze tusschen de eerste en de derde. Zijn beweegreden is, dat de haatdragende mensch in tegenstelling tot God meestal geen ontferming kent.</div>
<div id="n2414">Volgens de Septuag. viel vóór dit vers een stuk uit en moet de plaats in haar geheel ongeveer luiden: ‘<hi type="italic">En David koos de pest. En (het waren) de dagen van den tarweoogst.</hi> Toen zond de Heer pest over Israël. <hi type="italic">En de plaag begon onder het volk en</hi> (of wellicht wegens den aanhef van v. 16 beter: <hi type="italic">en de Engel des Heeren)</hi> sloeg van Dan tot Bersabeë zeventig duizend man’. (De woorden van Vulgaat en grondtekst: ‘van den morgen tot den (een) vastgestelden tijd’, waaraan in den Griekschen tekst beantwoordt: ‘van den morgen tot het uur van den maaltijd’, schijnen of een randbemerking of door dubbelschrijving en misduiding van <hi type="italic">van Dan tot Bersabeë</hi> te zijn ontstaan.) Zeker verdient de langere tekst de voorkeur. Deze toch laat David overeenkomstig Gods verlangen zelf de straf kiezen en bereidt door de vermelding van ‘de dagen van den tarweoogst’ de ontmoeting van David en Areüna <hi type="italic">op den dorschvloer</hi> van laatstgenoemde voor. Mogelijk heeft het minder volledige verhaal van den Chroniekschrijver geleid tot schrapping van hetgeen onze plaats in den grondtekst oorspronkelijk meer had.</div>
<div id="n2415"><hi type="italic">De Engel des Heeren.</hi> Ook IV Reg XIX 35 (vgl. Isai. XXXVII 36; Eccli. XLVIII 24; I Mach. VII 14) verschijnt de Engel des Heeren in het leger van Assyrië als pest en dood verspreidend. <hi type="italic">De dorschvloer van Areüna (Ornan</hi>, volgens den Chroniekschrijver) lag even buiten Jerusalem. Tot dicht bij Jerusalem had zich de pest dus reeds verspreid, toen God, nog vóór het verstrijken der drie dagen, zich over de ellende ontfermde. Maar gelijk uit het volgende blijkt, wil Hij dat David in den geest van boetvaardigheid daarom vrage. Daartoe beweegt Hij hem door eene schrikwekkende verschijning: David ziet den Engel des Heeren boven den dorschvloer van Areüna, hoe hij <hi type="italic">het bloote zwaard tegen Jerusalem richt</hi> (zie volgende noot). Op die verschijning bereidt v. 16 den lezer voor. Het wil dus niet zeggen dat God de plaag nu reeds stuitte (vgl. ook I Par XXI 27), maar dat Hij voornemens was het te doen.</div>
<div id="n2416">De hier weer uitvoeriger Chroniekschrijver verhaalt (Hebr.): ‘En David sloeg zijne oogen op en zag den Engel des Heeren, staande tusschen de aarde en den hemel, het ontbloote zwaard in zijne hand uitgestrekt tegen Jerusalem; toen viel David en de oudsten, in boetkleederen gehuld, op hun aangezicht’. Vanwege de ramp, welke Israël treft, zijn de oudsten om den koning verzameld, als deze (misschien ook de oudsten) plotseling de ontzagwekkende, vermoedelijk slechts enkele oogenblikken durende verschijning ziet.</div>
<div id="n2417">De komst en de boodschap van Gad geven aan David zekerheid, dat zijn gebed verhoord wordt. Het op den dorschvloer van Areüna te bouwen altaar, d.w.z, de offerande, welke David op dat altaar gaat opdragen, zal de plaag doen eindigen (zie slot van v. 21). Naar ons v. 18 <hi type="italic">a</hi> moet de verschreven aanhef van v. 18 in de Chroniek verbeterd worden.</div>
<div id="n2418">Naar het Hebr. met geringe wijziging: ‘Toen nu Areüna <hi type="italic">van boven</hi> (d.i. van den hooggelegen dorschvloer) <hi type="italic">neerzag</hi> en den koning en zijne dienaren op zich zag toekomen’. Het hieraan beantwoordende vers in de Chroniek is zeker foutief en naar onze plaats te verbeteren. Voor Areüna was de verschijning zeker niet zichtbaar geweest. In het Hebr. verschijnt de schrijffout volkomen begrijpelijk. - In de Chroniek volgen op de verschreven woorden zeer passend nog deze: ‘Ornan was juist aan het dorschen der tarwe’.</div>
<div id="n2419">Op dat oogenblik had zij dus nog niet opgehouden. Zie noot 18 en ook v. 25.</div>
<div id="n2420">Eene in het Oosten nog gebruikelijke wijze van dorschen geschiedt door middel van de dorschslede (Hebr. marag), eene op twee of drie met ijzeren tanden bezette rollen loopende slede, waarop eene zitting voor den dorscher. Daarop plaats nemend en zoo haar gewicht vermeerderend, laat deze de slede door in het juk loopende runderen over het graan trekken. Areüna nu wijst hier <hi type="italic">de runderen</hi>, waarmede hij juist aan het dorschen is, als offerdieren en <hi type="italic">de slede</hi> (Hebr. ‘de sleden’) en <hi type="italic">de jukken</hi> als brandhout, volgens de Chroniek ook ‘de tarwe als spijsoffer’ aan.</div>
<div id="n2421">Naar eene met behulp van de Septuag. verbeterde lezing van het Hebr.: ‘Dit alles schenkt <hi type="italic">de knecht van mijnen heer</hi> en koning aan den koning’.</div>
<div id="n2422">Naar de Chroniek <hi type="italic">zeshonderd</hi>, wel de juiste lezing. Zeker betaalde de koning een goeden prijs. Vgl. Gen. XXIII 15.</div>
<div id="n2423">De opgedragen offeranden waren, gelijk die van Gedeon (Judic. VI 18-21, 26 en 28), van Manue (Judic. XIII 19-20) en van Elias (III Reg. XVIII 30-38), zeker eigenlijke offeranden, maar van geheel buitengemeenen aard, door eene goddelijke verschijning veroorzaakt; zij eischten daarom niet, gelijk de gewone ritueele offeranden, de tegenwoordigheid der priesters en werden ook met opgedragen vóór de ark des Verbonds. Het is intusschen geenszins uitgesloten, dat David zijne offerande op den dorschvloer van Areüna door priesters liet opdragen. Gelijk de offeranden van Gedeon, Manue en Elias werd ook die van David, naar de Chroniek bericht, door vuur uit den hemel verteerd, reden waarom David <hi type="italic">voortaan</hi> zijne offeranden niet meer opdroeg te Gabaon, maar op de door de Goddelijke verschijning aangewezen plek, waar het zwaard van den engel hem bedreigd had en waar na het bouwen van den tempel het brandofferaltaar zijne door God zelf aangewezen plaats zoude vinden. Geheel ten onrechte zien daarom sommige nieuweren in I Par. XXI 23-30 eene poging van den Chroniekschrijver om de naar hun bewering onwettige handeling van David te verontschuldigen.</div>
<div id="n2424">Daar Achaz zonder twijfel omtrent dezen tijd gestorven is, kan de Is. XIV 29 bedoelde Assyrische koning (zie noot 22 ald. aan het einde) niet Teglathphalasar zijn, maar moet Sargon gemeend zijn, die in 721/0 volgens Babylonische bronnen in den oorlog met Elam de nederlaag had geleden (ofschoon hij zich zelf in zijne opschriften de overwinning toeschrijft) en die niet kon beletten dat Merodach-Baladan Babylon veroverde en zich daar als koning handhaafde. Deze verzwakking van Assyrië gaf den Philistijnen aanleiding om op te staan, en hoewel reeds in 720 koning Hanno van Gaza door Sargon werd overwonnen en gevangen genomen, poogden zij toch nog voortdurend het Assyrische juk af te werpen, zooals uit de opschriften van Sargon blijkt.</div>
<div id="n2425">De vier eerste verzen dienen om het verhaal van Adonias' optreden en Salomon's troonsbestijging in te leiden, vooral om II 13-25 voor te bereiden. <hi type="italic">David</hi> was tegen het einde zijner regeering, volgens II Reg. V 4, ongeveer in zijn zeventigste jaar; vgl. II 1, 10, 11. Dat hij was afgeleefd en lichamelijk uitgeput, is na al hetgeen hem wedervaren was zeer begrijpelijk.</div>
<div id="n2426">Volgens Flav. Josephus (Antiq. VII, 14, 3) gaven 's konings lijfartsen dezen raad.</div>
<div id="n2427">Van Sunam, aan de zuidergrens van den stam Issachar; zie Jos. XIX 18.</div>
<div id="n2428"><hi type="italic">Adonias</hi>, wiens Hebr. naam beteekent: Jahve is mijn Heer, de vierde zoon van David (II Reg. III 2-5), kon, na den dood van Ammon (II Reg. XIII 28, 29) en Absalom (II Reg. XVIII 15), als de oudste aanspraak maken op den troon. Van den tweeden zoon Cheleab (II Reg. III 3) wordt verder geen melding gemaakt; hij schijnt vroeg gestorven of om andere redenen niet in aanmerking gekomen te zijn. Adonias <hi type="italic">verhief zich</hi>, d.w.z. voerde een hoogen staat, om zich als troonopvolger te doen gelden. Maar hoewel bij de Hebreërs het koningschap erfelijk was, besteeg niet altijd de oudste den troon, doch soms degene, die door den regeerenden koning of door het volk werd aangewezen (zie II Par. XI 22; IV Reg. XIV 21; XXI 24; XXIII 30). Bovendien had God zich het recht voorbehouden om rechtstreeks zijnen plaatsvervanger aan te wijzen (zie Deut. XVII 15). Van dat recht had God ten derden male (na Saül en David) gebruik gemaakt, toen Hij aan David beloofd had, zijnen troon voor immer te bevestigen in den persoon van dengene, die uit hem nog zou geboren worden (II Reg. VII 12), te weten in Salomon, den welbeminde des Heeren (II Reg. XII 24 volg.). Daarom had David aan Bethsabee onder eede beloofd, dat haar zoon hem zou opvolgen, van welke belofte Nathan kennis droeg (v. 11-13). Dat Adonias hiervan niet onkundig was en te kwader trouw naar den troon stond, blijkt uit zijne gedragingen (zie v. 10).</div>
<div id="n2429">Hetzelfde deed Absalom, II Reg. XV 1.</div>
<div id="n2430">Adonias had evenals Absalom (II Reg. XIV 25 volg.), op wien hij in leeftijd volgde (II Reg. III 3 volg.), een <hi type="italic">schoon voorkomen</hi>, en dit was eene der redenen, waarom koning David, al te toegevend, hem dien hoogen stand liet voeren.</div>
<div id="n2431">Waarom <hi type="italic">Joab</hi> en <hi type="italic">Abiathar</hi>, die tot dusver aan David getrouw waren gebleven, <hi type="italic">de partij van Adonias</hi> hielden, is niet met zekerheid bekend. Joab had de gunst van David verloren (zie II 5) en hoopte wellicht zijn invloed te herwinnen door Adonias op den troon te helpen. <hi type="italic">Abiathar</hi>, van de lijn Ithamar, was de dienstdoende hoogepriester in het heiligdom der Ark op den Sion, terwijl <hi type="italic">Sadoc</hi> (v. 8), van de lijn Eleazar, in den tabernakel te Gabaon hoogepriesterlijke diensten verrichtte (vgl. I Par. XVI 39). Wellicht was Abiathar naijverig op Sadoc, die, daar hij op de eerste plaats genoemd wordt (vgl. II Reg. VIII 17; XV 24), den voorrang schijnt te hebben gehad.</div>
<div id="n2432"><hi type="italic">Banaïas</hi> stond aan het hoofd der Cerethiërs en Phelethiërs (v. 38), de koninklijke lijfwacht; zie II Reg. VIII 18; XX 23; XXIII 20 volg. <hi type="italic">Semeï</hi> is waarschijnlijk dezelfde als die IV 18 genoemd wordt. <hi type="italic">Reï</hi> is onbekend. Voor <hi type="italic">de kern van David's leger</hi> heeft het Hebr. en de Septuag.: ‘David's helden’, zie v. 10 en vgl. II Reg. XXIII 8-39.</div>
<div id="n2433">Evenals Absalom (II Reg. XV 12) wijdde hij het feestmaal (v. 25) door offers op te dragen, ten einde aan zijne inhuldiging tot koning een godsdienstigen schijn te geven. Dergelijke offers behoorden tot den niet openbaren, den bijzonderen eeredienst (vgl. Exod. XX noot 19). Voor <hi type="italic">den steen Zoheleth</hi> vertalen anderen: de Slangenrots; <hi type="italic">de bron Rogel</hi> lag in de nabijheid en aan de zuidoostzijde van Jerusalem (zie II Reg. XVII 17). <hi type="italic">Al de mannen van Juda,</hi> die aan het hof verbonden waren; als stamgenooten hadden zij de voorkeur.</div>
<div id="n2434">Door deze handelwijze toonde Adonias, dat hij niet onkundig was van Salomon's goddelijke uitverkiezing tot den troon. Daarom liet hij vooral den godsgezant <hi type="italic">Nathan</hi> achterwege.</div>
<div id="n2435"><hi type="italic">Nathan</hi> trad hier op in zijne hoedanigheid van profeet, om de belangen van Salomon, de zaak Gods, te bevorderen.</div>
<div id="n2436">In het geheim had Adonias zijn opzet beraamd, wel wetende, dat hij niet de rechthebbende was.</div>
<div id="n2437">Het <hi type="italic">leven</hi> van Bethsabee en Salomon stond op het spel. Want zegevierde Adonias, dan zou hij, naar Oostersche zeden, den mededinger, hier den alleen rechthebbende, met diens moeder uit den weg geruimd hebben.</div>
<div id="n2438">Wij weten niet, bij welke gelegenheid David dit aan Bethsabee gezworen had. Zie I Par. XXII 5-19, alwaar David zijnen zoon Salomon onderricht, dat hij de door God beloofde zoon was, in wien zijn troon voor immer zou bevestigd worden (II Reg. VII 12 volg.).</div>
<div id="n2439">d.i. Uwe woorden met mijn profetisch gezag en woord bekrachtigen.</div>
<div id="n2440">Daarom, omdat hij van ouderdom was uitgeput, verliet hij niet meer zijn slaapvertrek of zijne binnenkamer, tot welke alleen zijne vertrouwden bij hem toegang hadden.</div>
<div id="n2441">Uit dit vers volgt klaarblijkelijk, dat de troonopvolging aan Adonias niet van rechtswege toekwam, maar dat zij, volgens de beschikking van God, door zijn plaatsvervanger David moest bepaald worden. Zie noot 4.</div>
<div id="n2442"><hi type="italic">Schuldigen</hi>, als dezulken, die naar den troon gestaan hebben en derhalve des doods schuldig zijn. Zie v. 12 en vgl. II 22-46.</div>
<div id="n2443">Intusschen had Bethsabee zich verwijderd; zie v. 28. Dit deed ook Nathan, v. 28, toen Bethsabee weder geroepen werd; zie v. 32.</div>
<div id="n2444">Deze vraag had duidelijk ten doel, eene openlijke verklaring ter gunste van Salomon uit te lokken.</div>
<div id="n2445">Waarschijnlijk dezelfden als ‘de mannen van Juda’ in v. 9. Of moet men wellicht lezen gelijk in v. 19 ‘den legeroverste Joab’?</div>
<div id="n2446">Hiermede huldigden zij hem als koning. Zie I Reg. X 24.</div>
<div id="n2447">Volgens de Vulgaat, de Septuag. en de kantlezing van het Hebr. <hi type="italic">(uwen dienstknecht)</hi> had David aan Nathan verklaard, dat Salomon zijn opvolger zou wezen. De Hebr. tekstlezing heeft minder juist ‘uwe dienaren’.</div>
<div id="n2448">Deze zegenwensch was ook bij de Assyriërs en latere Perzen gebruikelijk. Zie Dan. II 4. Bethsabee drukte hiermede hare dankbaarheid uit voor 's konings beslissing.</div>
<div id="n2449"><hi type="italic">De dienaren</hi> zijn 's konings lijfwacht; zie noot 8 en v. 38; vgl. ook v. 47 met v. 36.</div>
<div id="n2450">Muilezels waren in David's tijd de rijdieren der aanzienlijken; zie II Reg. XIII 29 en XVIII 9. Iemand op 's konings rijdier of wagen doen zitten was oudtijds de hoogste eerbewijzing; vgl. Gen. XLI 43; Esth. VI 7-9. <hi type="italic">Gihon</hi> (zie II Par. XXXII 30 en XXXIII 14) was de naam van eene bron in de onmiddellijke nabijheid der stad. Waarschijnlijk moet men <hi type="italic">Gibeon</hi> of Gabaon lezen in de plaats van <hi type="italic">Gihon</hi> en is Salomon gezalfd voor het heiligdom aldaar; zie v. 39.</div>
<div id="n2451">In het koninklijk paleis.</div>
<div id="n2452">M.a.w. Moge de Heer instemmen met de beslissing van David.</div>
<div id="n2453">De woorden <hi type="italic">afdalen</hi> en <hi type="italic">opklimmen</hi> wijzen niet altijd op eene lager of hooger gelegen plaats; zie II Reg. V 17; XXIV 18; IV Reg. VI 18. Zij begaven zich naar Gihon of liever (zie noot 26) naar Gabaon. Zie voor <hi type="italic">de Cerethiërs</hi> enz., de koninklijke lijfwacht, II Reg. VIII 18.</div>
<div id="n2454">De <hi type="italic">hoorn</hi> bevatte waarschijnlijk de heilige zalfolie van Exod. XXX 23-31. Sadoc nam dien uit den <hi type="italic">tabernakel</hi>, waarschijnlijk (zie noot 26) uit het heiligdom van Gabaon, waar Sadoc hoogepriester was; is echter de tent bedoeld, welke David op den Sion had opgericht voor de Ark des Verbonds, II Reg. VI 17, dan moet men verklaren <hi type="italic">had genomen,</hi> want Gihon lag buiten Jerusalem.</div>
<div id="n2455">Opdat zij den gezalfden koning ter gedachtenis strekke bij God, volgens Num. X 10.</div>
<div id="n2456"><hi type="italic">De gansche menigte</hi>, die bij de zalving tegenwoordig was geweest.</div>
<div id="n2457">Zie II Reg XV 27.</div>
<div id="n2458">God aanbiddend en dankend, dat zijn wil door Salomon's troonsbestijging in vervulling was gegaan. Vgl. Gen. XLVII 31.</div>
<div id="n2459">Gr.: ‘eenen uit mijn zaad’.</div>
<div id="n2460"><hi type="italic">Van schrik</hi>, want hun geweten veroordeelde hun boos opzet, dat zij zoo deerlijk mislukt zagen.</div>
<div id="n2461">Waarschijnlijk van het brandofferaltaar in het heiligdom te Gabaon. De tabernakel was eene vrijplaats; zie Exod. XXI 14. Zie voor <hi type="italic">den hoorn van het altaar</hi> Exod. XXVII 2.</div>
<div id="n2462">Vgl. I Reg. XIV 45 en II Reg. XIV 11.</div>
<div id="n2463">I Par. XXVIII volg. vult het verhaal aldus aan: David vergaderde de rijksgrooten en deelde hun mede, dat God zijn zoon Salomon had uitverkoren om Hem een tempel te bouwen. Na Salomon in die vergadering te hebben aangespoord om de geboden des Heeren te onderhouden, gaf hij hem het plan en goud en zilver voor den tempel. Verder zich tot het volk wendend, stelde David zijne vrijgevigheid ten voorbeeld en vroeg niet vergeefs om geschenken voor den tempel. David loofde openlijk den Heer en bad Hem volk en koning te zegenen. Nadat rijke brandoffers waren opgedragen, werd Salomon, wiens zalving te Gihon of te Gabaon in haast voltrokken was, opnieuw en plechtig tot koning gezalfd en door het volk gehuldigd. Hierdoor wilde David elk gevaar, dat Salomon's troon van den kant van Adonias en zijne partij nog kon bedreigen, voorgoed afweren.</div>
<div id="n2464">d.i. <hi type="italic">Den weg</hi> van al wat leeft op de <hi type="italic">gansche aarde</hi>, den weg naar het huis der eeuwigheid (Eccles. XII 5). Vgl. Jos. XXIII 14.</div>
<div id="n2465">Op jeugdigen leeftijd (zie III 7 en vgl. I Par. XXIX 1) tot den troon geroepen, moest hij de leiding van een tot oproer genegen volk op zich nemen en den tempel bouwen.</div>
<div id="n2466">Het Hebr. kan ook beteekenen: ‘opdat gij voorspoedig moogt zijn in al wat gij doet’ enz. Zie Jos. I 7.</div>
<div id="n2467"><hi type="italic">Een man</hi>, d.i. een afstammeling, <hi type="italic">ontbreken.</hi> Vgl. Jer. XXXIII 17. De II Reg. VII 12-16 door Nathan uitgesproken belofte aangaande den eeuwigen duur van David's huis en koningschap is <hi type="italic">onvoorwaardelijk</hi> en moet dus onderscheiden worden van de hier vermelde belofte, welke <hi type="italic">den troon van Israël</hi> betreft en afhankelijk wordt gesteld van de voorwaarde: <hi type="italic">indien</hi> enz. Dezelfde belofte wordt herhaald VIII 25 en IX 5 en staat vermeld in Ps. CXXXI 12. Wij weten niet, bij welke gelegenheid de Heer deze <hi type="italic">woorden</hi> tot David gesproken had.</div>
<div id="n2468">Zie II Reg. III 26-30 en XX 8-12. Door <hi type="italic">Abner</hi> te dooden had Joab <hi type="italic">oorlogsbloed</hi> vergoten, dewijl hij op Abner het bloed wreekte van zijnen broeder Asaël, die door Abner in den oorlog verslagen was (zie II Reg. II 18-23). Joab had Abner gedood <hi type="italic">in den vrede</hi>, d.w.z. toen deze met David in vrede was (II Reg. III 22). Voor <hi type="italic">krijgsbloed</hi> heeft het Gr. beter ‘onschuldig bloed’. Dat Joab met zulk bloed <hi type="italic">zijnen gordel</hi> en <hi type="italic">zijne schoenen</hi> bezoedeld had bij het vermoorden van zijnen mededinger <hi type="italic">Amasa</hi>, wijst wellicht op de bijzondere wijze, waarop Joab toen omgord was (II Reg. XX 8), of op de gruwelijke manier, waarop hij dien moord gepleegd (II Reg. XX 10), of daarop, dat hij onder den schijn van vriendschap Amasa verraderlijk vermoord had. - Volgens het voorschrift van Exod. XXI 12 moest Joab met den dood gestraft worden; maar bij den moord van Abner was David nog niet machtig genoeg om Joab te vonnissen en moest hij zich vergenoegen Joab en zijn huis met Gods wraak te dreigen (II Reg. III 29); bij den tweeden doodslag was David's macht, ten gevolge van den opstand van Absalom, nog niet geheel hersteld. Thans droeg hij aan Salomon den last op, dien dubbelen moord naar verdienste te straffen. Maar deze moest daarbij handelen <hi type="italic">naar</hi> zijne <hi type="italic">wijsheid</hi>, d.w.z. eene goede gelegenheid afwachten, b.v. een nieuw misdrijf van Joab. Het was te voorzien (zie I 7), dat deze bestraffing aan Salomon niet moeilijk vallen zou, daar Joab zich bij de partij van Adonias had aangesloten (zie v. 22 en v. 28-35).</div>
<div id="n2469">Hebr.: ‘want zij zijn mij <hi type="italic">aldus</hi> (d.w.z. met een zelfde betoon van gastvrijheid) te gemoet gekomen’. Zie II Reg. XVII 27-29 en XIX 31-39. De <hi type="italic">zonen</hi> van Berzellai zijn waarschijnlijk zijne kleinzonen, kinderen van Chamaäm, die met David naar Jerusalem kwam (II Reg. XIX 37, 40).</div>
<div id="n2470">Zie voor <hi type="italic">Bahurim</hi> II Reg. III 16; <hi type="italic">naar de legerplaats</hi> is vertaling van den Hebr. eigennaam ‘naar Mahanaïm’. Zie verder II Reg. XVI 5-14 en XIX 18-23.</div>
<div id="n2471">Semeï's nieuw misdrijf en straf wordt verhaald in v. 36-46.</div>
<div id="n2472">Zie II Reg. V 7.</div>
<div id="n2473">Salomon's <hi type="italic">koningschap werd zeer bevestigd</hi>, daar het door geheel Israël en Juda erkend werd. Daarbij bevestigde hij zijn troon nog vaster door de volgende daden van noodzakelijke gestrengheid tegenover Adonias en zijnen aanhang.</div>
<div id="n2474">Voor <hi type="italic">vredelievend</hi> heeft het Hebr. beide malen ‘vrede’. De zin is: Komt gij met vriendschappelijke bedoelingen? Vgl. I Reg. XVI 4. Bethsabee had, na al het gebeurde (I 5 volg.), reden om hem te wantrouwen.</div>
<div id="n2475">Adonias hield zich voor den wettigen erfgenaam van den troon, die hem ontgaan was, omdat, gelijk hij erkende, God het anders beschikt en David naar Gods beschikking gehandeld had. Zie I noot 4. Niet zonder overdrijving kon hij beweren, dat <hi type="italic">gansch Israël zich</hi> hem <hi type="italic">als koning had toegedacht</hi>, of liever naar het Hebr.: dat gansch Israël zijn aangezicht op hem gericht had, dat hij koning zou worden. Hieruit kan men alleen besluiten, dat de groote menigte Gods beschikking niet kende en in Adonias als den oudsten der nog in leven zijnde zonen van David den troonopvolger zag. Om de wispelturigheid van het Israëlietische volk bleef Adonias een gevaarlijke tegenstander voor Salomon's koningschap. En al erkende Adonias de goddelijke beschikking, zoo zag hij toch niet af van zijne aanspraak op den troon. Hierop wijst het scherpe antwoord van Salomon (v. 22<hi type="italic">b</hi>). Van dit standpunt uit moet men het volgende verzoek van Adonias beoordeelen.</div>
<div id="n2476">Hebr.: ‘wijs mijn aangezicht (d.i. mij) niet af’. Eveneens in v. 20.</div>
<div id="n2477">Bethsabee was te kortzichtig om de booze bedoeling van Adonias te doorschouwen. Hij toch vroeg niet eene vergoeding voor het koningschap, maar zocht op die wijze Salomon te verdringen en op den troon te komen.</div>
<div id="n2478">Salomon ontving zijne moeder met al de achting, die, vooral aan Oostersche hoven, aan eene koningin-moeder bewezen werd. De <hi type="italic">troon</hi> voor haar geplaatst aan 's konings <hi type="italic">rechterhand</hi>, de eereplaats, was een eerestoel.</div>
<div id="n2479">Aanstonds doorschouwt Salomon in zijne wijsheid de bedoeling van Adonias, vooral om zijn heulen met <hi type="italic">Joab</hi> en <hi type="italic">Abiathar.</hi> Abisag was voor de oogen van het volk de bijvrouw geweest van David; haar ten huwelijk vragen was, vooral in dit geval, een aanslag op den troon. Vgl. II Reg. XII 8 en vooral XVI 20-22.</div>
<div id="n2480">Zie Ruth I 17.</div>
<div id="n2481">Omdat Salomon toen reeds een zoon had (vgl. XI 42 met XIV 21), verklaren sommigen: ‘die mij een erfgenaam van mijn troon heeft gegeven’. Maar om zijn beroep op Gods woord van v. 4, is de zin waarschijnlijk: die de koninklijke waardigheid erfelijk gemaakt heeft in mijn geslacht.</div>
<div id="n2482">Omdat hij de voorwaarde van I 52, 53 niet vervuld had. Het vonnis werd volgens Oostersch gebruik aanstonds voltrokken, en wel door het hoofd der koninklijke lijfwacht (zie I 38), dewijl het een staatsmisdadiger gold.</div>
<div id="n2483">Zie voor <hi type="italic">Anathoth</hi>, de vaderstad van den profeet Jeremias, in de nabijheid van Jerusalem, Jos. XXI 18 en Jer. I 1. Abiathar was <hi type="italic">des doods</hi> schuldig geworden door zijne deelneming aan de samenzwering van Adonias (I 7 en II 22). Voor het oogenblik spaarde hem Salomon, eensdeels <hi type="italic">omdat</hi> hij <hi type="italic">de ark des Heeren</hi> gedragen had, toen nl. onder zijne leiding de ark naar Jerusalem werd overgebracht (I Par. XV 11 volg.); doch in de plaats van <hi type="italic">de ark des Heeren God</hi> moet men volgens sommigen lezen <hi type="italic">den ephod</hi>, dien Abiathar voor David had geraadpleegd (zie I Reg. XXIII 6, 9 en XXX 7; vgl. I Reg. XIV 18), Anderdeels bleef hij voorshands gespaard, omdat hij trouw gedeeld had in al de <hi type="italic">verdrukkingen</hi> van David; zie I Reg. XXII 20-23; XXIII 8-13; II Reg. XV 24.</div>
<div id="n2484">Salomon <hi type="italic">verdreef</hi> Abiathar en ontzette hem daarmede van de hoogepriesterlijke bediening. Van dezen wordt verder niet meer gewaagd. Door de ontzetting van Abiathar uit zijn ambt ging de profetie van I Reg. II 27-36 geheel en al in vervulling. Sadoc, die reeds lang onder David de hoogepriesterlijke bediening vervuld had in den tabernakel van Gabaon, werd toen ook met den ephod bekleed, die sinds I Reg. XXIII 6 door Abiathar gedragen was.</div>
<div id="n2485"><hi type="italic">Het bericht</hi>, dat tot Joab kwam, bestond daarin, dat openlijk van zijn verraderlijk partijkiezen gesproken werd. Daaruit begreep hij, dat de beurt om gestraft te worden aan hem was, en <hi type="italic">vluchtte hij derhalve in den tabernakel</hi> enz., zie I 50. - In het tegenwoordige Hebr. staat <hi type="italic">Absalom</hi> in plaats van <hi type="italic">Salomon.</hi> Naar deze lezing is de zin anders: <hi type="italic">Het bericht</hi> van Adonias' dood en van Abiathar's verbanning <hi type="italic">kwam tot Joab.</hi> Dan volgt een tusschenzin ter verklaring, waarom Joab bevreesd was: ‘want Joab had partij gekozen voor Adonias, hoewel hij (vroeger) voor Absalom geen partij gekozen had’. Maar de Grieksche en de Syrische vertaling komen met de lezing der Vulgaat overeen, en deze past goed in den samenhang. - Joab was ook in de tweede samenzwering van Adonias betrokken geweest (v. 22). Evenals Adonias in den tabernakel een veilige wijkplaats gevonden had (I 50 volg.), hoopte ook hij, en niet zonder reden (zie v. 30), daar gespaard te blijven. Dewijl hij echter tweemaal aan vrijwilligen manslag schuldig was (v. 5), kon die wijkplaats hem ten slotte niet beveiligen (zie Exod. XXI 14).</div>
<div id="n2486">Uit eerbied voor de heilige plaats wilde Salomon hem liever <hi type="italic">buiten</hi> ter dood doen brengen.</div>
<div id="n2487">Door hem de eer der begrafenis te gunnen, erkende Salomon zijne vroegere verdiensten.</div>
<div id="n2488">Zoolang de bloedschuld van Joab niet was gewroken door de rechtmatige doodstraf, drukte die schuld op den koning en zijn huis. Zie Num. XXXV 33 en Deut. XIX 13.</div>
<div id="n2489">Zie II Reg. III 28 volg., waar David eveneens Joab's <hi type="italic">zaad</hi> om die misdaad gevloekt had.</div>
<div id="n2490">Het zal David en zijn kroost welgaan, omdat zij, ook door het wreken dier bloedschuld, Gods wet hebben vervuld.</div>
<div id="n2491">Banaïas <hi type="italic">ging op</hi> naar den tabernakel, waarschijnlijk het heiligdom van Gabaon (v. 28; zie I noot 30). Zijn <hi type="italic">erf</hi> lag <hi type="italic">in de woestijn</hi> van Juda (Jos. XV 61); het familiegraf van Joab was te Bethlehem (II Reg. II 32).</div>
<div id="n2492">I Par. XXIX 22 wordt bericht, dat Sadoc in den tijd, toen Salomon voor de tweede maal tot koning gezalfd werd, de hoogepriesterlijke zalving ontving. Zie noot 23. Vgl. Exod. XXIX 7.</div>
<div id="n2493">Wat Salomon aanleiding gaf om Semeï onder voortdurend toezicht te stellen, wordt niet bericht. Maar omdat deze de straf gewillig aannam (v. 38), zoo moet er wel eene gegronde reden voor geweest zijn; zie v. 8 en 9. De <hi type="italic">beek Cedron</hi>, nabij en ten oosten van Jerusalem, in het dal tusschen den Sion en den Olijfberg (II Reg. XV 23), moest Semeï overgaan om te Bahurim, zijne woonplaats (v. 8; vgl. II Reg. XVI 5), te komen. Maar evenmin mocht hij de stad in eene andere richting verlaten (v. 36). - Zie voor de uitdrukking <hi type="italic">uw bloed zal op uw hoofd zijn</hi>, d.i. gij hebt u door eigen schuld den dood berokkend, Lev. XX 9. - De Gr. tekst voegt er bij, wat ook uit v. 42 en 43 volgt, dat Salomon zijne bedreiging tegen Semeï met een eed bevestigde.</div>
<div id="n2494">Hebr.: ‘twee slaven’ of gelijk anderen vertalen: ‘dienstknechten’.</div>
<div id="n2495">Zoo het dezelfde <hi type="italic">Achis</hi> is als de I Reg. XXI 10-15; XXVII 1 - XXVIII 2; XXIX genoemde, dan was hij toen hoogbejaard.</div>
<div id="n2496">De zin is: Uw eigen geweten zegt u, dat gij nu de straf u op den hals hebt gehaald, die gij reeds lang te voren verdiend hadt.</div>
<div id="n2497"><hi type="italic">Gezegend</hi>, omdat hij rechtvaardig straft, zie v. 33; <hi type="italic">bevestigd</hi>, zie v. 4.</div>
<div id="n2498">In het Hebr. staan deze woorden aan het einde van het vorige hoofdstuk. Zie II noot 12.</div>
<div id="n2499">Dit bericht van Salomon's huwelijk met de dochter van Pharao staat wellicht beter in de Septuag. tusschen IV 34 en V 1. Salomon was reeds vóór zijne troonsbestijging gehuwd met Naäma, eene Ammonietische, de moeder van Roboam; zie XIV 21. Dat dit huwelijk met de dochter van Pharao van groot belang was uit een staatkundig oogpunt, blijkt eenigszins uit IX 16 en X 28 volg. Zie voor de benaming <hi type="italic">Pharao</hi> Gen. XII noot 11. Salomon bracht zijne vrouw in zijn paleis, gelegen in <hi type="italic">de Stad van David</hi>, (zie II Reg. V 7, 9); hiermede moest zij zich tevreden stellen, <hi type="italic">totdat hij den bouw</hi> enz., zie VI en VII, en voor <hi type="italic">den muur rondom Jerusalem</hi> IX 15.</div>
<div id="n2500">Het offeren <hi type="italic">op de hoogten</hi>, d.i. in de heiligdommen op bergen en heuvelen opgericht (Deut. XII 2), was duidelijk in strijd met de wet van Deut. XII 4-14, volgens welke de openbare offerdienst voor den Heer slechts op ééne door God uitverkoren plaats mocht geschieden. En toch was dit, volgens den tekst van v. 2, te dien tijde gewoonte geworden; tot verontschuldiging wordt er bijgevoegd, dat de <hi type="italic">tempel</hi> te Jerusalem <hi type="italic">voor den naam</hi>, d.i. voor de vereering, des Heeren nog niet gebouwd was. Daarbij komt dat de tabernakel van Moses, aanvankelijk te Silo opgericht (Jos. XVIII 1 en Jer. VII 12) en destijds te Gabaon geplaatst (II Par. I 3), gescheiden was van de ark des verbonds, die te Jerusalem was, wat aanleiding kon geven tot verwarring. Het valt echter niet te ontkennen, dat dit vers, hetwelk in het Hebr., evenals de berisping van Salomon in v. 3<hi type="italic">b</hi>, met <hi type="italic">alleenlijk</hi> begint, niet samenhangt met hetgeen voorafgaat en volgt.</div>
<div id="n2501">De berisping van Salomon in v. 3<hi type="italic">b</hi> komt slecht overeen met de strekking van dit gansche verhaal, dat klaarblijkelijk Salomon's getrouwheid en gemeenzaamheid met God wil aantoonen. Niet weinigen zijn dan ook van meening, dat v. 2 en 3<hi type="italic">b</hi> later ingevoegd zijn door een bewerker of tekstverklaarder, die zich verplicht achtte op zijne manier te verklaren, dat Salomon op de hoogte van Gabaon offerde (v. 4). Niet lettende op het feit, dat aldaar de tabernakel met het brandofferaltaar zich bevond en de wettige offerplaats was (zie II Par. I 3-5 met noot 6), beschouwt hij dit offer van Salomon te Gabaon als onwettig; hij verontschuldigt hem, omdat hij de gewoonte volgde van <hi type="italic">het volk,</hi> dat <hi type="italic">op de hoogten</hi> placht te <hi type="italic">offeren.</hi></div>
<div id="n2502">Volgens II Par. I 2, 3 ging Salomon in plechtigen optocht met al het volk en de overheden des volks naar <hi type="italic">Gabaon.</hi> Waarom dit <hi type="italic">de grootste,</hi> Hebr. ‘de groote’, d.i. de voorname, <hi type="italic">hoogte</hi> wordt geheeten, vindt zijne verklaring in I Par. I 3: ‘daar was de tabernakel van het verbond Gods’ en (v. 5) ‘ook <hi type="italic">het</hi> koperen <hi type="italic">altaar</hi>’. <hi type="italic">Duizend offerdieren</hi>, want het was de groote plechtigheid van Salomon's inwijding en zijn kroningsfeest; vgl. VII 26.</div>
<div id="n2503">Salomon behield derhalve bij zijnen droom het oordeel des onderscheids en zijn vrijen wil; hij had dus geen gewonen <hi type="italic">droom,</hi> maar een bovennatuurlijk droomgezicht, zooals Num. XII 6 bedoeld is.</div>
<div id="n2504"><hi type="italic">Een jeugdige knaap</hi> meer door onervarenheid dan om zijn leeftijd. Hij was bij zijne troonsbestijging reeds gehuwd en vader. Op het einde zijner veertigjarige regeering was hij naar XI 4 (vgl. XI 43) een oud man. Zie voor de gebruikelijke zegswijze <hi type="italic">uitgaan en ingaan</hi> Deut. XXXI noot 2; hier beteekent zij Salomon's in het openbaar optreden als koning. Salomon's nederigheid en mistrouwen op zich zelven maakten hem geschikt voor het ontvangen van de gave der wijsheid.</div>
<div id="n2505">Als ware de belofte aan Abraham (Gen. XIII 16) in vervulling gegaan. Eene hyperbolische uitdrukking, vooral bij Oosterlingen zeer gewoon.</div>
<div id="n2506">Gr.: ‘met rechtvaardigheid <hi type="italic">te bestieren</hi>’, eigenlijk ‘<hi type="italic">te richten</hi>’. De koning was ook de opperste rechter, die in allerlei rechtzaken te beslissen had. Zie v. 16 volg.</div>
<div id="n2507">In het verleden; want God had zijn gebed reeds verhoord. Hij zal hem allerzekerst het gevraagde geven. Eveneens in v. 13 <hi type="italic">heb Ik u gegeven.</hi></div>
<div id="n2508">Hebr.: ‘uw leven lang’. In <hi type="italic">wijsheid</hi> heeft niemand ooit Salomon geëvenaard, uitgezonderd alleen de Gever der wijsheid (vgl. Matth. XII 42). In <hi type="italic">rijkdom en roem</hi> zou gedurende zijn leven geen koning hem gelijk zijn.</div>
<div id="n2509">De belofte van een lang leven is voorwaardelijk.</div>
<div id="n2510">d.i. Eene goddelijke openbaring door middel van een droom.</div>
<div id="n2511">Met deze offers voor de verbondsark te Jerusalem, waarmede een offermaal was verbonden, vierde Salomon zijn kroningsfeest. Vgl. II Reg. VI 17-19; I Par. XVI 1-3. ‘Om te offeren’ (v. 4) was hij naar het heiligdom te Gabaon gegaan, om feest te vieren keerde hij terug naar Jerusalem en offerde bij die gelegenheid, gelijk ook David gedaan had, <hi type="italic">voor de verbondsark.</hi> Maar dit was niet de plaats voor den <hi type="italic">openbaren</hi> offerdienst. Ook na de overbrenging der ark in Jerusalem bleef de tabernakel van Gabaon het eenige heiligdom van den openbaren en geregelden offerdienst van Israël. Dit getuigt de schrijver van I Par. XVI 4-6 en 37-41: vóór de ark stelde David levieten om God door psalmliederen te verheerlijken; maar Sadoc met zijne priesters bleef in bediening op de hoogte te Gabaon om gestadig den Heer brandoffers op te dragen. Sion werd eerst ‘het huis voor de offerande’ (II Par. VII 12), toen de Mosaïsche tabernakel was vervangen door den tempel. Vgl. I Par. XXI 28-30.</div>
<div id="n2512">Het hier volgende verhaal dient ten bewijs, dat de wijsheid inderdaad aan Salomon verleend was.</div>
<div id="n2513">Niemand anders kon dus als getuige optreden of de elkander tegensprekende vrouwen logenstraffen.</div>
<div id="n2514">Duidelijker naar het Gr.: ‘Geeft het kind aan die gezegd heeft: Geeft haar het (levende kind) en doodt het niet - zij is er de moeder van’.</div>
<div id="n2515">Hiermede wordt de lijst der staatsdienaren en de beschrijving van den luister van Salomon's regeering ingeleid. De bloote opsomming der hooge beambten geeft genoegzaam te kennen, dat onder net vrederijk van Salomon, een profetisch beeld van het ware vrederijk van den Messias (Ps. LXXI; Mich. V 2-5; Zach. III 8-10), de inrichting van het staatswezen, onder David begonnen, zich ten volle ontwikkelde.</div>
<div id="n2516">Als men deze lijst der rijksgrooten vergelijkt met die der hooge staatsdienaren onder David (II Reg. VIII 16-18; XX 23-26), bemerkt men, dat niet meer <hi type="italic">de legeroverste</hi> aan het hoofd der hooge beambten genoemd wordt. Onder Salomon's vrederijk had hij niet meer de voornaamste rol. De hier (v. 2-6) genoemde posten zijn t.a.p. verklaard.</div>
<div id="n2517">Naar de opvatting der Vulgaat was <hi type="italic">Azarias</hi>, de zoon van den hoogepriester <hi type="italic">Sadoc,</hi> een der in v. 3 genoemde <hi type="italic">schrijvers.</hi> Velen meenen het Hebr. te moeten vertalen: ‘Azarias, de zoon van Sadoc, (was) <hi type="italic">coheen</hi>’, dat gewoonlijk <hi type="italic">priester</hi> beteekent, maar, zooals uit II Reg. VIII 18, vgl. met I Par. XVIII 17, schijnt te volgen, een enkele maal ook het ambt van eersten minister of grootwaardigheidbekleeder aanduidt. Volgens I Par. VI 8 volg. had Sadoc een kleinzoon van denzelfden naam.</div>
<div id="n2518">Onder David bekleedde de vader <hi type="italic">Sisa</hi> het ambt van <hi type="italic">schrijver;</hi> want uit II Reg. VIII 17 en XX 25, vgl. met I Par. XVIII 16, kan men opmaken, dat Sisa of Susa denzelfden persoon aanduidt als Saraias en Siva. Wat het hooge ambt van <hi type="italic">schrijver</hi> beduidt, is verklaard II Reg. t.a.p.</div>
<div id="n2519">Dit was <hi type="italic">Josaphat</hi> reeds onder David, II Reg. VIII 16; XX 24; I Par. XVIII 15.</div>
<div id="n2520">Zie voor <hi type="italic">Banaïas</hi> II 35 en II Reg. XXIII 20. Het is vreemd, dat <hi type="italic">Abiathar,</hi> na uit het hoogepriesterschap te zijn ontzet (II 27, 35), nog met <hi type="italic">Sadoc</hi> als <hi type="italic">priester</hi> vermeld wordt. Waarschijnlijk wordt zijn naam alleen genoemd, omdat hij in het begin van Salomon's regeering werkelijk den ephod had gedragen. Theodoretus meent, dat hij na zijne afzetting zijn titel heeft mogen behouden.</div>
<div id="n2521"><hi type="italic">Nathan</hi> is waarschijnlijk niet de profeet, maar vermoedelijk een zoon van David (zie II Reg. V 14), zoodat <hi type="italic">Azarias</hi> en <hi type="italic">Zabud</hi> neven van Salomon waren. De eerste stond naar het Hebr. aan het hoofd der in v. 7 volg. genoemde ‘oversten’. <hi type="italic">Zabud</hi> was (Hebr.) ‘coheen’ (zie noot 3), d.i., gelijk er tot verklaring wordt bijgevoegd, <hi type="italic">vriend</hi> of vertrouwde <hi type="italic">des konings;</hi> dit was de titel van een hoogen staatsbeambte, grootvizier of iets dergelijks.</div>
<div id="n2522"><hi type="italic">Ahisar</hi> was <hi type="italic">gesteld over het huis,</hi> gelijk Joseph over het huis van Pharao (Gen. XLI 40); men zou hem kunnen noemen den hofmaarschalk of opperintendant van het huis des konings; zie X 5 en IV Reg. XV 5; XVIII 18. Onder David wordt die betrekking niet vermeld; waarschijnlijk maakte de pracht van Salomon's hofhouding dit hooge ambt noodzakelijk.</div>
<div id="n2523">Waarschijnlijk dezelfde als ‘Aduram’, die onder David ditzelfde ambt bekleedde (II Reg. XX 24). In het Gr. heet hij ook daar <hi type="italic">Adoniram.</hi> Hij was gesteld over <hi type="italic">de schattingen</hi> of, gelijk anderen het Hebr. vertalen: over de heerendiensten.</div>
<div id="n2524"><hi type="italic">Israël</hi> of het Israëlietische rijk (Juda voor het grootste gedeelte uitgezonderd, zie noot 22) was in <hi type="italic">twaalf</hi> gewesten verdeeld en over elk gewest was een <hi type="italic">overste</hi> aangesteld, die de belastingen voor den koning moest innen; deze bestonden in natuurvoortbrengselen, voor welker opbrengst ieder gedurende eene maand moest zorgen, om te voorzien in de mondbehoeften der hofhouding.</div>
<div id="n2525"><hi type="italic">Benhur</hi> beteekent ‘de zoon van Hur’. De vier eersten en de zesde zijn alleen met de namen hunner vaders vermeld. Zie voor <hi type="italic">het gebergte van Ephraïm,</hi> eene vruchtbare streek in het midden des lands, Jos. XVII noot 12.</div>
<div id="n2526">Het gewest van <hi type="italic">Bendecar</hi> (den zoon van Decar) ligt ten zuidwesten van het voorgaande. <hi type="italic">Macces,</hi> elders niet vermeld, lag waarschijnlijk in den stam Dan, evenals <hi type="italic">Salebim</hi> (Jos. XIX 42) en <hi type="italic">Elon</hi> (Jos. XIX 43). <hi type="italic">Bethsames</hi> lag op de grenzen van Juda en Benjamin (Jos. XV 10). In die omstreken zal ook het van elders niet bekende <hi type="italic">Bethanan</hi> gelegen hebben.</div>
<div id="n2527">Dit gewest omvatte een gedeelte van Juda, maar is overigens niet met zekerheid te bepalen. <hi type="italic">Aruboth</hi> wordt nergens anders vermeld. <hi type="italic">Socho</hi> is de naam van twee plaatsen in Juda, de eene in de vlakte (Jos. XV 35), de andere in het gebergte (‘Socoth’, Jos. XV 48). Het land Epher (Jos. XII 17 ‘Opher’) is onbekend.</div>
<div id="n2528"><hi type="italic">Nephath Dor</hi> of de hoogten van Dor aan de Middellandsche Zee, in de vlakte van Saron, aan den voet van den Karmel. Zie Jos. XI 2.</div>
<div id="n2529">Het gewest van <hi type="italic">Bana,</hi> wellicht den broeder van den kanselier Josaphat (v. 3), omvatte de steden <hi type="italic">Thanac</hi> en <hi type="italic">Mageddo,</hi> ten zuidoosten en ten zuidwesten van den berg Karmel, in het noorden van het stamgebied West-Manasses, verder <hi type="italic">geheel</hi> het grondgebied van <hi type="italic">Bethsan,</hi> ten oosten van de twee voornoemde steden; het zuidelijk gedeelte van het grondgebied dier stad lag <hi type="italic">bij</hi> of naast <hi type="italic">Sarthana</hi> (zie VII 46 en vgl. Jos. III 16), <hi type="italic">onder</hi> de vlakte van <hi type="italic">Jezraël,</hi> waar zij nl. uitloopt in het Jordaandal. Dit gewest strekte zich verder uit <hi type="italic">van Bethsan tot Abelmehula</hi>, dat vier uren zuidelijker lag, in het Jordaandal (vgl. XIX 16 en Judic. VII 23), en tot <hi type="italic">tegenover Jecmaän,</hi> eene plaats, welker ligging nog onbekend is.</div>
<div id="n2530">Dit gewest strekte zich uit over het gansche noordelijk gedeelte van het Overjordaansche gebied. <hi type="italic">Ramoth-Galaäd</hi> in den stam Gad, Jos. XX 8. Zie voor <hi type="italic">Avothjaïr,</hi> d.i. de dorpen van Jaïr, Num. XXXII noot 13, en voor <hi type="italic">Argob</hi> en zijne <hi type="italic">zestig steden</hi> Deut. III noot 2.</div>
<div id="n2531">Of Manahaïm in het Overjordaansche. Zie Jos. XIII noot 22.</div>
<div id="n2532">Van <hi type="italic">Achimaäs</hi> wordt de vader bij uitzondering niet genoemd, waarschijnlijk omdat hij genoeg bekend was als de zoon van Sadoc (II Reg. XV 27), dien hij als hoogepriester opvolgde. Hij was overste in <hi type="italic">Nephthali,</hi> in het noorden des lande aan deze zijde van den Jordaan, naast en ten oosten van het volgende <hi type="italic">Aser.</hi></div>
<div id="n2533"><hi type="italic">Husi</hi> is waarschijnlijk dezelfde als ‘Chusaï’, de vriend van David (II Reg. XV 32 volg.), in het Hebr. op beide plaatsen ‘Choesjaj’ geheeten. <hi type="italic">Baloth</hi> is eene stad of streek elders niet genoemd, in het noorden of noordwesten des lands evenals <hi type="italic">Aser.</hi></div>
<div id="n2534">Ten zuiden van Nephthali, ten noorden van het gewest van Bana, noot 15.</div>
<div id="n2535">Op dezelfde wijze wordt <hi type="italic">het land van Galaäd</hi> Num. XXIII 33 (vgl. v. 29) omschreven. Uit de vergelijking met v. 13 blijkt, dat <hi type="italic">Galaäd</hi> in beperkten zin moet genomen worden (zie Num. XXXII noot 1). Het Grieksch heeft ‘het land van Gad’.</div>
<div id="n2536">Hebr.: ‘En één overste, die in het land’ was; wat volgens velen terugziet op het zoo even omschreven gewest, hetwelk, ondanks zijne uitgestrektheid, slechts één overste had. Volgens de Gr. vertaling is er sprake van een overste ‘in het land Juda’, dat, behalve een klein gedeelte in het zuiden (zie noot 13), buiten de twaalf gewesten viel en dus was vrijgesteld van de verplichting om gedurende ééne maand voor de levensmiddelen van het hof te zorgen (v. 7). Juda zal dan andere verplichtingen hebben gehad en hiertoe onder het gezag van een afzonderlijken overste zijn gesteld geweest.</div>
<div id="n2537">De verzen 27 en 28, waar nog verder van de twaalf genoemde oversten en hunne bediening sprake is, heeft de Septuag. in beteren samenhang onmiddellijk achter de lijst der oversten, terwijl er de verzen 20, 21 en 26 zijn weggelaten.</div>
<div id="n2538">Hebr.: ‘van den stroom (d.i. den Euphraat) af (tot) het land der Philistijnen en tot aan de grens van Egypte’. Zie II Par. IX 26. <hi type="italic">Geschenken</hi> beteekenen hier schattingen.</div>
<div id="n2539">De <hi type="italic">cormaat</hi> of chomer bedroeg volgens sommigen ruim tweehonderd, volgens anderen ruim driehonderd en negentig liter, d.i. bijna vier mudden van onze maat.</div>
<div id="n2540">Zie Deut. XIV noot 4. Men heeft uit deze cijfers berekend, dat de hofhouding van Salomon tusschen tien en vijftien duizend personen kan bedragen hebben; hieronder zijn begrepen zijne vrouwen met hare talrijke bedienden, de lijfwacht en de gezinnen der hofbeambten, die allen hunne soldij in natuurvoortbrengselen ontvingen.</div>
<div id="n2541">Salomon kon die aanzienlijke uitgaven voor zijne hofhouding doen, <hi type="italic">want</hi> door zijne uitgestrekte heerschappij had hij rijke inkomsten uit schattingen enz. en zijn volk was in vrede en voorspoed. De landstreek <hi type="italic">aan de overzijde van den stroom</hi> of den Euphraat is blijkens de volgende woorden aan de westzijde van den Euphraat gelegen en omvat Syrië, Palestina enz. De schrijver dezer woorden woonde derhalve in Babylonië of volgde althans het spraakgebruik, dat in de ballingschap in zwang was. Wellicht was de uitdrukking oorspronkelijk of in de oude bron (waaraan de nauwkeurige opgaven, zie v. 22, 23, ontleend schijnen) anders en is zij door de latere gebruikelijke vervangen. <hi type="italic">Thaphsa</hi> lag aan den westelijken oever van den Euphraat. <hi type="italic">Gaza</hi> was het zuidelijkste der vijf vorstendommen van Philisthea; zie Jos. XIII 3. Salomon voerde dan heerschappij <hi type="italic">over alle koningen</hi> (Hebr.) ‘aan de overzijde van den Euphraat’.</div>
<div id="n2542">Zie voor deze zegswijze Mich. IV noot 6. Ieder burger van Salomon's rijk <hi type="italic">(Juda en Israël)</hi> genoot in vrede en veiligheid de voortbrengselen des lands, waaronder die van den <hi type="italic">wijnstok</hi> en van den <hi type="italic">vijgeboom</hi> de beste zijn. <hi type="italic">Van Dan tot Bersabee</hi>, zie Judic. XX 1.</div>
<div id="n2543">Naar het Hebr. van II Par. IX 25 had hij <hi type="italic">vier duizend kribben</hi> of voederbakken <hi type="italic">voor wagenpaarden</hi> en bijgevolg een even groot aantal paarden voor zijne strijdwagens; dit komt beter overeen met het getal strijdwagens (‘veertienhonderd’, X 26 en II Par. I 14). Voor de ruiterij had hij <hi type="italic">twaalf duizend rijpaarden.</hi> Hierop komt de schrijver X 26, 29 terug. In het Grieksch staat dit vers niet.</div>
<div id="n2544">Hebr.: ‘Die oversten nu (v. 7-19) verzorgden, ieder gedurende zijne maand, koning Salomon en allen, die tot de tafel van koning Salomon naderden; zij lieten niets ontbreken’. Het Gr. heeft ongeveer hetzelfde. Dat konden die oversten doen, omdat de vrede van het rijk verzekerd was (v. 24, 25).</div>
<div id="n2545">In het Oosten vervangt de <hi type="italic">gerst</hi> als paardenvoeder de haver; hooi wordt er niet gewonnen. Voor <hi type="italic">trekvee</hi> heeft het Hebr.: ‘rekesj’, dat een bijzonder soort van paarden schijnt aan te duiden, nl. ‘harddravers’; zie Esth. VIII 10, 14. De Vulg. en de Septuag. hebben <hi type="italic">de koning</hi> ingevuld; naar het Hebr. waarschijnlijk: ‘ter plaatse waar het behoorde’, d.i. in de verschillende steden, waar wagenpaarden en ruiterij waren geplaatst; zie X 26.</div>
<div id="n2546">De voorspoed der burgers en de bloei des rijks waren te danken aan <hi type="italic">Salomon's wijsheid</hi> en <hi type="italic">voorzichtigheid</hi>, Hebr.: ‘scherpzinnigheid’. Daar het hart bij de Hebreën de zetel is der geestelijke, vooral verstandelijke vermogens, beteekent <hi type="italic">ruimte van hart</hi> een veel omvattend verstand. Zie voor de volgende spreekwoordelijk geworden uitdrukking <hi type="italic">als het zand</hi> Gen. XXII 17.</div>
<div id="n2547">d.i. Van alle wijzen, die ten oosten van Palestina woonden.</div>
<div id="n2548">Salomon was wijzer dan <hi type="italic">alle menschen</hi> van dien tijd. De genoemden zijn ons onbekend. I Par. II 6 komen ongeveer dezelfde eigennamen in dezelfde volgorde voor. Vgl. ook I Par. VI 33.</div>
<div id="n2549">Zie voor de beteekenis van <hi type="italic">spreuken</hi> de inleiding op het Boek der Spreuken. Van de <hi type="italic">liederen</hi> zijn alleen het Hooglied en enkele Psalmen bewaard gebleven.</div>
<div id="n2550">De <hi type="italic">hysop</hi> der H. Schrift is waarschijnlijk eene der vele soorten van marjolein, die in Palestina vaak op muren en daken groeit.</div>
<div id="n2551">De vier afdeelingen van het dierenrijk volgens de Hebreërs.</div>
<div id="n2552"><hi type="italic">Hiram</hi> (vgl. II Reg. V 11) zond een gezantschap om (gelijk de Syr. vertaling te kennen geeft) Salomon geluk te wenschen bij zijne troonsbestijging, tevens om vriendschapsbetrekkingen aan te knoopen. Volgens de Septuag. kwamen die gezanten naar de (tweede) zalving van Salomon. <hi type="italic">Te allen tijde</hi>, d.w.z. zoolang zij te gelijker tijd op den troon zaten, te weten gedurende de laatste zeven jaren van David's regeering. Naar de opgave van Flav. Josephus (Antiq. VIII 3, 1) werd de tempelbouw begonnen in het elfde jaar van Hiram, dat het vierde jaar was van Salomon. Vgl. met dit verhaal II Par. II.</div>
<div id="n2553">Zie I Par. XXII 4 volg.</div>
<div id="n2554">Vgl. Deut. XII 5, 11.</div>
<div id="n2555">Hebr.: ‘wegens de oorlogen (d.i. de vijanden), die hem omringden’; zie I Par. XXII 8 met noot 6 en XXVIII 2 volg.; nog eene andere reden wordt aangegeven in II Reg. VII 6.</div>
<div id="n2556"><hi type="italic">Totdat de Heer hen</hi>, te weten de vijanden, die hem beoorloogden, aan hem onderwierp. De uitdrukking <hi type="italic">onder zijn voetzool leggen</hi> is ontleend aan de gewoonte der overwinnaars van dien tijd; zie Jos. X 24 en vgl. Ps. CIX 1.</div>
<div id="n2557">Het deel van het gebergte van den <hi type="italic">Libanon</hi>, waar de <hi type="italic">ceders</hi> groeiden, behoorde tot het rijksgebied van Hiram. Onder het <hi type="italic">boomen vellen</hi> zal de kennis der behandeling en der voorbereiding van het hout enz. begrepen zijn. <hi type="italic">Sidoniërs</hi> is hier de algemeene benaming voor Pheniciërs.</div>
<div id="n2558">Hiram <hi type="italic">was verheugd</hi> over de vriendschapsbetrekkingen met het machtige rijk van Salomon; bovendien was Palestina de voorraadschuur van Phenicië; zie v. 11. Hij <hi type="italic">zeide</hi> in een brief (II Par. II 11). <hi type="italic">Gezegend</hi> enz., zie II Par. II noot 11.</div>
<div id="n2559">Volgens anderen beteekent het Hebr. ‘berosj’ <hi type="italic">cypres.</hi></div>
<div id="n2560">Die <hi type="italic">plaats</hi> is volgens II Par. II 16 Joppe, het tegenwoordige Jaffa.</div>
<div id="n2561">Behalve <hi type="italic">tarwe</hi> en <hi type="italic">olie</hi> noemt het verhaal van II Par. II 10 nog ‘gerst’ en ‘wijn’. Zie voor de <hi type="italic">cormaat</hi> IV noot 25. In plaats van <hi type="italic">twintig... olie</hi>, heeft de Septuag. ‘twintig duizend bath olie’ (zie ook II Par. II 10); de bath is het tiende deel van de cor (Ez. XLV 11, 14). Voor <hi type="italic">allerfijnste</hi> heeft het Hebr. ‘gestooten olie’, wat hetzelfde beteekent; het is de olie, die uit stuk gestooten olijven druipt zonder persing of treding.</div>
<div id="n2562">Al de jaren van voorbereiding voor den tempelbouw; zie noot 17.</div>
<div id="n2563">Van die <hi type="italic">wijsheid</hi> (zie III 5-12) wordt hier melding gemaakt, omdat zij in de onderhandelingen en in de overeenkomst met Hiram, alsook in het hier nog volgende uitscheen.</div>
<div id="n2564">Zie voor dit en de hier nog volgende getallen II Par. II noot 17.</div>
<div id="n2565">Naar het Hebr. waren zij ééne maand op den Libanon en twee maanden te huis.</div>
<div id="n2566">Naar het Gr.: ‘drie duizend zeshonderd’, evenals II Par. II 18; zie de noot aldaar. De in v. 15 genoemde lastdragers en steenhouwers <hi type="italic">in het gebergte</hi> ten noorden van Jerusalem waren geen Israëlieten, gelijk die van v. 13 ‘uit geheel Israël’. Zij behoorden tot de ‘vreemdelingen’ (II Par. II 17) of nazaten van de oorspronkelijke bewoners van Chanaän. - De getallen zijn verbazend groot, omdat er in dien tijd slechts gebrekkige werktuigen waren voor het verrichten van den arbeid en het vervoer met zoovele bezwaren, bij gebrek aan wegen enz., gepaard ging. Wat eene ontelbare menigte werklieden in die tijden noodig was voor elk werk van eenig belang, is te zien op de gedenkteekenen van Egypte en Assyrië, welke in de laatste tijden aan het licht zijn gebracht.</div>
<div id="n2567">Met <hi type="italic">de grondslagen van den tempel</hi> is hoogstwaarschijnlijk bedoeld de reusachtige muur of steenen beschoeiing, uit de diepte van het dal opgetrokken tot de hoogte des heuvels om een vlak van voldoende afmetingen te verkrijgen voor het tempelhuis en de voorhoven. Die muren waren van kolossale gehouwen steenen; de opgravingen van den laatsten tijd hebben hoogstwaarschijnlijk de onderste steenlagen, <hi type="italic">groote steenen, kostelijke steenen</hi>, welke op eene zeer aanzienlijke diepte in den bodem begraven lagen, blootgelegd.</div>
<div id="n2568">Zie voor de <hi type="italic">Giblieten</hi> Jos. XIII noot 8. Aan het einde van het vers heeft de Septuag.: ‘drie jaar’; zoolang duurde de voorbereiding. De tempelbouw zelf nam een aanvang in het vierde jaar van Salomon (VI 1).</div>
<div id="n2569">Zie voor de tijdrekening <hi type="italic">na den uittocht uit Egypte</hi> de inleiding op het boek der Rechteren. Het <hi type="italic">vierde jaar</hi> van Salomon is genoegzaam zeker het jaar 969 v.Chr. De <hi type="italic">tweede maand</hi> (zie Exod. XII noot 2) valt ongeveer samen met onze maand Mei. De plaats, waar de tempel gebouwd werd, is aangegeven II Par. III 1.</div>
<div id="n2570">Het <hi type="italic">huis</hi> is het eigenlijke tempelhuis, zonder het voorportaal, de voorhoven met hunne gebouwen, zuilengangen enz., een langwerpig vierkant, dat tweemaal de lengte en de breedte had van den Mosaïschen tabernakel (Exod. XXVI noot 4). Het bestond uit twee deelen, het Heilige of het schip en het Heilige der heiligen of het koor van het tempelhuis, en was niet bestemd voor het volk, dat in de voorhoven bleef. Daarom was het geen groot gebouw, niet grooter dan onze kleinere dorpskerken. Daar de hier gebruikte <hi type="italic">el</hi> (zie Ez. XL noot 6) ongeveer vijftig centimeter bedroeg, was het omtrent dertig meter lang, tien breed en vijftien hoog. Zie voor de hoogte van het Heilige der heiligen noot 18. Vgl. de kaart in het aanhangsel van ‘Ezechiël’, figuur 3 het tempelhuis en fig. 5 plan van den tempel en zijne voorhoven.</div>
<div id="n2571"><hi type="italic">Het voorportaal, vóór den tempel</hi>, d.i. vóór het Heilige, was <hi type="italic">twintig el lang:</hi> de lengte is hier de langere zijde, wat wij de breedte noemen; zij kwam overeen met de <hi type="italic">breedte</hi> van het schip (vgl. Ez. XL 49 met noot 55). De <hi type="italic">tien el breedte</hi> geldt derhalve, naar onze wijze van spreken, de diepte van het voorportaal. De hoogte, hier niet aangegeven, bedroeg naar II Par. III 4 ‘honderd en twintig el’, het viervoudige van de hoogte van het schip. Sommigen vinden deze hoogte om bouwkundige redenen onwaarschijnlijk en houden dit voor eene overoude schrijffout. Maar aan den hoofdingang van de Egyptische tempels, waarnaar het plan van Salomon's tempel blijkbaar gemaakt is, stond aan weerszijden een pyloon of een op een toren gelijkend gebouw, eveneens van eene verbazende hoogte. Wat omtrent de hoogte van het voorportaal in II Par. III noot 6 staat aangeteekend, is onjuist gebleken. Van het eigenlijke tempelhuis en het voorportaal zijn nog geene overblijfselen, zelfs niet van ‘de fundamenten’, teruggevonden.</div>
<div id="n2572"><hi type="italic">In den tempel,</hi> d.i. in het eigenlijke tempelhuis, <hi type="italic">schuins toeloopende</hi> of, gelijk anderen het Hebr. vertalen: ‘met latwerk gesloten’ <hi type="italic">vensters;</hi> zie Ez. XL 16. Zij dienden meer voor de luchtverversching dan om het daglicht binnen te laten, en waren aangebracht aan het bovengedeelte van den buitenmuur, boven den ombouw, die naar v. 5 het tempelhuis aan zijne drie zijden omgaf; zie noot 10.</div>
<div id="n2573">Hij bouwde <hi type="italic">tegen den muur</hi> van het eigenlijke tempelhuis <hi type="italic">verdiepingen</hi>, d.w.z. een ombouw met drie (v. 6) verdiepingen, <hi type="italic">rondom,</hi> te weten om de drie zijden van het tempelhuis, niet aan de voorzijde, waar het voorportaal was. Alzoo was die ombouw <hi type="italic">rondom den tempel</hi> of het schip en rondom <hi type="italic">de godspraak</hi>, d.i. het Heilige der heiligen, aldus genaamd, omdat aldaar God zich boven het verzoendeksel tusschen de twee cherubijnen openbaarde (zie Exod. XXV 22). Hoe de ombouw in <hi type="italic">zijvertrekken</hi> was ingedeeld, wordt niet gezegd; in den tempel van Ezechiël bedroeg hun getal waarschijnlijk dertig op elke der drie verdiepingen. Vgl. Ez. XLI 6 en figuur 3 E 1, 2, 3 enz.</div>
<div id="n2574">De <hi type="italic">breedte</hi> is hier wederom de diepte. Op elke verdieping werd de ombouw een el dieper. De reden daarvan geeft het Hebr.: ‘want hij had aan het (tempel-)huis rondom van buiten inkortingen aangebracht, opdat (de binten) niet in de muren van het huis ingrepen’ (vgl. Ez. XLI 6). In den tempel van Ezechiël was de muur van het tempelhuis van onderen zes el dik. Dit was wellicht ook het geval met Salomon's tempel; deze werd op ‘vijf el hoogte’ (zie v. 10) ééne el, op tien el hoogte twee el, op vijftien el hoogte drie el minder dik; in gevolge daarvan was de tweede verdieping van den ombouw ééne el dieper dan de onderste, en de bovenste of derde verdieping twee el dieper dan de onderste.</div>
<div id="n2575">Hebr. waarschijnlijk: ‘van aan de steengroef afgewerkte steen’. De bemerking, dat de ombouw de muren van den tempel geheel ongedeerd liet, gaf aanleiding tot het bericht van v. 7, hetwelk de beschrijving van den ombouw onderbreekt.</div>
<div id="n2576">In plaats van <hi type="italic">middelsten</hi> heeft het Grieksch ‘<hi type="italic">ondersten</hi>’. De zin is dan: de ingang tot het benedengedeelte van den ombouw was aan de <hi type="italic">rechter</hi>-of zuidzijde. Zie verder Ez. XLI 7 met de noot.</div>
<div id="n2577">Hij <hi type="italic">dekte</hi> het platte dak <hi type="italic">van het</hi> tempel<hi type="italic">huis</hi> met cederen balken en planken, en hierop lag waarschijnlijk een plat steenen dak, wellicht met eene borstwering in de rondte volgens Deut. XXII 8.</div>
<div id="n2578">Waarschijnlijk was elke <hi type="italic">verdieping</hi> van den ombouw <hi type="italic">vijf el hoog</hi>, zoodat het geheele aanleunende gebouw met zolders en dak achttien tot twintig el hoog was. Daarboven verhief zich de tempelmuur nog ongeveer twaalf el (zie noot 4). In plaats van <hi type="italic">en bekleedde</hi> (wat niet kan beteekenen, dat het huis van buiten met cederhout was belegd; van het beschotwerk binnen den tempel is v. 15 volg. sprake) lezen sommigen het Hebr. aldus: ‘en (het gebouw) was aan het (tempel-)huis verbonden met cederen balken’, welke op de inkortingen van den tempelmuur rustten; zie noot 6.</div>
<div id="n2579">Deze openbaring geschiedde waarschijnlijk gedurende den tempelbouw, omdat zij de beschrijving daarvan onderbreekt. De uitdrukking <hi type="italic">het woord geschiedde</hi> (vgl. IX 2 met III 5) geeft te kennen, dat het Salomon gewerd door de bediening van een profeet.</div>
<div id="n2580">Hiermede wordt de beschrijving van den tempelbouw weder opgenomen. Het inwendige van het tempelhuis wordt thans beschreven, v. 15-35.</div>
<div id="n2581">Hebr. waarschijnlijk: ‘cypressen’.</div>
<div id="n2582">Zie Exod. XXVI 33 met noot 21 en hierboven noot 5.</div>
<div id="n2583">Te weten het Heilige.</div>
<div id="n2584">Naar veler opvatting van het Hebr. was het beschotwerk van cederhout versierd met ‘snijwerk van kolokwinten’, een eivormige vrucht, ‘en bloemslingers’; of volgens anderen met ‘snijwerk van bloemknoppen en bloemkelken’. <hi type="italic">Alles,</hi> d.i. de geheele wand (de vloer niet, zie v. 15 aan het einde), was met cederhout beschoten.</div>
<div id="n2585"><hi type="italic">De godspraak</hi>, zie noot 5, <hi type="italic">in het midden</hi> enz., wat verklaard wordt door <hi type="italic">in het binnenste</hi> enz. Zie v. 16.</div>
<div id="n2586">Het Heilige der heiligen had den vorm van een kubus of dobbelsteen. Daar het tempelhuis dertig el hoog was (v. 2), bleef er boven het Heilige der heiligen eene ruimte van tien el, waarvan de bestemming onbekend is. Misschien bevonden zich daar ‘de opperzalen’, waarvan II Par. III 9 gezegd wordt, dat zij eveneens <hi type="italic">met goud</hi> overtogen waren. Volgens anderen echter betreft de maat van <hi type="italic">dertig el</hi> (v. 2) alleen het Heilige en was het Heilige der heiligen <hi type="italic">twintig</hi> el hoog. Ook aan de Egyptische tempels was het achterste deel, wat men het koor kan noemen, lager dan het zoogenaamde schip.</div>
<div id="n2587"><hi type="italic">Het altaar</hi>, dat hier bij de beschrijving van het Heilige der heiligen en in v. 22<hi type="italic">b</hi> genoemd wordt, is het gouden reukaltaar, dat eigenlijk in het Heilige stond, maar om de reden Exod. XXX noot 3 aangegeven, tot het Heilige der heiligen werd gerekend. Dit altaar <hi type="italic">overtoog</hi>, Gr.: ‘maakte’, hij van cederhout; zie v. 22<hi type="italic">b.</hi></div>
<div id="n2588">De gouden <hi type="italic">platen</hi>, waarmede hij <hi type="italic">het huis vóór de godspraak</hi>, d.i. het Heilige (v. 17), <hi type="italic">overtoog</hi>, hechtte hij aan de wanden vast met <hi type="italic">gouden spijkers;</hi> zie II Par. III 9. Het Hebr. is duister. Sommigen vertalen: ‘hij grendelde het (Heilige) toe met gouden ketenen vóór de godspraak’.</div>
<div id="n2589">Deze <hi type="italic">twee cherubijnen</hi> kwamen in gestalte overeen, maar waren onderscheiden van de twee cherubijnen aan weerszijden van het verzoendeksel der ark, Exod. XXV 18. Vgl. II Par. III 10-13. Het hout van den wilden olijfboom is hard en duurzaam.</div>
<div id="n2590">De cherubijnen stonden op den grond, in het midden van het Heilige der heiligen, met het aangezicht naar het Heilige (II Par. III 13), op tien el afstands van elkander. Tusschen hen en onder de vleugels, die elkander raakten, stond de ark des verbonds.</div>
<div id="n2591"><hi type="italic">Hij maakte</hi> op de wanden des tempels <hi type="italic">cherubijnen en palmen</hi> en (Hebr. waarschijnlijk, zie noot 16) ‘bloemkelken’ of ‘bloemslingers’, welke de elkander afwisselende cherubijnen en palmen (vgl. Ez. XLI 18) wellicht omkransten. Het Hebr. voegt er nog dezelfde woorden aan toe, welke in v. 30 <hi type="italic">in het binnenste deel en in het buitenste</hi> vertaald zijn, d.w.z. in het Heilige der heiligen en in het Heilige; zie v. 19.</div>
<div id="n2592">Zie aan het einde der vorige noot.</div>
<div id="n2593">Het Hebr. vertaalt men veelal: ‘en de bovendrempel der (of met de) posten (vormde) een vijfhoek’.</div>
<div id="n2594">Zie voor het Hebr. noot 23. In II Par. III 14 wordt nog melding gemaakt van ‘het voorhangsel’, tusschen het Heilige en het Heilige der heiligen; het hing vóór of waarschijnlijker achter de deuren van olijvenhout, waarvan hier sprake is.</div>
<div id="n2595">Tusschen het voorportaal en het Heilige.</div>
<div id="n2596">Hebr. waarschijnlijk: ‘van cypressenhout’.</div>
<div id="n2597">De zin is waarschijnlijk: Elk der twee deurvleugels bestond uit twee helften of bladen en kon afzonderlijk geopend worden.</div>
<div id="n2598">In het Hebr. wederom gelijk in noot 23. Wat in dit vers nog volgt, vertaalt men uit het Hebr. aldus: ‘en hij overtoog ze met goud, vlak gestreken over het snijwerk’, zoodat het gouden bekleedsel al de lijnen der figuren volgde en deed uitkomen.</div>
<div id="n2599"><hi type="italic">Het binnenste voorhof</hi> of (II Par. IV 9) ‘het voorhof der priesters’. Van het daar genoemde ‘groote’ of buitenste ‘voorhof’ wordt hier geen melding gemaakt. Het binnenste voorhof, welks afmetingen niet worden aangegeven, was omgeven door een muur, die bestond uit <hi type="italic">drie lagen gehouwen steen</hi> en <hi type="italic">ééne</hi> daarop gelegde <hi type="italic">rij cederen balken.</hi> Naar Flav. Jos. (Antiq. VIII 9, 3) was deze muur drie el hoog.</div>
<div id="n2600">Die ongeveer met onze maand November samenvalt.</div>
<div id="n2601">Hebr.: ‘in al zijne stukken (of onderdeelen) en naar al zijne eischen’.</div>
<div id="n2602">De zes maanden van Mei (v. 1) tot November niet medegerekend.</div>
<div id="n2603"><hi type="italic">Dertien jaar,</hi> gerekend van de voltooiing des tempels; aan beide bouwwerken, den tempel en het paleis, besteedde Salomon twintig jaar; zie IX 10. De thans volgende beschrijving geeft geene duidelijke voorstelling van het paleis en zijne afzonderlijke deelen; zij is daartoe te onvolledig. Daarbij komt, dat de beteekenis van vele bouwkundige termen in den Hebr. tekst verloren is gegaan en dat dientengevolge de tekst zelf niet ongeschonden tot ons is gekomen. Naar het Hebr.: ‘en hij voltooide zijn gansche huis’ of paleis, dat verschillende gebouwen omvatte, welke hier achtereenvolgens worden beschreven: het huis van het Libanonwoud (v. 2-5), de zuilenzaal met voorportaal (v. 6), de troon- of rechtzaal (v. 7), het woonhuis van Salomon en dat van Pharao's dochter (v. 8).</div>
<div id="n2604">Dit gebouw werd aldus geheeten, omdat het als een <hi type="italic">Libanonwoud</hi> was door zijne vele cederen zuilen; vgl. X 17 en Is. XXII 8.</div>
<div id="n2605">Naar het Hebr. rustte het gebouw of de vertrekken der bovenverdiepingen gelijkvloers ‘op vier rijen cederen zuilen, met cederen balken op de zuilen’. Deze vier rijen vormden derhalve de wandelplaats, bestaande uit <hi type="italic">vier galerijen tusschen cederen zuilen.</hi></div>
<div id="n2606">De Vulgaat spreekt in v. 3<hi type="italic">b</hi> tot v. 5 nog van de zuilen der benedengalerijen. Het Hebr. is duister en gedeeltelijk onverstaanbaar.</div>
<div id="n2607">De gebouwen, waarvan in v. 6 en 7 gesproken wordt, heeten beide <hi type="italic">voorportaal,</hi> met betrekking tot het daar achter gelegen woonhuis des konings. Het hier in v. 6 bedoelde gebouw noemt men gewoonlijk <hi type="italic">de zuilenzaal;</hi> het bestond nl. uit zuilen of kolommen en was derhalve eene galerij, die men binnentrad door een kleiner voorportaal en die (naar de Vulg.) <hi type="italic">eene afdekking had op de zuilen</hi>, derhalve eene overdekte galerij.</div>
<div id="n2608">Gewoonlijk de <hi type="italic">troonzaal</hi> genoemd. Daarin stond de X 18-20 beschreven troon van Salomon. Zij diende ook tot rechtzaal en was geen open galerij, maar had <hi type="italic">met cederhout</hi> beschoten wanden.</div>
<div id="n2609">Naar den grondtekst is hier sprake van ‘het huis, waarin (Salomon) woonde’. Dit was gelegen ‘in het andere’, een afzonderlijk, ‘voorhof’, en wel ‘achter de zaal’, waarvan v. 7 gesproken werd.</div>
<div id="n2610">Naar Oostersch gebruik had de koningin (zie III 1) eene afzonderlijke woning.</div>
<div id="n2611">Boven de grondslagen, waar de muren zich verhieven boven den grond.</div>
<div id="n2612">Het <hi type="italic">grootere voorhof had rondom</hi> een muur, opgetrokken uit <hi type="italic">drie rijen</hi> enz.; <hi type="italic">evenals,</hi> zie VI 36. Het <hi type="italic">voorportaal van het huis</hi> is wellicht het andere voorhof aan Salomon's woonhuis; zie noot 7.</div>
<div id="n2613">Volgens II Par. II had Salomon vóór den tempelbouw in een brief aan koning Hiram van Tyrus o.a. gevraagd om een ervaren werkmeester in goud en zilver, in koper en ijzer, en had deze koning zijnen naamgenoot Hiram onmiddellijk afgezonden. Het verleden <hi type="italic">zond</hi> enz. beteekent dus, gelijk ook het Hebr. toelaat, <hi type="italic">had gezonden.</hi> Gedurende de zeven jaren van den tempelbouw kon hij de hier verder beschreven kunstwerken en gereedschappen voor den tempel vervaardigen.</div>
<div id="n2614">II Par. II 14 is zijne moeder ‘uit de dochters van Dan’, d.i. volgens sommigen uit de stad Dan in het stamgebied van Nephthali. Anderen veronderstellen op een der beide plaatsen eene schrijffout. T.a.p. wordt Hiram's bedrevenheid geroemd in het bewerken van goud en zilver, koper en ijzer, marmer en hout enz.</div>
<div id="n2615">Gr.: ‘En hij goot (zie v. 46) de twee zuilen voor het portaal des tempels’. Uit die vertaling en Jer. LII 21 blijkt, dat de zuilen van binnen hol waren en de dikte van het koper of brons vier vingers was.</div>
<div id="n2616">De woorden <hi type="italic">nog andere</hi> staan niet in het Hebreeuwsch. Het overige is ook daar onverstaanbaar.</div>
<div id="n2617">De plaats, waar de twee zuilen stonden, <hi type="italic">in</hi> of <hi type="italic">aan</hi> het voorportaal, is onbekend. Uit Jer. LII 23 kan men opmaken, dat zij niet van alle zijden vrijstonden. Zij dienden echter niet tot steun. Ook vóór de Egyptische tempels stonden, ter zijde van den ingang, twee obelisken. - Het Hebr. woord <hi type="italic">Jachin</hi> beteekent: ‘Hij grondvest’ of ‘bevestigt’; <hi type="italic">Boöz,</hi> Hebr.: ‘Boʽaz’, vermoedelijk: ‘in hem is kracht’; spreekt men uit: ‘Baʽoz’, d.i. met kracht, dan vormen beide woorden één zin: ‘Hij bevestigt met kracht’. Omdat elke zuil daarvan misschien één woord droeg, werden zij spoedig zoo genoemd. De zuilen waren dus zinnebeelden van hechtheid en kracht; zij verzinlijkten waarschijnlijk de gedachte, dat de tempel bestemd was om bestendig de woonstede Gods te midden van zijn getrouw volk te blijven.</div>
<div id="n2618">Het groote koperen waschvat (vgl. Exod. XXX 18 volg.), dat om zijn grooten omvang <hi type="italic">de zee</hi> werd genaamd.</div>
<div id="n2619">Dat <hi type="italic">beeldwerk</hi> bestond naar het Hebr. uit ‘kolokwinten’ of ‘bloemknoppen’ (zie VI noot 16), en wel (Septuag.) ‘tien <hi type="italic">op de</hi> el’. Daar deze bandvormige versiering in een dubbele rij den buitenrand der zee omgaf, waren er in het geheel zeshonderd van die figuren aangebracht. Hebr.: ‘twee rijen kolokwinten (of “bloemknoppen”), gegoten bij hare gieting’, d.w.z. te gelijk met de zee gegoten. Zie II Par. IV noot 3 en 4.</div>
<div id="n2620">Gelijk het waschvat van koper of brons gegoten, IV Reg. XVI 17.</div>
<div id="n2621">Naar het Hebr. II Par. IV 5 was de dikte van het koper of brons ‘een palm’. - In de zee ‘wieschen zich de priesters’, t.a.p. v. 6. De tien waschvaten, welker onderstellen van v. 27 af beschreven worden, dienden ‘om daarin alles te wasschen wat men ten brandoffer zou offeren’ (t.a.p.), d.w.z. om het vleesch voor de brandoffers af te spoelen.</div>
<div id="n2622">Zie Is. V noot 10.</div>
<div id="n2623">De beschrijving der onderstellen, hoe uitvoerig ook (tot v. 37), geeft er geen duidelijke voorstelling van. De reden hiervan is dezelfde als in noot 1 is aangegeven.</div>
<div id="n2624">Waarschijnlijk de ronde opening, waarin het waschvat paste.</div>
<div id="n2625">Hij plaatste de onderstellen, <hi type="italic">vijf</hi> ten zuiden en <hi type="italic">vijf</hi> ten noorden van het voorportaal des tempels. De koperen zee iets meer vooruit dan de onderstellen van de zuidzijde.</div>
<div id="n2626">Wat hier tot v. 50 volgt, keert bijna woordelijk terug II Par. IV 11 - V 1. Waarschijnlijk zijn bedoeld de <hi type="italic">bakken</hi> om de asch te verzamelen, die met (Hebr.) ‘de schoppen’ van het altaar werd verwijderd, en ‘de offerschalen’, om het bloed op te vangen bij het slachten der offerdieren.</div>
<div id="n2627">Voor <hi type="italic">banden</hi>, tweemaal in dit en eens in het volg. vers heeft het Hebr.: ‘goellooth’, dat waarschijnlijk een bolvormig versiersel beteekent.</div>
<div id="n2628">Zie noot 24.</div>
<div id="n2629">d.i. In vormen, welke in de <hi type="italic">leemachtige aarde</hi> waren gemaakt. Dit verrichtte <hi type="italic">de koning</hi> door Hiram; Gr.: ‘goot hij’, te weten Hiram. Zulk een leemachtige grond werd gevonden o.a. tusschen <hi type="italic">Sochoth en Sarthan</hi>, waarschijnlijk twee tegenover elkander gelegen plaatsen aan de oevers van den Jordaan.</div>
<div id="n2630">Het reukaltaar.</div>
<div id="n2631">In den vorm van <hi type="italic">leliekelken</hi> was de versiering aan het bovenste gedeelte of aan de armen der gouden kandelaars, en daarop stonden <hi type="italic">de gouden lampen.</hi> Vgl. Exod. XXV 31-40.</div>
<div id="n2632">Hebr. waarschijnlijk: ‘en de schalen, messen (letterlijk “knijpers”), offerschalen, schotels, komforen’.</div>
<div id="n2633">d.i. Wat David van den gemaakten krijgsbuit aan God had toegeheiligd. Zie II Reg. VIII 7-12 en vgl. I Par. XXVI 20, 26.</div>
<div id="n2634">De plaatsing der ark in het Heilige der heiligen en de inwijding des tempels worden in hoofdzaak op dezelfde wijze als hier verhaald II Par. V 2 - VII 10. - <hi type="italic">Toen vergaderden,</hi> zoodra nl. de tempel en de tempelvaten gereed waren (VII 51), waarschijnlijk nog vóór de voltooiing van het koninklijk paleis; want het is niet aan te nemen, dat het heiligdom na zijne voltooiing nog dertien jaar (VII 1) ongebruikt bleef. De lezing der Septuagint, die de inwijding na den bouw van den tempel en <hi type="italic">van Salomon's paleis</hi>, in zijn <hi type="italic">twintigste</hi> jaar stelt, is waarschijnlijk eene latere omwerking, welke uit IX 1, 10 kan ontstaan zijn. Naar VI 38 voltooide Salomon den tempel in de <hi type="italic">achtste</hi> maand van het <hi type="italic">elfde</hi> jaar zijner regeering; daar nu volgens v. 2 deze plechtigheden in de <hi type="italic">zevende</hi> maand plaats grepen, kan dit op zijn vroegst in het <hi type="italic">twaalfde</hi> jaar van Salomon's regeering geschied zijn. Als hoofd van den Godsstaat was de koning zelf de leider dezer plechtigheden, omdat het den tempel gold, dien hij op last van God moest bouwen en dus ook voltooien door de plechtigheid der inwijding; de priesters en de levieten traden bij de overbrenging der ark op, alléén om het heilig dienstwerk te verrichten. De <hi type="italic">oudsten</hi> enz. zijn de vertegenwoordigers van <hi type="italic">geheel Israël</hi>, v. 2. Zie voor <hi type="italic">de Stad van David</hi> II Reg. V 7 en voor de overbrenging der ark naar den <hi type="italic">Sion</hi> II Reg. VI 12-19.</div>
<div id="n2635">De <hi type="italic">feestdag in de zevende maand,</hi> ongeveer onze maand October, is het Loofhuttenfeest (Lev. XXIII 34, zie aldaar noot 28). Uit v. 65 blijkt, dat de zeven dagen van dit feest volgden op de zeven dagen der tempelwijding.</div>
<div id="n2636">De plechtigheid der inwijding begon met de overbrenging van de ark des verbonds uit de Stad van David (v. 1) naar den tempel. Dit was het door Moses vervaardigde heiligdom der ark, waarmede de Heer, de God des Verbonds, zijne intrede zou doen in den nieuwen tempel, v. 10.</div>
<div id="n2637">De Mosaïsche <hi type="italic">tabernakel des verbonds</hi> (Exod. XXVI 1-32) en <hi type="italic">al het gereedschap van</hi> dit <hi type="italic">heiligdom,</hi> o.a. het koperen en het gouden altaar, de tafel der toonbrooden enz., waren te Cariathiarim op de hoogte te Gabaon achtergebleven, toen de ark des verbonds van daar naar de Stad van David was overgebracht (III 4; vgl. II Par. I 3, 4). Nu echter werden zij, na eerst van Gabaon te zijn gehaald, naar den tempel medegedragen om aldaar als eerbiedwaardige overblijfselen in den tempelschat te worden bewaard. De tabernakel van Gabaon had met de voltooiing des tempels zijne beteekenis verloren; het gereedschap echter werd voor den tempel vernieuwd (VII 48 volg.), ook het koperen brandofferaltaar (zie IX 25), hoewel dit, waarom weten wij niet, in het vorige hoofdstuk niet vermeld is. Misschien zijn de betreffende verzen bij het overschrijven weggevallen.</div>
<div id="n2638">Dit deed ook David bij het overbrengen der ark naar den Sion, II Reg. VI 13.</div>
<div id="n2639">Zie VI 23 volg.</div>
<div id="n2640">d.i. In het Heilige. Het volgende <hi type="italic">verder naar buiten</hi> is het voorportaal. Vgl. Exod. XXV 13-15.</div>
<div id="n2641">Zie II Par. V noot 7. Deze bemerking kan de schrijver ook hier woordelijk uit zijne bron hebben overgenomen. Er volgt dus niet uit, dat hij vóór de verwoesting des tempels of vóór de ballingschap leefde.</div>
<div id="n2642">Zie Exod. XXV 16, 21 met noot 12. Vgl. Hebr. IX 4.</div>
<div id="n2643">Nadat de ark des verbonds in het Heilige der heiligen geplaatst was, vervulde <hi type="italic">de wolk</hi> (zie Exod. XIII noot 14) het huis des Heeren, ten teeken van Gods welbehagen en ten bewijs dat <hi type="italic">de heerlijkheid des Heeren</hi> (v. 11; vgl. Exod. XVI noot 7) het heiligdom in bezit nam. Hetzelfde geschiedde Exod. XL 31-33, toen de Mosaïsche tabernakel voltooid was. Zie het aldaar aangeteekende.</div>
<div id="n2644">De priesters konden niet voortgaan met het heilig dienstwerk, te weten met het opdragen der offers, v. 62 volg. Dit bericht staat hier niet op zijne plaats. Zie II Par. VII 1-6.</div>
<div id="n2645">Daar de wolk, het zichtbaar teeken van Gods tegenwoordigheid, het huis vervulde, was klaarblijkelijk dit woord des Heeren thans in vervulling gegaan. Voor <hi type="italic">de wolk</hi> heeft het Hebr. ‘de donkerheid’; dit ziet op Gods verschijning in duisternis en wolken op den Sinaï (Exod. XIX 9; XX 21 met noot 17; Deut. IV 11 en V 22). Evenals in den tabernakel geschiedde (Lev. XVI 2), zou God in de wolk boven de godspraak verschijnen.</div>
<div id="n2646">In tegenstelling met den tabernakel, Gods tijdelijke en verplaatsbare woonstede, was de tempel Gods <hi type="italic">duurzame</hi> troon en zijne vaste <hi type="italic">woonstede</hi>, waarin Hij <hi type="italic">voor eeuwig,</hi> d.i. tot in de verste toekomst, wonen zou.</div>
<div id="n2647">Tot dusver had Salomon zijn gelaat naar het heiligdom gewend.</div>
<div id="n2648">Zij was uit eerbied in staande houding.</div>
<div id="n2649">D.w.z. Gods hand of macht heeft metterdaad volbracht, wat zijn mond beloofd heeft. Zie de belofte II Reg. VII 8 volg.</div>
<div id="n2650">Zie den volledigen tekst II Par. VI 5 en 6, alwaar de tegenstelling is: Ik heb vroeger geene stad tot tempelstad en geen man tot vorst uitverkoren; maar nu heb Ik Jerusalem tot tempelstad verkozen en David tot vorst.</div>
<div id="n2651">Zie II Reg. VII 1 volg.</div>
<div id="n2652">Zie voor dit en het volg. vers II Reg. VII 12 volg.</div>
<div id="n2653">d.i. Waarin de steenen tafelen zijn, die het verbond des Heeren bevatten; zie v. 9.</div>
<div id="n2654">Volgens v. 54 was de koning gedurende het volgende inwijdingsgebed geknield, en wel naar II Par. VI 13 op een koperen gestoelte. Het <hi type="italic">altaar</hi> is het koperen brandofferaltaar.</div>
<div id="n2655">Zie voor dezen aanhef Deut. VII 9 en Dan. IX 4 met noot 4.</div>
<div id="n2656">Deze belofte aan David betreffende Jerusalem en den tempel is v. 16 vermeld. Zie verder noot 16. Uit de vervulling dezer belofte vloeit van zelf de bede in v. 25, dat God de andere beloften, aan David gedaan, moge gestand doen.</div>
<div id="n2657">d.i. Nooit zal het u voor mijn aangezicht ontbreken aan een afstammeling. Zie voor de volgende voorwaarde <hi type="italic">indien slechts</hi> II 4 en vgl. VI 12, 13.</div>
<div id="n2658">Zie II Par. II 6; Is. LXVI 1; Jer. XXIII 24. Al kan de tempel den onmetelijken en alomtegenwoordigen God niet bevatten, heeft God niettemin die plaats uitgekozen tot den troon zijner barmhartigheid, om daar nl. (v. 28) de gebeden van zijn volk te verhooren.</div>
<div id="n2659">M.a.w. Ik zal mijne tegenwoordigheid aldaar openbaren o.a. door gebedsverhooring.</div>
<div id="n2660">In bijzonderheden afdalend, noemt Salomon (v. 31-51) zeven gevallen, waarin God zijne tegenwoordigheid in den tempel door gebedsverhooring moge openbaren. Het eerste geval betreft de handhaving van de heiligheid des eeds (v. 31, 32).</div>
<div id="n2661">Als iemand van eene misdaad werd aangeklaagd en een bewijs door getuigen niet mogelijk was, dan kon den aangeklaagde een zuiveringseed worden opgelegd. Salomon bidt God, dat Hij zulke eeden, voor zijn altaar uitgesproken, moge hooren en de waarheid aan den dag brengen, zoodat de schuldige gestraft, de schuldelooze vrijgesproken worde. Zie voor den zuiveringseed Exod. XXII 7-11 en vgl. Lev. VI 2-4; Num. V 11-31.</div>
<div id="n2662">Het tweede geval veronderstelt, dat het volk, van zijn God afvallig geworden en door Hem verlaten, aan de vijanden wordt overgeleverd (volgens de bedreiging van Lev. XXVI 17 en Deut. XXVIII 25), zoodat een deel des volks, naar het gebruik dier tijden, als krijgsgevangenen naar een vreemd land wordt weggevoerd. Salomon bidt nu, dat God de zonden des volks moge vergeven en de ballingen terugvoeren, indien de achtergeblevenen, Gods <hi type="italic">naam belijdend</hi>, d.i. zijne grootheid en zijn aanspraak op hunne gehoorzaamheid metterdaad erkennend, in den tempel tot God zullen bidden.</div>
<div id="n2663">Hebr.: ‘belijden uwen naam’, gelijk in v. 33.</div>
<div id="n2664">Het Hebr. noemt na <hi type="italic">hongersnood</hi> en <hi type="italic">pest</hi> waarschijnlijk: ‘brandkoren of honigdauw (volgens anderen: “het geel worden” der leege aren bij droogte en brandenden wind), sprinkhaan of kever’. Zie Lev. XXVI 16, 25, 26; Deut. XXVIII 21, 22, 38-43, 52, alwaar deze en dergelijke rampen als straffen der zonden worden aangekondigd.</div>
<div id="n2665"><hi type="italic">De plaag zijns harten</hi> is de zonde, waardoor hij de tuchtiging verdiend heeft.</div>
<div id="n2666">Zie Num. XV 13-15, waar ook van de offers der <hi type="italic">vreemdelingen</hi> sprake is.</div>
<div id="n2667">Om den zich aldaar openbarenden God te vereeren. Want, gelijk verder gezegd wordt, de groote wonderwerken Gods ter gunste van zijn volk zullen onder de heidenen geroemd worden. Zie voor Gods <hi type="italic">uitgestrekten arm</hi> Exod. VI 6 en Deut. IV 34; V 15.</div>
<div id="n2668">Zie Deut. XXVIII 10 en Jer. VII noot 7.</div>
<div id="n2669">In de twee laatste gevallen (v. 44, 45 en v. 46-50) is het volk van den tempel verwijderd en keert het zich, uit natuurlijken aandrang des harten, in de richting van den tempel, met het aangezicht gekeerd naar de plaats, waar God zijne tegenwoordigheid op zichtbare wijze openbaart.</div>
<div id="n2670">d.i. In een krijg, die op Gods bevel of althans met zijne goedkeuring ondernomen wordt.</div>
<div id="n2671">Hebr.: ‘en zij het ter harte nemen’, d.i. tot inkeer komen. Dit geval onderstelt, anders dan v. 33, 34, de wegvoering van het geheele volk en zijne ballingschap in een min of meer afgelegen land. Hiermede was het afvallige volk bedreigd Lev. XXVI 33-45.</div>
<div id="n2672">Deze woorden herhaalde later Daniël (IX 5), om de schuld der ballingen te belijden.</div>
<div id="n2673">Salomon eindigt hier zijn gebed (v. 51-53) door de herinnering aan Israël's uitverkiezing, om God tot ontferming en gebedsverhooring te bewegen. - Zie II Par. VI 40-42, waar ook het slot van het gebed wordt medegedeeld.</div>
<div id="n2674">Uit de harde verdrukking. Zie Deut. IV noot 9.</div>
<div id="n2675">II Par. VII 1-3 wordt bericht, dat na het gebed van Salomon vuur van den hemel nederdaalde en de offers verteerde, terwijl de heerlijkheid des Heeren (de wolk, v. 10 volg.) den tempel vervulde. Waarschijnlijk had dit zichtbare teeken van Gods tegenwoordigheid voortgeduurd gedurende het in wijdingsgebed.</div>
<div id="n2676">Dit ziet klaarblijkelijk op Deut. XII 9, 10. De aldaar aangekondigde tijd van rust was in vervulling gegaan; de tempel van Jerusalem was de eenige door God uitverkoren plaats voor den offerdienst van Jehova (zie t.a.p. v. 11 volg.). Ook dit <hi type="italic">goede woord</hi>, door Moses gesproken, was derhalve niet ijdel gebleken.</div>
<div id="n2677">Door Hem niet vergeten noch verstooten worden.</div>
<div id="n2678">d.i. Geheel en onverdeeld aan Hem toegewijd.</div>
<div id="n2679">Zie voor het <hi type="italic">vredeoffer</hi> Lev. III noot 1. Het grootste gedeelte der vredeoffers viel ten deel aan dengene, die het offer bracht, en strekte ten heiligen maaltijd. Zulk een feestelijken maaltijd vierde thans Salomon met <hi type="italic">gansch Israël</hi>, en hieruit laat zich het verbazend groote getal <hi type="italic">runderen</hi> en <hi type="italic">schapen</hi> verklaren. Daarbij neme men in aanmerking, dat het feest der inwijding <hi type="italic">zeven dagen</hi> duurde (v. 65) en door de zeven dagen van het Loofhuttenfeest gevolgd werd.</div>
<div id="n2680">Salomon <hi type="italic">heiligde</hi>, d.i. bestemde voor deze gelegenheid tot offerplaats, <hi type="italic">het midden</hi>, d.i. geheel de binnenplaats, <hi type="italic">van het voorhof</hi> der priesters. Aldaar werden voor dit feest vele altaren opgericht om er het bloed der offerdieren te plengen enz.</div>
<div id="n2681"><hi type="italic">Het brandoffer en het spijsoffer</hi> beteekent waarschijnlijk het dagelijksch ochtend- en avondoffer, Num. XXVIII 3-8); zie voor <hi type="italic">de vetstukken der vredeoffers</hi>, het eenige wat van deze offers op het altaar werd ontstoken, Lev. III 3-17.</div>
<div id="n2682">Het Loofhuttenfeest (zie v. 2), nadat de zeven dagen van het feest der inwijding waren gevierd. Zie voor de volgende omschrijving der noorderen zuidergrenzen van het land II Par. VII noot 7.</div>
<div id="n2683">Na het tweede zevental. Dit blijkt duidelijk uit II Par. VII 9. Zie Lev. XXIII 33-39.</div>
<div id="n2684">Of woonsteden; zie Judic. VII 8.</div>
<div id="n2685">Te weten ‘in het huis des Heeren en in zijn huis’, II Par. VII 11. Er is dus hier geen sprake van de overige bouwwerken van Salomon (zie v. 15 volg.), die hij eerst later tot stand bracht. De tweede verschijning des Heeren had plaats na Salomons's twintigste regeeringsjaar; zie v. 10.</div>
<div id="n2686">Des nachts in den droom; zie III 5 volg.</div>
<div id="n2687">II Par. VII 13-15 wordt meer uitdrukkelijk gezegd, welk <hi type="italic">gebed</hi> van Salomon God <hi type="italic">verhoord</hi> heeft, het gebed nl., dat Salomon vóór dertien jaren bij de inwijding van den tempel gestort had. Want Gods belofte aldaar is eene beknopte herhaling van Salomon's vroegere smeekingen.</div>
<div id="n2688">Dezelfde uitdrukking ongeveer als Deut. XII 11. God had den tempel geheiligd om aldaar <hi type="italic">zijnen naam te stellen</hi>, d.i. zijne tegenwoordigheid te openbaren, o.a. in de wolk, ten einde als koning in het midden van zijn volk te wonen.</div>
<div id="n2689">Zie II 4 en VIII 25.</div>
<div id="n2690">d.i. Zoowel Salomon als zijne nakomelingen op zijnen troon, gelijk door het verklarende <hi type="italic">en uwe zonen</hi> nog uitdrukkelijk wordt uitgesproken. Zie Ps. LXXXVIII 31-33 en vgl. II Reg. VII 14.</div>
<div id="n2691">Dezelfde bedreiging deed God reeds Deut. XXVIII 37.</div>
<div id="n2692">Het zal in zijn ondergang een voorbeeld zijn van de goddelijke strafoefening bij Israël's verwerping. Zie voor het volgend <hi type="italic">sissen</hi> Jer. XVIII noot 12.</div>
<div id="n2693">Zie voor v. 8 en 9 Deut. XXIX 24-26 en vgl. Jer. V 19; XXII 8, 9.</div>
<div id="n2694">Van hier af tot X 29 zijn mededeelingen van allerlei aard over <hi type="italic">Salomon's</hi> regeering bijeengevoegd. Vooreerst over 's konings betrekking tot Hiram en zijne bouwwerken v. 10-23. Zie voor de <hi type="italic">twintig jaren</hi> II Par. VIII noot 1.</div>
<div id="n2695">Zie V 6-10.</div>
<div id="n2696">Van de <hi type="italic">twintig steden.</hi> is in de overeenkomst tusschen Salomon en Hiram V 8-11 geen sprake. Daar verbond zich Salomon tot eene vergoeding in koren, olie en wijn. Waarschijnlijk was deze niet voldoende geweest wegens de aanzienlijke som gouds, welke naar v. 14 Hiram aan Salomon had geleverd. Die steden waren in <hi type="italic">Galilea</hi>, waarschijnlijk in het noordelijkste gedeelte daarvan (in het stamgebied van Nephthali) gelegen, dat aan het grondgebied van Tyrus grensde.</div>
<div id="n2697">De gebruikelijke titel der vorsten in hun onderling verkeer. Zie XX 32.</div>
<div id="n2698">De beteekenis van <hi type="italic">Chabul</hi> is onbekend; sommigen lezen ‘chabal’, d.i. als niets. De genoemde steden <hi type="italic">behaagden niet</hi> aan Hiram, waarschijnlijk omdat zij zich in slechten staat bevonden. Men besluit hieruit, dat Hiram geweigerd heeft ze te aanvaarden. En hieraan beantwoordt ook het bericht van II Par. VIII 2, dat Salomon ze herbouwde en ze voor de Israëlieten ter bewoning geschikt maakte. Zie t.a.p. noot 2.</div>
<div id="n2699">De vertaling <hi type="italic">had gezonden</hi> volgt uit den tusschenzin in v. 11<hi type="italic">a.</hi> Die aanmerkelijke som gouds had Salomon noodig gehad voor zijne kostbare bouwwerken (v. 10).</div>
<div id="n2700">Hebr.: ‘Dit is de zaak der (d.w.z. het was aldus gesteld met de) verplichte diensten (Hebr.: “mas”, in V 13 door <hi type="italic">arbeiders</hi> vertaald), die koning Salomon oplegde’ enz. Alvorens echter de inrichting van die verplichte diensten aan te wijzen, somt de schrijver vooraf (v. 15<hi type="italic">b</hi>-19) de bouwwerken op, waarvoor die arbeiders gebezigd werden.</div>
<div id="n2701">Het <hi type="italic">Mello</hi> is een verstrekt kasteel op den Sion; zie II Reg. V 9. De <hi type="italic">muur</hi> rondom <hi type="italic">Jerusalem</hi> is III 1 vermeld.</div>
<div id="n2702">Drie steden door Salomon opgebouwd of versterkt: <hi type="italic">Heser</hi> of Hasor in het stamgebied van Nephthali (Jos. XI 1), in het noorden des lands; <hi type="italic">Mageddo</hi> of Megiddo (zie IV 12 en vgl. Jos. XII 21), aan de zuidwestzijde der vlakte van Jezrahel, de sleutel van het noorden en het midden van Palestina; <hi type="italic">Gazer</hi> of Gezer (Jos. X 33) was den stam Ephraïm toebedeeld geworden, maar de Chanaänietische bewoners waren in de stad gebleven; zie Jos. XVI 10 en Judic. I 29. Het volg. vers verhaalt, hoe Salomon in het bezit dezer stad was gekomen.</div>
<div id="n2703">Het is onbekend, wat Pharao (vermoedelijk Psoesennes II, van de XXI<hi type="super">e</hi> dynastie) aanleiding gaf tot de verovering en de verwoesting dezer stad, wellicht ontrouw der Chanaänietische bevolking. Want dewijl Palestina vanouds aan Egypte schatplichtig was geweest, is het wel mogelijk, dat Pharao nog zijne rechten liet gelden op de Chanaänietische steden van het zuiden en aan de kuststreken.</div>
<div id="n2704">Salomon bouwde <hi type="italic">Gazer</hi> weder op en versterkte het tot eene grensvesting met het oog op de Philistijnen. Naar II Par. VIII 5 versterkte hij Hoog-Bethoron en <hi type="italic">Laag-Bethoron</hi>, aan de grens tusschen Ephraïm en Benjamin. Josuë versloeg er voorheen de Chanaänietische koningen (Jos. X) en later Judas de Machabeër het leger der Syriërs (I Mach. III 13-24). <hi type="italic">Baälath</hi> was volgens Jos. XIX 44 in het stamgebied van Dan gelegen. <hi type="italic">Palmira</hi> is de naam, dien later de Grieken en Romeinen gaven aan de oase ‘Tadmoor’ (naar de Hebr. randlezing), in de groote Syrische <hi type="italic">woestijn</hi>, op den handelsweg tusschen Damascus en den Euphraat. Maar naar de Hebr. tekstlezing is ‘Tamoor’ bedoeld, eene stad ten zuiden van de Doode Zee, mogelijk eene grensvesting om de onderworpen Edomieten in bedwang te houden (zie Ez. XLVII 19). Het Hebr. heeft aan het einde: ‘in de woestijn, in het land’. De laatste woorden <hi type="italic">in het land</hi> voegt het Gr. bij het volg. vers.</div>
<div id="n2705">Hiervoor heeft het Hebr. alleen dit: ‘en (in het land) al de voorraadsteden’; deze versterkte Salomon, omdat daarin de voortbrengselen des lands, hetzij als proviand voor het leger, hetzij tot onderhoud der bevolking in tijd van nood, werden opgelegd.</div>
<div id="n2706">Alwaar de krijgswagens en de ruiterij geplaatst waren.</div>
<div id="n2707">De nakomelingen der genoemde Chanaänietische volksstammen, welke door Israël niet waren uitgeroeid, werden door Salomon <hi type="italic">schatplichtig</hi>, d.i. dienstbaar, gemaakt om nl. heerendiensten te verrichten bij de in v. 15<hi type="italic">b</hi>-19 opgesomde bouwwerken. En die toestand van knechtschap duurde nog voort tijdens het leven van den opsteller van dit bericht, waaruit de schrijver geput heeft.</div>
<div id="n2708">Te weten in dien zin, waarin de overgebleven Chananeërs <hi type="italic">dienstbaar</hi>, d.i. tot slavernij, gebracht waren. Naar V 13 volg. koos Salomon een aanzienlijke lichting uit gansch Israël, om vrijwilligen arbeid te verrichten. Zie XI 28.</div>
<div id="n2709"><hi type="italic">Opzichters</hi>, Hebr.: ‘oversten der opzichters’. Uit II Par. VIII 10 kan men opmaken, dat van deze hoofdopzichters tweehonderd en vijftig Israëlieten waren; de overigen waren dan Chananeërs. Zie II Par. II noot 17 en VIII noot 10.</div>
<div id="n2710">Zie III 1 en VII 8 en voor <hi type="italic">het Mello</hi> noot 17.</div>
<div id="n2711">Op de drie hooge feesten. Zie het uitgebreidere bericht II Par. VIII 12-16.</div>
<div id="n2712">Zie Num. XXXIII noot 16. Volgens II Par. VIII 17 begaf Salomon zich daarheen, om bij het uitrusten dier vloot tegenwoordig te zijn.</div>
<div id="n2713">Naar II Par. VIII 18 zond Hiram ook schepen, die zich bij de vloot van Salomon voegden. Dit komt goed overeen met X 11 en 22.</div>
<div id="n2714">Dit <hi type="italic">Ophir</hi> lag volgens velen in Zuid-Arabië (vgl. Gen. X 29), volgens sommigen op de oostkust van Afrika, volgens den H. Hiëronymus in Indië. Dit laatste is het meest waarschijnlijk. De Hebr. namen der koopwaren (‘olifantstanden, apen en pauwen’), die (zie X 22) uit Ophir werden aangevoerd, zijn volgens velen van sanskritischen oorsprong en bijgevolg waren de koopwaren zelf van Indische afkomst. De Septuag. noemt het, ter onderscheiding van het Gen. X 29 vermelde, ‘Soofir’, dat in de Arabische overzetting door ‘Indië’ vertaald is en in het Koptisch ‘Indië’ beteekent. Zie Job XXVIII 16, waar het ‘Ophir’ van den grondtekst ‘Indië’ heet. Vermoedelijk lag Ophir aan de monding van den Indus in Voor-Indië.</div>
<div id="n2715">Vgl. voor dit hoofdstuk II Par. IX. <hi type="italic">Saba</hi>, Hebr.: ‘Sjeba’, is de hoofdstad der Sabeërs, een stam in Gelukkig-Arabië (zie Is. LX 6); het is onderscheiden van het Is. XLIII 3 (zie de noot aldaar) en XLV 14 voorkomende Saba, Hebr.: ‘Seba’, waarschijnlijk Meroë, niet ver van Ethiopië. De <hi type="italic">faam van Salomon</hi> was <hi type="italic">in den naam des Heeren</hi>, d.i. met betrekking tot den naam of de heerlijkheid des Heeren; Salomon's roem was vooral het bouwen van Gods huis, waardoor Hij Gods heerlijkheid had bevorderd. Onder den naam van <hi type="italic">raadsels</hi> zijn raadselachtige spreuken en allerlei moeilijke vraagstukken begrepen; zie Prov. XXX 18-31. Zulk een wedstrijd in raadsels is nog bij de Oosterlingen in smaak als de toets van vernuft en schranderheid.</div>
<div id="n2716">Al wat zij te voren overlegd had aan Salomon voor te stellen.</div>
<div id="n2717">Het koninklijk paleis.</div>
<div id="n2718">Anderen vertalen het Hebr.: ‘het zitten zijner dienaren, het staan zijner bedienden’, d.i. de gansche inrichting van zijn hof met zijne hoogere en lagere beambten.</div>
<div id="n2719">Het Hebr. kan ook vertaald worden: ‘en den optocht, waarmede hij opging naar het huis des Heeren’, als hij nl., voorafgegaan door zijne lijfwacht en gevolgd door zijn huis, ging offeren. Misschien is de kunstig aangelegde weg bedoeld, die van het paleis naar den tempel opwaarts voerde. Het opdragen der <hi type="italic">brandoffers</hi> in het voorhof der priesters kon de heidensche koningin niet bijwonen. - Toen de koningin dit alles zag, <hi type="italic">was er geen geest meer in haar</hi>, d.w.z. zij stond verstomd en was geheel buiten zich zelve.</div>
<div id="n2720">Gr.: ‘uwe vrouwen’.</div>
<div id="n2721">Gr.: ‘dewijl de Heer Israël liefheeft om het tot in eeuwigheid in stand te houden’. Dit komt overeen met II Par. IX 8.</div>
<div id="n2722">Deze bemerking gaf den schrijver aanleiding tot den in v. 11 en 12 volgenden tusschenzin, die met eene zelfde bemerking sluit.</div>
<div id="n2723"><hi type="italic">De vloot van Hiram</hi> maakte met die van Salomon ééne handelsvloot uit. Zie IX noot 29. Het met <hi type="italic">thyjahout</hi> vertaalde Hebr.: ‘ʽalmoeggim’ is volgens velen het kostbare sandelhout van Indië.</div>
<div id="n2724">Zie II Par. IX noot 6.</div>
<div id="n2725"><hi type="italic">Het gewicht</hi>, want het geld werd oudtijds gewogen. De gewone jaarlijksche inkomsten van de kroon bedroegen <hi type="italic">zeshonderd zes en zestig talenten goud.</hi> Hoeveel dit naar onzen standaard van munten en gewichten bedraagt, wordt zeer verschillend berekend: volgens de matigste berekening <hi type="italic">negen</hi>, volgens de hoogste ruim <hi type="italic">dertig millioen</hi> gulden. - Hieronder zijn waarschijnlijk de schattingen begrepen, die de onderworpen volken, Edom, Moab enz. moesten opbrengen. Het volgende vers geeft de buitengewone inkomsten aan.</div>
<div id="n2726">II Par. IX 14 vertaalt de Vulg. dezelfde Hebr. woorden door: ‘de afgezanten van de verschillende volken’; de nieuweren vertalen meestal: ‘de rondtrekkende kooplieden’ of kramers. De verder genoemde <hi type="italic">kooplieden</hi> zijn dan de groothandelaars. De door <hi type="italic">kleinhandelaars</hi> vertaalde woorden der Vulg.: ‘<hi type="italic">scruta vendentes</hi>’, eigenlijk: ‘de vodden verkoopers’, staan niet in den grondtekst noch in de Septuag. <hi type="italic">Arabië</hi> beteekent hier waarschijnlijk de aan Palestina grenzende Syrisch-Arabische woestijn. De <hi type="italic">oversten</hi> zijn vermoedelijk Salomon's stadhouders in de aan hem onderworpen niet-Israëlietische landen. Bij hunne bezoeken aan den koning brachten zij geschenken mede.</div>
<div id="n2727"><hi type="italic">Rondassen</hi> (v. 16), groote ovale schilden, behoorden tot de zware en volkomen wapenrusting der zwaargewapenden, en <hi type="italic">kleine schilden</hi> (v. 17) dienden voor de lichtgewapenden van Salomon's lijfwacht (XIV 27), die deze pronkschilden bij plechtige gelegenheden droeg. Voor <hi type="italic">allerzuiverst</hi> (v. 16) en <hi type="italic">gekeurd</hi> (v. 17) <hi type="italic">goud</hi> heeft het Hebr. beide malen waarschijnlijk <hi type="italic">geplet goud.</hi> In plaats van <hi type="italic">driehonderd minen</hi> heeft de grondtekst <hi type="italic">drie minen</hi>, d.i. driehonderd sikkelen (vgl. II Par. IX 16). Zie voor het <hi type="italic">huis van het Libanonwoud</hi> VII 2.</div>
<div id="n2728">Waarschijnlijk waren alleen die deelen van den troon met (Hebr.) ‘zuiver’ goud belegd, die niet van elpenbeen waren. Deze troon was geplaatst in de troonzaal van VII 7.</div>
<div id="n2729">Volgens sommigen een rond verhemelte, dat het achterste gedeelte of de zitplaats overdekte. Naar de Septuag. kan men vertalen: ‘een stierekop was van achteren aan den troon’ Volgens II Par. IX 18: ‘een gouden voetbank’. Voor <hi type="italic">armen</hi> heeft de Vulg en het Hebr. eigenlijk: ‘handen’; de armleuningen zijn bedoeld. <hi type="italic">Leeuwen</hi> als zinnebeelden der koninklijke macht.</div>
<div id="n2730">Naar de Septuag. - waren bovendien ook ‘de waschbekkens van goud’.</div>
<div id="n2731">Naar de opvatting der Vulgaat hier en II Par. IX 21 dreef Salomon's vloot handel op de Phenicische volksplanting <hi type="italic">Tharsis</hi> of Tartessus in Spanje. <hi type="italic">Zilver</hi> werd in Spanje overvloedig gevonden; <hi type="italic">goud</hi> en <hi type="italic">olifantstanden</hi> of ivoor enz. konden te Tartessus worden aangebracht door de Phenicische handelsvloot van de Afrikaansche westkust. Naar het Hebr. en de Septuag.: ‘Want de koning had Tharsisschepen op zee, met de schepen van Hiram; eens in de drie jaar kwamen de Tharsisschepen aan, beladen met goud’ enz. De schepen, die van Phenicië naar Tharsis voeren, waren groote koopvaardijschepen, zoodat Tharsisschepen zooveel is als schepen van de grootste soort. Zie XXII 49. <hi type="italic">Op zee</hi> kan de Roode en de Indische Zee beteekenen, zoodat ook hier, gelijk IX 26-28, van de vaart op Ophir gesproken wordt. Zie IX noot 30 en II Par. IX noot 11 en 12.</div>
<div id="n2732">Septuag. en II Par. IX 23: ‘alle koningen der aarde’.</div>
<div id="n2733">Zie IV 26. Voor <hi type="italic">versterkte steden</hi> heeft het Hebr. en II Par. IX 25 ‘wagensteden’; zie IX 19.</div>
<div id="n2734"><hi type="italic">Coa</hi> is volgens de Assyriologen Oost-Cilicië; deze landstreek leverde, volgens Herod. III 90, nog aan de Perzen jaarlijks ‘driehonderd en zestig witte paarden’. Voor <hi type="italic">Egypte</hi>, Hebr.: ‘Mizraïm’, dat in de oudheid geen paarden uitvoerde, maar dikwerf van elders kreeg, moet men waarschijnlijk <hi type="italic">Muzr</hi> of <hi type="italic">Muzri</hi> lezen. Dit was in de hooge oudheid het zuidelijk van den Taurus tot bijna aan den Orontes zich uitstrekkende rijk van Noord-Syrië, dat o.a. ook een deel van Cilicië omvatte. Nog onder Salmanasar II wordt een klein rijk Muzri naast Coa vermeld.</div>
<div id="n2735">Septuag.: ‘en zóó (tegen dien prijs) werden er (paarden, wellicht ook wagens) uitgevoerd voor al de koningen der Hetheërs en de koningen van Syrië. Zie voor de Hetheërs Jos. I noot 2.</div>
<div id="n2736">Door het verzamelen eener menigte paarden (X 26, 28) en vooral door zijne verbinding met <hi type="italic">vele vrouwen</hi> overtrad Salomon het voorschrift van Deut. XVII 16, 17. Dit werd de oorzaak van zijn diepen val, te treuriger om de gevolgen, de scheuring nl. van Salomon's rijk.</div>
<div id="n2737">Exod. XXXIV 16 en Deut. VII 3 volg. betreft dit verbod eigenlijk de dochters der zeven Chanaänietische volken, waartoe de twee in v. 1 laatstgenoemde behooren.</div>
<div id="n2738">d.i. Niet onverdeeld.</div>
<div id="n2739">Volgens den H. Augustinus (de Gen. ad litt. XI 42; de civit. Dei XIV 11) alleen uitwendig om aan zijne vrouwen te behagen.</div>
<div id="n2740">Zie voor <hi type="italic">Astarthe</hi> Judic. II 13 en voor <hi type="italic">Moloch</hi> 1 Par. XX noot 4; vgl. Lev. XVIII noot 12.</div>
<div id="n2741">Voor <hi type="italic">tempel</hi> heeft het Hebr.: ‘hoogte’, d.i. een heiligdom op de hoogte, en voor <hi type="italic">afgod</hi> beide malen ‘gruwel’. Zie voor <hi type="italic">Chamos</hi> Num. XXI noot 28. <hi type="italic">Tegenover</hi>, d.i. ten oosten van, <hi type="italic">Jerusalem</hi> lag de Olijfberg, van welks drie toppen één door de Christelijke overlevering, overeenkomstig de vertaling der Vulgaat IV Reg. XXIII 13, ‘de Berg der Ergernis’ genaamd is. De Gr. vertaling voegt er bij: ‘en voor Astarthe, den gruwel der Sidoniërs’; vgl. IV Reg. XXIII 13.</div>
<div id="n2742">Zie III 5 volg. en IX 2 volg., en voor het volg. vers IX 6.</div>
<div id="n2743">Waarschijnlijk bij monde van een profeet.</div>
<div id="n2744">De zin is: Ik zal het koninkrijk verdeelen, zoodat uw huis het niet meer in zijn geheel bezit, en het afgescheurde deel aan uwen dienaar geven.</div>
<div id="n2745">d.i. Om zijne getrouwheid en om de belofte hem door Mij gedaan. Zie v. 36 en vgl. II Reg. VII 12 volg.</div>
<div id="n2746">De uitverkiezing van Jerusalem tot middelpunt van den Israëlietischen godsdienst was onafscheidbaar verbonden met de beloften aan David gedaan; vgl. v. 36.</div>
<div id="n2747">Gr.: ‘Edom verslagen had’. Zie II Reg. VIII 13, 14 het verhaal der overwinning van David op Edom, dat hier verder wordt aangevuld.</div>
<div id="n2748">Deze gesneuvelden waren denkelijk Israëlieten.</div>
<div id="n2749"><hi type="italic">Gansch Israël</hi> beteekent het geheele Israëlietische leger, en <hi type="italic">alle mannen in Idumea</hi> zijn al de Edomietische krijgslieden, die Joab in handen vielen.</div>
<div id="n2750">Aan de beide zijden van den AElamietischen zeeboezem zwierven <hi type="italic">Madian</hi>ietische herdersstammen. Van den genoemden zeeboezem gaat nog heden een weg door de woestijn, die voorheen <hi type="italic">Pharan</hi> werd geheeten, naar Egypte (zie Num. X noot 7). De <hi type="italic">mannen</hi>, die zij medenamen, dienden tot gidsen of tot hulptroepen.</div>
<div id="n2751">Hebr.: ‘speende hem’, eene plechtigheid, die met een feestmaal gevierd werd (Gen. XXI 8). Dit geschiedde <hi type="italic">in het huis</hi> of in het paleis <hi type="italic">van Pharao</hi>, waardoor het kind van dat oogenblik af onder de kinderen des konings werd opgenomen, om met hen te worden opgevoed.</div>
<div id="n2752">Adad wilde zijn land Edom van het Israëlietische juk gaan verlossen en den troon van Edom bestijgen. Wat kwaad hij aan Salomon berokkende, zegt de Grieksche vertaling, die hier bijvoegt: ‘En Ader (Adad) keerde terug naar zijn land. Dit is het kwaad, dat Ader gedaan heeft: en hij had een afkeer van Israël, en hij werd koning in het land Edom’. De Vulgaat heeft deze woorden verkeerdelijk v. 25<hi type="italic">b.</hi> Waarschijnlijk op het einde van Salomon's regeering gelukte het aan Adad den troon van Edom te bemachtigen. Want uit v. 14 schijnt te volgen, dat God dezen tegenstander aan Salomon verwekt had om hem te straffen voor zijnen afval.</div>
<div id="n2753">Zie voor <hi type="italic">Razon</hi> XV noot 17 en voor <hi type="italic">Adarezer</hi>, <hi type="italic">den koning van Soba</hi>, het aangeteekende op II Reg. VIII 3-8.</div>
<div id="n2754">Dit beteekent waarschijnlijk, dat <hi type="italic">Razon</hi> zijne mannen tegen Adarezer eerst toen verzamelde, nadat David <hi type="italic">hen</hi>, d.i. de troepen van Adarezer, verslagen en Soba onderworpen had. Vermoedelijk zijn de woorden <hi type="italic">toen David hen doodde</hi> oorspronkelijk eene randglosse, die, in de plaats van aan het einde van v. 23, hier verkeerdelijk in den tekst is opgenomen.</div>
<div id="n2755">Dit geschiedde waarschijnlijk lang na den dood van David, tegen het einde der regeering van Salomon.</div>
<div id="n2756">Dit tweede halfvers moet staan achter v. 22 en in plaats van <hi type="italic">Syrië</hi> heeft het Gr. aldaar <hi type="italic">Edom.</hi> Zie noot 17.</div>
<div id="n2757">Hebr.: ‘en de gaping sloot van de Stad van David, zijnen vader’. Welke gaping of breuk bedoeld is, blijkt niet. Volgens sommigen, eene breuk in den vestingmuur; doch wellicht beter: <hi type="italic">het ravijn</hi>, dat Sion scheidde van den berg Moria en van Ophel. Zie voor <hi type="italic">het Mello</hi> IX 15, 24.</div>
<div id="n2758">Het <hi type="italic">huis van Joseph</hi> beteekent eigenlijk de stammen van Ephraïm en Manasses; niet zelden echter duidt deze uitdrukking na de scheuring het geheele noordelijke rijk der tien stammen aan. Het viel aan de bevolking dezer stammen, vooral aan die van het machtige Ephraïm, hard, arbeiders te leveren (zie V 13) voor de bouwwerken van het koninklijk huis van Juda en van Jerusalem (v. 27). Van deze ontevredenheid maakte Jeroboam waarschijnlijk gebruik, om deze stammen tegen Salomon op te hitsen; vgl. XII 4, 14. Het door <hi type="italic">lasten</hi> vertaalde Hebr. woord beteekent allerlei moeielijken arbeid.</div>
<div id="n2759">Uit <hi type="italic">Silo</hi> in Ephraïm; hij was dus uit denzelfden stam als Jeroboam.</div>
<div id="n2760">De <hi type="italic">ééne stam</hi> is Juda, waaronder de stam Simeon, door Juda ingesloten en daarin als 't ware versmolten (vgl. Gen. XLIX noot 11), alsook Benjamin voor het zuidelijke gedeelte, in en nabij Jerusalem, begrepen zijn.</div>
<div id="n2761">Het Hebr. heeft het meervoud: <hi type="italic">omdat zij.... hebben;</hi> zoodat deze beschuldiging niet uitsluitend Salomon betreft.</div>
<div id="n2762">M.a.w. opdat David's geslacht niet worde uitgedelgd, maar immer een nakomeling op den troon hebbe; vgl. XV 4. Zie Ps. CXXXI noot 15.</div>
<div id="n2763">Over al de tien stammen, welke gij als koning verlangt te beheerschen.</div>
<div id="n2764">Dewijl Jeroboam deze voorwaarden niet heeft vervuld, werd zijn huis reeds in het volgende geslacht uitgeroeid; vgl. XV 28 volg.</div>
<div id="n2765"><hi type="italic">Te dier oorzake</hi> ziet terug op v. 33 volg. In de woorden <hi type="italic">niet voor altijd</hi> ligt de belofte van den Messias opgesloten. In en door den ‘Zoon van David’ zijn de stammen van Israël hereenigd in één rijk, de Kerk van Christus; in en door Hem is de belofte der herstelling van het Davidische koningschap over geheel Israël verwezenlijkt. Vgl. Luc. I 32.</div>
<div id="n2766">Uit v. 26<hi type="italic">b</hi> volgt, dat Jeroboam tegen Salomon in opstand was gekomen; zie noot 23.</div>
<div id="n2767">Deze <hi type="italic">koning van Egypte</hi> was derhalve met Salomon niet op goeden voet. Zie XIV 25.</div>
<div id="n2768">Uit dit <hi type="italic">Boek</hi> putte waarschijnlijk de schrijver. Zie de inleiding.</div>
<div id="n2769">Of Salomon zich vóór zijnen dood van ganscher harte bekeerd heeft en boetvaardig gestorven is, vermeldt de gewijde geschiedenis niet (vgl. Eccli. XLVII 14-26). Volgens sommigen is ‘de Prediker’ op hoogen leeftijd door hem opgesteld en het openlijk getuigenis zijner oprechte bekeering. Maar voor deze beweringen zijn geen bewijzen.</div>
<div id="n2770"><hi type="italic">Sichem</hi> was gelegen in een vruchtbaar dal tusschen de bergen Garizim en Hebal (vgl. Gen. XII 6). Waarom te dier plaatse <hi type="italic">gansch Israël</hi>, d.i. de tien stammen (v. 20, 21), was saamgekomen, om Roboam <hi type="italic">koning te maken</hi> of plechtig te huldigen (vgl I Reg. XI 15), blijkt niet met zekerheid. Waarschijnlijk werd die stad, in welks nabijheid Josue het eerst de wet afgekondigd (Jos. VIII 30-35) en bij zijne laatste afscheidsrede het gansche volk verzameld (Jos. XXIV 1 volg.) en waar Abimelech zich den titel van koning aangematigd had (Judic. IX 1), als de hoofdplaats der tien stammen aangemerkt (zie v. 25).</div>
<div id="n2771">Naar de Septuagint, die dit bericht beter bij XI 43<hi type="italic">a</hi> inlascht, begaf Jeroboam zich uit Egypte eerst naar zijne vaderstad Sareda (zie XI 26), op het gebergte van Ephraïm Derwaarts (v. 3) zonden de vergaderde Israëlieten om Jeroboam te ontbieden; bij zijne komst nam hij waarschijnlijk de leiding dezer vergadering op zich.</div>
<div id="n2772">Zie XI noot 23. Deze klachten waren wel niet geheel zonder grond; Salomon's kostbare werken en luisterrijke hofhouding kwamen grootendeels tot last van zijne onderdanen. Maar de taal van misnoegden en oproerigen is al licht overdreven. Overigens genoot Israël en Juda onder Salomon's regeering voorspoed en vrede (zie IV 20, 25).</div>
<div id="n2773">Waarschijnlijk zijn de IV 2-6 genoemde hooge staatsdienaren bedoeld.</div>
<div id="n2774">M.a.w. indien gij u jegens hen welwillend en inschikkelijk betoont, door hun verlichting van lasten te beloven, dan zullen zij uwe gehoorzame onderdanen blijven.</div>
<div id="n2775">Volgens XIV 21 was Roboam toen een en veertig jaren oud. Waarschijnlijk is dit eene schrijffout en moet men ‘een en twintig’ lezen. Zijne staatsdienaren toch, <hi type="italic">die met hem waren opgevoed</hi>, waren nog <hi type="italic">jongelingen</hi> of jonge mannen.</div>
<div id="n2776">Mijne hand zal dus zooveel zwaarder u drukken dan die mijns vaders (v. 11). Deze slechte raadslieden meenden met zulk eene bedreiging het volk vrees te zullen inboezemen.</div>
<div id="n2777">d.i. Met van ijzeren haken voorziene geesels. De zin is: ik zal u met nog hardere dwangmiddelen tot zwaardere dienstbaarheid verplichten.</div>
<div id="n2778">Hebr.: ‘want het was eene beschikking des Heeren’, zooals verder verklaard wordt.</div>
<div id="n2779">Zie II Reg. XX 1. De zin is: Wat hebben wij, Israëlieten, te maken met het koninklijk huis van David, dat uit den stam Juda is en aan Juda toebehoort (zie II Reg. XIX 12-15, 40-43)? Laten wij dus alle betrekking met Juda afbreken en keeren wij terug <hi type="italic">naar</hi> onze <hi type="italic">tenten</hi>, d.i. ieder naar zijn stam en zijn erfbezit. Eene zinspeling op den tocht door de woestijn, waar elke stam zijn aangewezen plaats had in het Israëlietische kamp. <hi type="italic">Zie om naar</hi>, d.i. bestuur, <hi type="italic">uw eigen huis</hi> of uwe stamgenooten.</div>
<div id="n2780">Waarschijnlijk dezelfde als ‘Adoniram’ IV 6; zie aldaar noot 9. Roboam <hi type="italic">zond</hi> hem om met de ontevreden Israëlieten zoo mogelijk eene overeenkomst te treffen.</div>
<div id="n2781">Deze aanteekening vond de schrijver in zijne bron, eene oorkonde uit den tijd vóór de ballingschap. Zie dezelfde formule VIII 8 en IX 21.</div>
<div id="n2782">Hoeveel tijd tusschen de eerste en deze tweede volksvergadering van Israël verliep en wat de aanleiding was tot deze tweede, wordt niet bericht. <hi type="italic">Jeroboam was teruggekeerd</hi> naar zijne vaderstad. <hi type="italic">Zij ontboden</hi> hem te Sichem en huldigden hem als <hi type="italic">koning</hi> over het Tienstammenrijk.</div>
<div id="n2783">Het zuidelijke gedeelte van dezen stam, dat aan het huis van David was getrouw gebleven. Zie XI noot 25.</div>
<div id="n2784">Dit getal krijgers is niet overdreven. Ten tijde van David telde de stam Juda zelfs vijfhonderd duizend strijdbare mannen (II Reg. XXIV 9).</div>
<div id="n2785">Vgl. II Par. XII 5, 7, 15.</div>
<div id="n2786">Jeroboam <hi type="italic">bouwde</hi>, d.i. versterkte, want <hi type="italic">Sichem</hi> en het Overjordaansche <hi type="italic">Phanuel</hi> bestonden reeds van overoude tijden (zie Gen. XII 6 en XXXII 30); maar de versterkingen van Sichem waren door Abimelech (Judic. IX 49), die van Phanuel door Gedeon (Judic. VIII 17) vernield. Hij richtte Sichem in tot een sterke vesting en zijne hofstad; later echter vestigde hij zich te Thersa (XIV 17). Phanuel versterkte hij, waarschijnlijk om het Overjordaansche rijksgebied tegen vijandelijke aanvallen te verdedigen.</div>
<div id="n2787">Immers zou de eenheid van heiligdom en eeredienst het volk gedurig aansporen om de staatkundige eenheid te herstellen. Jeroboam vergat Gods belofte van XI 38 en verwachtte meer van zijn eigen staatsbeleid.</div>
<div id="n2788">Hebr. en Septuag.: ‘Lang genoeg zijt gij naar Jerusalem opgegaan’. Bijgevolg was onder Salomon de tempel van Jerusalem het eenige wettelijke heiligdom, dat door het geheele volk, Israël en Juda, bezocht werd.</div>
<div id="n2789">Dezelfde woorden als Exod. XXXII 4; zie de noten 1, 3 en 4 aldaar.</div>
<div id="n2790"><hi type="italic">Bethel</hi> lag op de zuidelijke grens van het Tienstammenrijk en was van oudsher eene heilige plaats (zie Gen. XXVIII 10-22). <hi type="italic">Dan</hi>, in het noorden van het rijk, voorheen Laïs geheeten, bezat ten tijde der Rechteren een heiligdom (Judic. XVIII).</div>
<div id="n2791"><hi type="italic">Dit woord</hi>, d.i. deze zaak, de Israëlietische kalverendienst, <hi type="italic">werd tot zonde</hi>, welke in de volgende hoofdstukken herhaaldelijk ‘de zonde van Jeroboam’ wordt geheeten. Zie hieromtrent Exod. XXXII noot 4. <hi type="italic">Het volk ging</hi> niet alleen naar het zuidelijke Bethel, maar zelfs <hi type="italic">tot</hi> het afgelegen <hi type="italic">Dan toe.</hi> Wel moesten de Israëlieten in de laatste jaren van Salomon's regeering onder godsdienstig en zedelijk opzicht diep gedaald zijn, daar het Jeroboam zoo gemakkelijk gelukte hen den tempel van Jerusalem te doen vergeten voor twee gouden kalveren!</div>
<div id="n2792"><hi type="italic">Hoogtentempels</hi> voor den kalverendienst te Bethel en te Dan. <hi type="italic">Uit de geringsten</hi>, het Hebr. beteekent: uit alle standen des volks. Dit deed Jeroboam waarschijnlijk om het volk te behagen. De aan God getrouwe priesters en levieten weken uit naar het rijk Juda, volgens II Par. XI 13, 14.</div>
<div id="n2793">Deze <hi type="italic">feestdag</hi> was het Loofhuttenfeest, op het einde van het oogstjaar, wanneer de inzameling der vruchten gebeurd was (Exod. XXIII 16; Lev. XXIII 34; Num. XXIX 12). Eigendunkelijk stelde Jeroboam dit feest een maand later dan in de Wet bepaald was, wellicht omdat de oogst in het meer noordelijk gelegen Tienstammenrijk ongeveer een maand later viel.</div>
<div id="n2794">Onmiddellijk vóór het Loofhuttenfeest had Salomon zijnen tempel ingewijd (VIII 2); op dit feest wijdde ook Jeroboam den tempel te Bethel in. Want waarschijnlijk doelen deze woorden daarop.</div>
<div id="n2795">Hebr.: ‘om (het offer) te ontsteken’. Dit deed de koning door de bediening der v. 32 en XIII 2 genoemde priesters. Beter voegt men dit tweede halfvers bij het volg. hoofdstuk. - Over de twee andere hooge feesten, het Paaschfeest en het Pinksterfeest, schijnt Jeroboam zich niet bekommerd te hebben. Uit II Par. XI 16, 17 blijkt, dat niet alleen de priesters en levieten, maar ook de aan God getrouwen uit al de stammen van Israël naar Jerusalem en den tempel opgingen en zich allengs in Juda vestigden.</div>
<div id="n2796">De man Gods verscheen daar op eens, toen Jeroboam op het Loofhuttenfeest (XII 33) <hi type="italic">op</hi> of bij het altaar stond om, door de bediening der priesters (v. 2), <hi type="italic">wierook</hi>, Hebr.: (het offer) ‘te ontsteken’ (XII 33<hi type="italic">b</hi>). De uitdrukking <hi type="italic">door een woord des Heeren</hi>, die in het vervolg van dit hoofdstuk herhaaldelijk voorkomt, beteekent, dat de man was gezonden krachtens een bevel van God.</div>
<div id="n2797">Zie de vervulling IV Reg. XXIII 15-20. <hi type="italic">Menschenbeenderen</hi>, het alleronreinste (zie Num. XIX 16), zal Josias op het altaar verbranden, tot ontwijding van de offerplaats en veroordeeling van den geheelen eeredienst, waartoe dat altaar behoorde. Mogelijk zijn de woorden <hi type="italic">Josias genaamd</hi> er na de vervulling bijgevoegd. Zie echter Is. XLIV 28 en XLV 1.</div>
<div id="n2798"><hi type="italic">De asch</hi>, Hebr. eigenlijk het gesmolten vet met asch gemengd, m.a.w. al wat er van het offer na de verbranding overbleef op het altaar.</div>
<div id="n2799">Sommigen meenen, dat, volgens den oorspronkelijken tekst, de koning zijne hand uitstrekte niet <hi type="italic">van</hi>, maar <hi type="italic">naar het altaar</hi>, terwijl hij zeide: <hi type="italic">Grijpt het</hi>, d.i. houdt het altaar vast, opdat de voorspelling van v. 3 niet in vervulling ga. Maar <hi type="italic">zijne hand</hi> verstijfde door een zichtbare straf van God.</div>
<div id="n2800">Daar tegen den profeet geweld niet baten kon (v. 4 volg.), poogt Jeroboam hem door verleiding te winnen, ten einde de slechte uitwerking van de profetie tegen Bethel's eeredienst bij het volk weg te nemen.</div>
<div id="n2801">Om zijn afschuw voor den kalverendienst te kennen te geven, moest de profeet alle gemeenschap met de inwoners van Bethel vermijden. En om meer indruk te maken mocht hij niet <hi type="italic">langs den weg</hi> enz. <hi type="italic">terugkeeren.</hi> Even geheimzinnig als hij (v. 1) gekomen was, moest hij weder verdwijnen.</div>
<div id="n2802"><hi type="italic">De oude profeet</hi> was een waar godsgezant; dit blijkt uit v. 29 en 30. De zonen verhaalden hunnen vader <hi type="italic">de woorden</hi> van v. 8 en 9; hij wist dus, dat de man Gods uit Juda te Bethel geen spijs of drank mocht gebruiken (zie v. 16 volg.).</div>
<div id="n2803">Wat den ouden profeet bewoog om den man Gods uit Juda aldus te misleiden, is niet duidelijk. Volgens sommigen had hij belang bij den eeredienst van Bethel en wilde daarom, door het gedrag van dien profeet met zijne woorden (v. 8, 9) in tegenspraak te brengen, de profetie over het altaar van Bethel (v. 2, 3) krachteloos maken.</div>
<div id="n2804">De man Gods uit Juda, die de valschheid der voorgewende godspraak had kunnen en moeten erkennen, liet zich in den strik vangen en overtrad het stellige gebod des Heeren.</div>
<div id="n2805">Tot eigen beschaming en straf moet hij den door hem verleide Gods oordeel aankondigen.</div>
<div id="n2806">In deze voorspelling lag opgesloten, dat hij niet in zijn land en zijne woonplaats zou wederkeeren. Overigens in den vreemde, ver van de zijnen begraven worden, gold voor eene zware straf. Wat een prijs men stelde op eene plaats in het familiegraf, blijkt uit het voorbeeld van Jacob, Gen. XLVII 29-31.</div>
<div id="n2807">De leeuw verzaakte zijne natuur; een bewijs dat de dood van den man Gods niet een gewoon onheil, maar eene goddelijke straf was; zie v. 26. Door dit wonder wilde God tevens getuigen dat het woord tegen het altaar en den eeredienst van Bethel, ondanks de ontrouw van zijn gezant, inderdaad door en namens Hem gesproken was.</div>
<div id="n2808">Het gebruikelijke klaaglied. Zie Jer. XXII noot 16.</div>
<div id="n2809">Opdat later zijn gebeente, als liggend naast het gebeente van den man Gods, zou gespaard blijven van de oneer, waarvan in v. 2 sprake was. Zie de vervulling IV Reg. XXIII 17 volg.</div>
<div id="n2810"><hi type="italic">Samaria</hi> beteekent het Tienstammenrijk. De stad, waaraan de benaming van het Rijk ontleend is, bestond ten tijde van Jeroboam nog niet (zie XVI 24); maar de schrijver kon tot meerdere duidelijkheid de door den profeet gebezigde benaming in de toen gebruikelijke veranderen.</div>
<div id="n2811">d.i. Na deze gebeurtenissen, waardoor God zoo duidelijk den eeredienst van Bethel had veroordeeld.</div>
<div id="n2812">Zie XII noot 23.</div>
<div id="n2813">M.a.w. werd gewijd tot priester om in de hoogtentempels te offeren. Zie Exod. XXVIII noot 29.</div>
<div id="n2814">Waarschijnlijk om Jeroboam te straffen, dewijl hij naar het woord van den man Gods uit Juda niet geluisterd had (XIII 33). De uitdrukking <hi type="italic">te dien tijde</hi> dient meer om dit verhaal aan het voorafgaande vast te knoopen dan om eenigen tijd te bepalen.</div>
<div id="n2815">In zijnen nood herinnert zich Jeroboam den profeet uit Silo, die hem XI 29-39 het koningschap over Juda voorspeld had. Daar hij echter diens vermaningen (XI 38) niet had opgevolgd, durft hij zelf niet tot hem gaan en moet de koningin zich verkleeden. Wellicht vreesde hij dat Ahias zich anders met hem, den afvalligen vorst, niet zou inlaten.</div>
<div id="n2816">Het middelmatige en volstrekt niet vorstelijke geschenk heeft eveneens ten doel om de geefster voor eene gewone vrouw uit het volk te doen doorgaan.</div>
<div id="n2817">Meer dan al uwe voorgangers, die als rechters of koningen Israël of een deel daarvan bestuurd hebben. Niemand vóór hem had den wettelijken eeredienst van Jehova afgeschaft en een anderen, eigendunkelijken van staatswege in de plaats gesteld.</div>
<div id="n2818">De gouden kalveren - want van andere godenbeelden is tot dusver geen sprake geweest - heeten hier <hi type="italic">vreemde en gegoten goden.</hi> Bijgevolg werd niet, gelijk sommigen meenen, Jehova onder die beelden vereerd. Dit volgt ook uit de laatste woorden van dit vers, volgens welke die eeredienst een afval en eene verzaking van den waren God was.</div>
<div id="n2819">d.i. Al wat mannelijk is. Zie I Reg. XXV 22.</div>
<div id="n2820">Hebr.: ‘den beslotene en den verlatene’, of gelijk anderen vertalen: ‘den teruggehoudene en den losgelatene’. Zie Deut. XXXII noot 33. Onder de verschillende verklaringen verkiezen de nieuweren: den onmondige en den mondige. In elk geval beteekent de uitdrukking hier: al de leden van het huis of van de familie van Jeroboam.</div>
<div id="n2821">Het gemis eener begrafenis werd een allerschandelijkste straf en allerergste ramp gerekend; vgl. Deut. XXVIII 26. De onbegraven lijken werden de prooi der, vooral in het Oosten, in dorpen en steden onbeheerd rondloopende <hi type="italic">honden</hi> en der roof<hi type="italic">vogels</hi>, gieren enz.</div>
<div id="n2822">Het Hebr. beteekent: dewijl in hem (in den knaap) iets goeds voor den Heer, den God van Israël, gevonden is. Dit ziet waarschijnlijk op den goeden aanleg van den knaap voor deugd en godsdienstigheid.</div>
<div id="n2823">Het verleden <hi type="italic">heeft aangesteld</hi> ziet op het goddelijk raadsbesluit dienaangaande. Zie de vervulling XV 28 volg. De twee volgende verzen betreffen den ondergang van het Tienstammenrijk.</div>
<div id="n2824">Een beeld van de beroeringen en staatsomwentelingen in het rijk Israël.</div>
<div id="n2825">Den Euphraat.</div>
<div id="n2826">Het met <hi type="italic">lucus, bosschen,</hi> vertaalde ‘asjerim’ beteekent de aan de godin Asjera (Astarte) toegewijde boomstammen of houten zuilen, die de Israëlieten <hi type="italic">(zij),</hi> onder Jeroboam en later, oprichtten en vereerden.</div>
<div id="n2827"><hi type="italic">Thersa</hi>, ten noordoosten van Sichem, was toen de hofstad van Jeroboam; zie XII 25.</div>
<div id="n2828">Dit is de bron, waaruit de schrijver geput heeft voor de geschiedenis der koningen van Israël. Zie hieromtrent de inleiding. Over Jeroboam's oorlogen is v. 30 en XV 6 sprake.</div>
<div id="n2829">Volgens II Par. XIII 20 sloeg hem de Heer met een plotselingen dood of met eene doodelijke ziekte, waaraan hij stierf.</div>
<div id="n2830">Waarschijnlijk moet men hier <hi type="italic">een en twintig jaar</hi> lezen; zie XII noot 6.</div>
<div id="n2831">Hebr.: ‘de Ammonietische’.</div>
<div id="n2832">De regeering van Roboam wordt een weinig uitvoeriger beschreven II Par. XI en XII. In de drie eerste jaren zijner regeering wandelde hij op de wegen van David en Salomon (II Par. XI 17) en wijdde zijne zorg aan de versterking van zijn rijk door vele steden met muren en vestingwerken te omringen en zich daardoor in staat van tegenweer te stellen tegen Israël en Jeroboam's bondgenoot Egypte (II Par. XI 6-12). Doch macht en welvaart brachten hem en zijn volk na drie jaar tot afval (II Par. XI 17 en XII 1). Op zijn voorbeeld week het volk af en <hi type="italic">deed kwaad</hi> enz. <hi type="italic">Zij tartten Hem,</hi> Hebr.: ‘maakten zijne ijverzucht gaande’ (zie Exod. XX noot 7).</div>
<div id="n2833">Hebr.: ‘Ook zij richtten zich (“bamooth”) hoogten op en (“matsebooth”) gewijde steenen en (“asjerim”) gewijde boomstammen’. Zie noot 13 en Exod. XXXIV noot 1.</div>
<div id="n2834">Hebr.: ‘kadeesj’, wat beteekent: aan den onkuischen eeredienst van afgoden toegewijd; vgl. Deut. XXIII noot 10.</div>
<div id="n2835"><hi type="italic">Sesac</hi>, Hebr. ‘Sjisjak’, is de eerste Pharao, die in de H. Schrift bij zijn naam genoemd wordt (zie XI 40). De Egyptische naam van dezen koning, den eersten der XXII<hi type="super">e</hi> dynastie, is Sjosjenk of Sjesjenk. In een groot relief op den zuidelijken muur van den tempel te Karnak is deze veldtocht tegen Juda vereeuwigd. De beschrijving daarvan II Par. XII 2-12 is een weinig uitvoeriger dan hier. Uitdrukkelijk zegt daar (v. 5) de profeet Semeias, wat ook hier het zinverband te kennen geeft, dat nl. de inval van Sesac eene straf was voor Juda's afval van God.</div>
<div id="n2836">De Sept. voegt er bij: ‘benevens de gouden beukelaars, die David uit de hand der dienaars van Adrazaär (Adarezer), den koning van Soeba, genomen en die hij naar Jerusalem gebracht had, dat alles nam hij mede’. Zie II Reg. VIII 7.</div>
<div id="n2837">Voor <hi type="italic">schilddragers</hi> heeft het Hebr. eigenlijk ‘loopers’; <hi type="italic">en van hen</hi>, d.i. te weten van hen, <hi type="italic">die de wacht hielden</hi> enz.; daarbij begeleidden zij den koning (v. 28), zoo dikwerf hij in plechtigen optocht naar den tempel ging. Zij behoorden dus tot de koninklijke lijfwacht.</div>
<div id="n2838">Hebr.: ‘naar de wachtkamer der loopers’. De koperen schilden werden dus niet in het huis van het Libanonwoud bewaard, zooals de gouden, X 17.</div>
<div id="n2839">Eene dergelijke geschiedbron als voor Israël had de schrijver ook voor de geschiedenis van Juda; zie v. 19.</div>
<div id="n2840">Dit moet meer van vijandelijke gezindheid dan van eigenlijk gezegden <hi type="italic">oorlog</hi> verstaan worden. Zie II Par. XII noot 16.</div>
<div id="n2841">Eene herhaling uit v. 21, welke in de Grieksche en de Syrische vertaling ontbreekt.</div>
<div id="n2842">II Par. XII 16 en verder heet deze koning ‘Abia’.</div>
<div id="n2843">Zie voor de regeering van <hi type="italic">Abiam</hi> II Par. XIII.</div>
<div id="n2844"><hi type="italic">Abessalom</hi> is waarschijnlijk dezelfde als ‘Absalom’, de zoon van Salomon. <hi type="italic">Maächa</hi> was waarschijnlijk Absalom's kleindochter; zie II Par. XI noot 11 en XIII noot 2.</div>
<div id="n2845">Zie XI noot 3. Abiam volgde zijn vader in het plegen van afgoderij, welke hij met den dienst van Jehova (v. 15) vereenigde of althans niet verhinderde (zie v. 13). Omdat ook deze koning, gelijk Salomon en Roboam, schuldig was aan schennis van het verbond met God, welks eerste gebod en grondwet was den éénen waren God te aanbidden, had hij verdiend den troon en het rijk voor zich en zijn geslacht te verliezen. Maar God spaarde hem <hi type="italic">om wille van David</hi> enz. (v. 4 en 5). Zie XI 11-13.</div>
<div id="n2846">Zie XI noot 27.</div>
<div id="n2847">Zie II Reg. XI en XII. Deze laatste woorden <hi type="italic">behalve</hi> enz. ontbreken in de Septuag.; eveneens ontbreekt daar het volg. vers, eene herhaling van XIV 30, dat hier misplaatst is.</div>
<div id="n2848">II Par. XIII 22 wordt als geschiedbron het Boek van den profeet Addo vermeld. Zie de inleiding.</div>
<div id="n2849">Deze oorlog en de zegepraal van Abiam op Jeroboam zijn beschreven II Par. XIII 3-20, zie aldaar noot 1.</div>
<div id="n2850">Zie voor de regeering van <hi type="italic">Asa</hi> II Par. XIV-XVI.</div>
<div id="n2851">Indien Asa <hi type="italic">de zoon</hi> van Abiam is (v. 8), en niet zijn broeder, dan moet <hi type="italic">Maächa</hi> zijne grootmoeder zijn; zie v. 2. In de Septuag. heet zijne moeder, hier en v. 13, ‘Ana, de dochter van Abessalom’.</div>
<div id="n2852">Zie XIV noot 21.</div>
<div id="n2853">Naar het Hebr. zette hij zijne moeder (zie noot 9) af als ‘gebiedster’; zoo heette de koningin of (hier) de koninginmoeder, die den hoogsten rang na den koning bekleedde (zie Jer. XIII noot 11). De reden van die afzetting is naar het Hebr.: ‘omdat zij iets afschuwelijks ‘tot (of “voor”) asjera had gemaakt’. Wat dit was, is onzeker. De vertaling <hi type="italic">den dienst van Priapus</hi> doet denken aan een onkiesch zinnebeeld der godheid als natuurkracht. In plaats van <hi type="italic">en hij vernielde zijne grot</hi> enz. zegt het Hebr., dat Asa dit afschuwelijk voorwerp <hi type="italic">omhieuw;</hi> het was dus waarschijnlijk een paal bij wijze van een phallos of iets dergelijks, terwijl de asjera anders een gewone paal of boomstam was. Zie XIV noot 14 en voor <hi type="italic">de beek Cedron</hi> II noot 31.</div>
<div id="n2854"><hi type="italic">De hoogten</hi> zijn de aldaar opgerichte heiligdommen, waar in strijd met de Wet in het openbaar aan Jehova geofferd werd. Zie III noot 3. Het Hebr. kan men vertalen: ‘de hoogten verdwenen niet’, wat dan, in verband met hetgeen hier volgt <hi type="italic">(het hart van Asa was volkomen</hi> of onverdeeld <hi type="italic">met den Heer),</hi> te kennen geeft, dat Asa, ondanks zijnen ijver voor den wettigen eeredienst, er niet in slaagde, de hoogten geheel en al te doen verdwijnen.</div>
<div id="n2855"><hi type="italic">Wat zijn vader geheiligd</hi> had, beteekent waarschijnlijk den buit door Abiam op Jeroboam behaald (II Par. XIII), wat <hi type="italic">hij</hi> zelf <hi type="italic">toegewijd had,</hi> den buit door hem behaald op Zara van Ethiopië (II Par. XIV 9-15). Zoo werd de schade, door Sesac in den tempel aangericht (XIV 26), eenigermate hersteld.</div>
<div id="n2856">Ook hier gelijk XIV 30 beteekent <hi type="italic">oorlog</hi> niet meer dan eene vijandelijke stemming of een gespannen toestand, waarbij het soms tot schermutselingen kwam. Dit volgt uit II Par. XIV 1 met noot 2 en XV 19 met noot 13. Zulk een gespannen toestand of gewapenden vrede veronderstelt het volg. vers.</div>
<div id="n2857">Baäsa <hi type="italic">bouwde</hi>, d.i. versterkte, <hi type="italic">Rama</hi>, eene stad twee uren ten noorden van Jerusalem, op den weg naar Bethel. Hij had derhalve de door Abiam op Jeroboam veroverde steden (II Par. XIII 19) herwonnen. De bedoeling van Baäsa met de versterking van Rama is niet duidelijk. Waarschijnlijk moest deze vesting dienen als bolwerk tegen het sterke Jerusalem, dat daardoor aan de noordzijde werd afgesloten.</div>
<div id="n2858"><hi type="italic">Overgebleven</hi> na den strooptocht van Sesac (XIV 26), welke schade door Asa (v. 15) slechts eenigermate was hersteld. Septuag.: ‘zich bevond’.</div>
<div id="n2859">De naam van <hi type="italic">Benadad</hi> luidde oorspronkelijk waarschijnlijk ‘Birhidri’, d.w.z. Bir is mijn sieraad; Bir is een der namen van den god Rammon of Rimmon. De naam van Benadad's grootvader <hi type="italic">Hezion</hi> luidt naar de Septuag. ‘Azin’ of, naar een betere lezing, ‘Hazaël’; hij is vermoedelijk dezelfde als <hi type="italic">Razon</hi> van XI 23. Een andere <hi type="italic">Benadad</hi> was de tijdgenoot van Achab (zie XX 34) en nog een derde de tijdgenoot van Joas, den zoon van Joachaz (IV Reg. XIII 24). - Omdat Asa, in plaats van op God te vertrouwen, zijne toevlucht nam tot Benadad, werd hij door den profeet Hanani berispt (zie II Par. XVI 7-10).</div>
<div id="n2860"><hi type="italic">Ahion,</hi> eene stad in het noorden des lands, westelijk van Damascus; vgl. IV Reg. XV 29. <hi type="italic">Dan</hi>, zie Gen. XIV noot 7. <hi type="italic">Abeldomus</hi> enz., Hebr.: ‘Abel-beth-Maächa; <hi type="italic">domus</hi> is de vertaling van ‘beth’, ‘huis’; zie II Reg. XX 14. <hi type="italic">Geheel</hi> de landstreek rondom de stad <hi type="italic">Cenneroth</hi>, ten westen van het meer van Genesareth; zie Jos. XIX noot 37.</div>
<div id="n2861">Baäsa <hi type="italic">hield op met het</hi> versterken <hi type="italic">van Rama,</hi> waarschijnlijk omdat Benadad dit als vredesvoorwaarde gesteld had. Zie voor <hi type="italic">Thersa</hi> XIV 17.</div>
<div id="n2862">Met de bouwstoffen, waarmede Baäsa Rama had willen versterken, werden in de nabijheid van Rama op de noordelijke grens van Juda twee sterkten, naar Fl. Josephus (Antiq. VIII 12, 4) terzelfder plaatse, d.i. op denzelfden heuvel, gebouwd, om de daaropgelegen vestingen <hi type="italic">Gabaä</hi> of Gibeon en <hi type="italic">Maspha</hi> of Mizpa te beschermen.</div>
<div id="n2863">Zie II Par. XVI 12 met noot 14.</div>
<div id="n2864">In het graf, dat hij voor zich had uitgehouwen, II Par. XVI 14.</div>
<div id="n2865">Uit v. 28 en 33 kan men opmaken dat hij geen volle <hi type="italic">twee jaar</hi> regeerde.</div>
<div id="n2866"><hi type="italic">Gebbethon</hi>, eene Levietische stad (Jos. XXI 23) in het stamgebied van Dan (Jos. XIX 44), lag waarschijnlijk op de noordelijke grens van het land der Philistijnen, die haar, men weet niet wanneer, bemeesterd hadden. De Israëlieten onder Nadab, en later onder Ela (XVI 15), beproefden vergeefs haar te heroveren. Bij de belegering dezer stad maakte de hier genoemde <hi type="italic">Baäsa</hi>, een der legeroversten, <hi type="italic">uit het huis</hi> of den stam <hi type="italic">van Issachar</hi>, eene samenzwering tegen <hi type="italic">Nadab</hi> en bracht hem om het leven.</div>
<div id="n2867">Eene herhaling van v. 16, die in den Griekschen tekst ontbreekt.</div>
<div id="n2868">De profeet <hi type="italic">Jehu</hi> wordt nog vermeld II Par. XIX 1-3, waar hij het bondgenootschap van Josaphat met Israël afkeurt, en II Par. XX 34, waar hij de geschiedschrijver van Josaphat's regeering genoemd wordt. Zie voor zijn vader <hi type="italic">Hanani</hi> II Par. XVI 7. - De volgende profetie tegen Baäsa heeft groote overeenkomst met die van den profeet Ahias tegen Jeroboam, XIV 7-11.</div>
<div id="n2869">Naar de opvatting der Vulgaat heeft <hi type="italic">Baäsa</hi>, die in het zes en twintigste jaar van Asa, den koning van Juda, is gestorven, <hi type="italic">den profeet Jehu</hi> gedood. Maar dit is in strijd met II Par. XIX. Want Jehu is onder Asa's opvolger Josaphat nog opgetreden. Het Hebr. vertaalt men aldus: ‘En ook was door den profeet Jehu... het woord des Heeren geworden aan Baäsa en aan zijn huis en wegens al het kwaad, dat hij in de oogen des Heeren gedaan had, door Hem te tergen met de maaksels zijner handen, zoodat hij worden zou als het huis van Jeroboam (zie XIII 34), en wegens hetwelk hij dit geslagen had’; m.a.w. het huis van Baäsa zou gestraft worden wegens dezelfde misdrijven, waarom hij zelf het huis van Jeroboam had uitgeroeid (zie XV 29). Evenmin als het Hebr. heeft de Septuagint het bijvoegsel der Vulgaat <hi type="italic">te weten den profeet Jehu</hi> enz. Het geheele vers is wellicht eene glosse, die na v. 1-4 overbodig schijnt.</div>
<div id="n2870">Wederom, gelijk XV 25, niet ten volle <hi type="italic">twee jaar;</hi> zie v. 10.</div>
<div id="n2871">Hebr.: ‘over de helft der strijdwagens’.</div>
<div id="n2872">Hij bracht niet alleen al de mannelijke leden van Baäsa's geslacht om het leven (gelijk Baäsa gedaan had met het huis van Jeroboam, XV 29), maar doodde ook de magen en vrienden daarvan.</div>
<div id="n2873">De afgoden en hunne beelden. Zie Deut. XXXII 21.</div>
<div id="n2874">Zie XV 27.</div>
<div id="n2875">Te weten het gansche leger, dat Gebbethon belegerde (v. 15). Want uit v. 21 blijkt dat slechts een gedeelte van het <hi type="italic">volk</hi> Amri tot koning koos.</div>
<div id="n2876">Hebr.: ‘in den burcht (het meest versterkte gedeelte) van het paleis’.</div>
<div id="n2877">Als de voornaamste zonde van Zambri wordt IV Reg. IX 31 zijn koningsmoord vermeld. Den kalverendienst <hi type="italic">(de zonde van Jeroboam)</hi> kon hij ook vóór zijne troonsbestijging bevorderd hebben.</div>
<div id="n2878">Bij zijne samenzwering en bij de uitroeiing van Baäsa's huis (v. 9-12).</div>
<div id="n2879">Uit v. 23, vgl. met v. 15 volg., kan men opmaken, dat de burgeroorlog vier jaar geduurd heeft.</div>
<div id="n2880">In deze twaalf jaren zijn de vier jaren van den burgeroorlog medegerekend. Want het 38<hi type="super">e</hi> jaar van Asa, waarin Achab koning werd (v. 29), was het laatste jaar van Amri; de twaalfjarige regeering van Amri begon dus in het 27<hi type="super">e</hi> jaar van Asa, dat het sterfjaar van Zambri was (v. 15). In dat jaar werd Amri tot koning uitgeroepen door het leger, doch eerst na den dood van Thebni, <hi type="italic">in het een en dertigste jaar van Asa,</hi> door het gansche volk gehuldigd.</div>
<div id="n2881">De overige zes jaar te Samaria, welke stad hij heeft gebouwd en tot zijne hoofdstad ingericht (v. 24).</div>
<div id="n2882"><hi type="italic">Somer</hi> of <hi type="italic">Semer,</hi> in het Hebr. ‘Sjemer’ en (I Par. VII 32) ‘Sjomer’. <hi type="italic">Samaria</hi> is de Grieksche uitspraak van den Hebreeuwschen naam ‘Sjomeroon’. Het paleis van Thersa, dat Zambri door brand vernield had (v. 18), werd waarschijnlijk niet weder opgebouwd. Maar zoodra Amri alleen en onbestreden regeerde, koos hij het heerlijk gelegen Samaria (vgl. Is. XXVIII 1) tot zijne hoofd- en hofstad. Zij bleef dit tot aan den ondergang van het Tienstammenrijk. In de Assyrische opschriften wordt zij dikwerf vermeld.</div>
<div id="n2883">De profeet Micheas (VI 16) spreekt van ‘de voorschriften van Amri’ betreffende den afgodendienst, die te zijnen tijde nog in zwang waren.</div>
<div id="n2884">Zie noot 6.</div>
<div id="n2885">Hebr.: ‘de dappere daden, die hij verricht heeft’. Amri en zijne dynastie waren in het buitenland beroemd; de Assyrische opschriften noemen het rijk van Israel ‘het land van het huis van Omri’ of korter het ‘land van Omri’.</div>
<div id="n2886">De koning der <hi type="italic">Sidoniërs</hi> of Pheniciërs <hi type="italic">Ethbaäl</hi> wordt gewoonlijk voor den koning Ithobaäl van Tyrus gehouden, die (naar de door Flav. Jos. uit Menander medegedeelde tijdsopgave) van 896 tot 865 koning was. Over hem wordt verder bericht, dat hij, oorspronkelijk een priester van den Baäl, zijnen broeder Pheles, die vóór hem koning van Tyrus en Sidon was, om het leven had gebracht.</div>
<div id="n2887">Hebr.: ‘de asjera’ of den gewijden boomstam; zie XIV noot 14.</div>
<div id="n2888">Zie Jos. VI 26 met noot 8.</div>
<div id="n2889"><hi type="italic">Elias</hi>, de groote profeet van Israël, treedt hier onverwachts op, zonder dat vooraf iets van zijne levensgeschiedenis gezegd is. Zijn naam heet naar het Hebr. voluit: Elijahoe, d.i. Jahve is mijn God, en wijst zijne zending aan. Hij toch moest door zijn profetischen arbeid de besmetting der afgoderij, die zich, vooral onder Achab, uit Samaria over het gansche land verspreidde, zooveel mogelijk tegenhouden, en althans verhinderen dat de naam van den waren God in Israël geheel en al werd vergeten. De benaming <hi type="italic">de Thesbiet</hi> schijnt te beteekenen, dat hij uit Thesbi afkomstig was. Of dit hetzelfde Thesbi of Thisbe in Nephthali is, dat in den Griekschen tekst van Tob. I 2 vermeld wordt, is onzeker. Toen hij optrad, was hij woonachtig in het Overjordaansche land <hi type="italic">Galaäd.</hi></div>
<div id="n2890">d.i. Wiens dienaar en gevolmachtigde ik ben, en wiens woord ik spreek.</div>
<div id="n2891"><hi type="italic">In deze</hi> of de eerstvolgende <hi type="italic">jaren.</hi> Naar Jac. V 17 had Elias op zijn gebed verkregen, dat het niet regenen zou, en regende het niet gedurende drie jaren en zes maanden. Zie XVIII 1 en vgl. Luc. IV 25. <hi type="italic">Geen dauw of regen:</hi> naar Lev. XXVI 19 volg. en Deut. XI 16 volg.; XXVIII 23 volg. was droogte en haar gevolg, hongersnood, de straf voor de afgoderij. <hi type="italic">Tenzij op de woorden,</hi> welke de Heer door <hi type="italic">mijn mond</hi> spreken zal. Want de Baäl noch een ander der afgoden kon deze ramp afwenden.</div>
<div id="n2892"><hi type="italic">Van hier:</hi> waarschijnlijk bevond Elias zich toen te Samaria bij den koning. <hi type="italic">De beek Carith</hi> wordt alleen hier en v. 5 vermeld; hare ligging, ten oosten of ten westen van <hi type="italic">den Jordaan</hi>, is onbekend. - Even geheimzinnig als hij was opgetreden, moest hij weder verdwijnen.</div>
<div id="n2893"><hi type="italic">Sarephta der Sidoniërs</hi> of in Phenicië (Luc. IV 26 ‘Sarepta’ geheeten) lag aan de Middellandsche Zee tusschen Tyrus en Sidon. Ook daar heerschte, blijkens het volgende (v. 12-14), droogte en hongersnood. Phenicië trok zijn graan vooral uit Palestina; zie Act. XII 20.</div>
<div id="n2894">Hebr.: ‘totdat’. De ziekte verergerde voortdurend, totdat zij den dood ten gevolge had.</div>
<div id="n2895">Zij wil zeggen dat het verblijf van den man Gods in haar huis de opmerkzaamheid van God op haar en hare vroegere zonden had getrokken, zoodat zij daarvoor gestraft is met den dood van haar kind.</div>
<div id="n2896">d.i. Thans heb ik hierin een nieuw en afdoend bewijs.</div>
<div id="n2897"><hi type="italic">In het derde jaar</hi>, waarschijnlijk van zijn verblijf te Sarephta. De droogte heeft drie jaar en zes maanden geduurd. Zie XVII noot 3. <hi type="italic">Toon u aan Achab</hi>, want naar XVII 1 zou eerst op het woord van den profeet regen komen.</div>
<div id="n2898">De tijd en de omstandigheden dezer vervolging van Jezabel zijn niet opgeteekend. Uit v. 13 kan men opmaken dat ze in de afwezigheid van Elias geschied was, vermoedelijk toen Elias zich had verborgen aan de beek Carith, XVII 2-6. Waarschijnlijk handelde die koningin aldus uit haat tegen God en zijn gezant. Om het groote getal, <hi type="italic">honderd profeten,</hi> zijn zeker onder dien naam leerlingen der profeten te verstaan; vgl. IV Reg. II 3 volg. <hi type="italic">Brood en water</hi> beteekent in het algemeen spijs en drank; zie XIII 8.</div>
<div id="n2899"><hi type="italic">Gras</hi> bij gebrek aan gerst, het gewone voedsel; zie IV 28.</div>
<div id="n2900">De zin is: Wat heb ik, Abdias, tegen u misdreven, dat gij mij eene boodschap opdraagt, die mijn leven in gevaar brengt? Waarom Abdias bij die boodschap voor zijn leven vreest, verklaart hij in v. 12.</div>
<div id="n2901">Met Elias' optreden voor Achab was de komst van den vurig verlangden regen verbonden; vgl. XVII 1. Hierom deed Achab hem overal zoeken, ten einde hem door belofte of bedreiging te dwingen het woord te spreken, dat aan de droogte een einde zou maken.</div>
<div id="n2902">M.a.w. gij zult naar uwe gewoonte (vgl. XVII 1, 3 volg. en XVIII 7) even geheimzinnig weer verdwijnen als gij verschenen zijt.</div>
<div id="n2903">Gij hebt dus geen reden om mij door uwe boodschap aan levensgevaar bloot te stellen. Te meer omdat ik zooveel voor het levensbehoud der profeten gedaan heb (v. 13).</div>
<div id="n2904">Ik zal dus niet plotseling verdwijnen, gelijk gij vreest (v. 12).</div>
<div id="n2905">Zoo sprak Achab tot Elias: Gij brengt Israël in het ongeluk door de droogte zoo lang te laten voortduren. Met deze woorden wilde hij den profeet vrees aanjagen; doch het gelukte hem niet (v. 18).</div>
<div id="n2906">De afgoden der heidensche volken.</div>
<div id="n2907">Elias wil het machtwoord, dat regen aan de aarde schenken zal, spreken in eene vergadering van <hi type="italic">geheel Israël</hi>, om het door Achab verleide volk tot den dienst des Heeren terug te brengen. <hi type="italic">De profeten der bosschen,</hi> Hebr.: ‘der asjerim’ (zie XIV noot 14), waren in dienst van Jezabel en werden dus door haar onderhouden. Van hen wordt in het verdere verhaal geene melding meer gemaakt, om welke reden sommigen dit voor een later toevoegsel houden. Maar beter veronderstelt men dat Jezabel hun verboden had naar den Karmel te gaan.</div>
<div id="n2908">Achab zag zich door den nood gedwongen aan den profeet te gehoorzamen, omdat hij overtuigd was, dat alleen Elias redding brengen kon.</div>
<div id="n2909">Door beurtelings den Heer en den Baäl aan te hangen en te vereeren.</div>
<div id="n2910"><hi type="italic">Ik alleen</hi>, al de overige profeten waren omgebracht of genoodzaakt te vluchten en zich te verbergen (vgl. Rom. XI 4). De zin van Elias' woorden is: Hoewel ik hier alleen sta, durf ik met die honderden den strijd aanvaarden.</div>
<div id="n2911">Door het vuur uit den hemel op het offer te doen neerdalen. Vgl. Lev. IX 24.</div>
<div id="n2912">Waarschijnlijk is een soort van gewijden offerdans bedoeld.</div>
<div id="n2913">Hebr.: ‘zeker is hij in gepeins, of hij heeft zich afgezonderd’.</div>
<div id="n2914">Zie voor dit gebruik bij rouw Lev. XIX noot 16. Hier was het eene godsdienstige plechtigheid, die geschiedde in waanzinnige opgewondenheid om den Baäl tot ontferming te bewegen. De opvolgers dezer Baälspriesters waren de ‘Galli’, priesters der godin Astarte, in Klein-Azië. Zij kwamen tot in Rome, alwaar nog in de derde en tweede eeuw v.Chr. dezelfde godin, aldaar ‘de moeder Bellona’ geheeten, op zulk eene wijze vereerd werd. Nog heden bestaan zulke afschuwelijke praktijken in de godsdienstplechtigheden der ‘Aïssaoeas’, eene Mahomedaansche secte op de noordkusten van Afrika.</div>
<div id="n2915">Door <hi type="italic">profeteeren</hi> zijn de in v. 28 genoemde handelingen der Baälsprofeten aangeduid. Het dansen, roepen enz. had eenige overeenkomst met de profetische opwekking b.v. I Reg. X 5. Zie voor den tijd van <hi type="italic">het offer</hi>, nl. het avondoffer, Exod. XII noot 7.</div>
<div id="n2916">Zie XIX 10. 14 met noot 8. Door wien en wanneer dit <hi type="italic">altaar des Heeren</hi> aldaar was opgericht, is niet bekend.</div>
<div id="n2917"><hi type="italic">Twaalf steenen</hi> om te beduiden, dat de twaalf stammen één volk waren, dat dus de tien stammen alléén zich den naam <hi type="italic">Israël</hi> niet konden toeeigenen. <hi type="italic">Het woord des Heeren: Israël</hi> enz. was tot den stamvader van het gansche volk gesproken, Gen. XXXII 28, en andermaal, nadat hij ‘aan geheel zijn huis’ het bevel had gegeven, de vreemde goden weg te werpen, Gen. XXXV 2, 10. Derhalve had het volk, dat van Jacob of Israël zoover was afgeweken, geen recht op den naam van Israël, die de eeretitel was der aanbidders van Jehova.</div>
<div id="n2918">d.i. Opdat deze openbaring uwer macht het volk van dwaling overtuige, en hun hart, van den dienst van den Baäl teruggebracht, zich wederom tot U wende.</div>
<div id="n2919">Het vuur viel uit den onbewolkten hemel (v. 43, 44), was dus zonder twijfel eene bovennatuurlijke openbaring van Gods almacht.</div>
<div id="n2920">De beek <hi type="italic">Cison</hi> of Kisjon loopt door de vlakte van Jezrahel, van den Thabor tot de Middellandsche Zee: Elias maakte gebruik van het recht, dat zijne zending hem gaf. Die valsche profeten en afgodendienaars waren des doods schuldig naar Deut. XVII 2 volg. De volvoering van het vonnis was noodzakelijk, opdat het volk niet opnieuw zou verleid worden.</div>
<div id="n2921">De profeet is zoo zeker van de vervulling van Gods belofte, dat het hem is alsof hij den regen reeds hoort.</div>
<div id="n2922">Hebr.: ‘hand’; d.w.z. niet grooter dan eene manshand.</div>
<div id="n2923"><hi type="italic">Daal af</hi> in de vlakte van Jezrahel.</div>
<div id="n2924">De Hebr. uitdrukking beteekent waarschijnlijk: in een ommezien.</div>
<div id="n2925">Elias werd door Gods geest opgewekt om zich haastig naar Jezrahel te begeven; hij kwam daar nog vóór den koning aan.</div>
<div id="n2926">Zie voor de uitdrukking <hi type="italic">dit mogen de goden mij doen en dat er bijvoegen</hi> Ruth I 17. Jezabel beoogde, door den profeet uit het land te verwijderen, zijnen invloed op koning en volk te niet te doen. Zij wil zeggen: Indien gij morgen nog hier zijt, zal ik u doen gelijk gij den profeten van den Baäl gedaan hebt.</div>
<div id="n2927">In plaats van <hi type="italic">werd bevreesd</hi> heeft de Hebr. tekst: ‘hij zag’, d.w.z. hij begreep den toestand, dat hij er nl. niet in slagen zou den dienst van den Baäl volkomen uit te roeien. Dewijl God hem niet had bevolen in Jezrahel (XVIII 46) te blijven en zijn leven te wagen, besloot hij zich te verwijderen. Naar de lezing van enkele Hebr. handschriften, door de Grieksche, Latijnsche en Syrische vertalingen gevolgd, is hier gezegd dat Elias uit vrees voor Jezabel vluchtte. Volgens den H. Chrysostomus had God hem aan zich zelf overgelaten. Niettemin was die vrees en vlucht een bestel der Voorzienigheid. Elias ging dan <hi type="italic">werwaarts zijn wil hem voerde</hi>, Hebr.: ‘ging heen om wille zijner ziel’, d.i. om lijfsbehoud; hij kwam te <hi type="italic">Bersabee,</hi> op de zuidelijke grenzen van <hi type="italic">Juda.</hi></div>
<div id="n2928">Het Hebr. ‘rotem’ beteekent waarschijnlijk een bremstruik, die in die streken veel voorkomt (vgl. Num. XXXIII noot 13) en tegen zon en wind beschermt.</div>
<div id="n2929">Om deze woorden vermoeden sommigen dat Elias toen reeds een hoogen leeftijd had bereikt.</div>
<div id="n2930">Letterlijk in het Hebr.: ‘een steenkoek’, d.w.z. een op gloeiende steenen gebakken koek.</div>
<div id="n2931">De schriftverklaarders vergelijken dit vasten van <hi type="italic">veertig dagen</hi> met dat van Moses (Exod. XXXIV 28) en van Christus in de woestijn (Matth. IV 2) en zien in die spijs van bovennatuurlijke kracht een zinnebeeld der H. Eucharistie. Hoewel de afstand van Bersabee tot den Horeb minder dan tien dagreizen is, duurde zijn tocht door de woestijn <hi type="italic">veertig dagen en veertig nachten;</hi> zonder eenige andere spijs te nuttigen, werd hij wonderdadig onderhouden door de kracht van die goddelijke spijs. Evenzoo was Moses veertig jaren met zijn volk door de woestijn getrokken en door het hemelsche manna gespijzigd. Zie voor <hi type="italic">den Horeb, den berg Gods</hi>, Exod. III noot 2.</div>
<div id="n2932"><hi type="italic">Hij verbleef</hi>, Hebr.: ‘overnachtte’, in <hi type="italic">de</hi> (toen bekende) spelonk, met het lidwoord in het Hebr. en de Septuag. De vraag: <hi type="italic">Wat doet gij?</hi> is geene berisping, waarvoor geen reden bestond. God wilde alleen Elias gelegenheid geven zijn hart voor Hem open te leggen.</div>
<div id="n2933">Eene klacht over de diepe verdorvenheid van zijn volk en de onvruchtbaarheid van zijn vurigen ijver. De verwoeste <hi type="italic">altaren</hi> van den God der heerscharen <hi type="italic">(uwe)</hi> behoorden tot den niet openbaren, den bijzonderen of huiselijken eeredienst (Exod. XX 24 volg.). <hi type="italic">Alleen</hi>, zie XVIII noot 14. In die klacht ligt de vraag opgesloten: Wat moet ik nog meer doen? God bemoedigt hem door de openbaring zijner heerlijkheid (v. 11-13), en op zijne herhaalde klacht (v. 14) antwoordt Hij hem in v. 15-18.</div>
<div id="n2934">Alsdan geschiedde wat God v. 11 en 12 gezegd had, dat gebeuren zou. Eerst kwam de stormwind, vervolgens de aardbeving, daarop <hi type="italic">vuur</hi> of geweldige bliksemstralen. Maar in geen van deze schrikwekkende natuurverschijnselen openbaarde zich thans de Godheid. Gods heerlijkheid ging Elias voorbij in <hi type="italic">het suizen van eene zachte koelte</hi>, Hebr.: ‘van eene zachte stilte’, die na heftige beroeringen in de natuur, vooral na een zwaar onweder, pleegt te volgen. Uit eerbied voor den zich openbarenden God bedekte Elias zijn gelaat met den profetenmantel. - De geheimnisvolle gunst, welke Elias op den Horeb (die dezelfde is als de Sinaï, Exod. III noot 2) geschonken werd, heeft groote overeenkomst met die, welke zijn groote voorganger Moses op dezelfde plaats genoot. Zie het verhaal en de aanteekeningen Exod. XXXIII 18 - XXXIV 9. Gelijk God door de openbaring zijner heerlijkheid den ijver beloonde, dien Moses betoond had, toen zijn volk afvallig was geworden en het gouden kalf had aanbeden, evenzoo wilde God door dezelfde gunst zijnen dienaar Elias bemoedigen, die v. 10 klaagde, dat, ondanks zijn ijver, de kinderen van Israël Gods verbond hadden verlaten. Wat verder de beteekenis is van dit gansche tooneel, hierover heerscht verschil van meening. Waarschijnlijk beteekent het, dat de gestrengheid, waarmede Elias was opgetreden, hoe rechtvaardig en billijk zij ook was (vgl. Eccli. XLVIII 1-12 en I Mach. II 58; zie XVIII noot 24), niet is de geest van zachtmoedigheid en genade, waarin God zijn wezen bij voorkeur aan zijn volk openbaart. Storm, aardbeving en vuur waren wel de zinnebeelden van Gods rechtvaardige straffen, van Gods komst ten gerichte (zie Ps. XVII 8 volg.), maar daarin is niet de Heer des Verbonds, die louter goedheid en barmhartigheid is en dus eerder in het suizen van eene zachte stilte verschijnt. Zoo is de verschijning aan Elias de voorspelling van de volmaakte verschijning Gods in de volheid des tijds, welke de volheid der oneindige genade en liefde openbaren zou. De wet van vrees, waarvoor Elias ijverde, was op den Sinaï te midden van storm, aardbeving en vuur (vgl Exod. XIX 16 volg.) gegeven geworden; nu verschijnt God op denzelfden berg in het suizen van eene zachte stilte. Hij toch zou de wet van strengheid en verschrikking volmaken en hervormen in de wet der liefde en der genade, afgekondigd door Hem, die het geknakte riet niet breken en het rookende lemmet niet uitdooven zal (Is. XLII 3).</div>
<div id="n2935">Zie noot 7 en 8. Op de (zie v. 7) herhaalde vraag van God <hi type="italic">(Wat doet gij hier?)</hi> antwoordt de profeet met dezelfde klacht als v. 10. De vraag beteekent hier waarschijnlijk: Wat houdt gij u hier nog langer op? Hij herhaalt zijne klacht, waarschijnlijk omdat hij de beteekenis van Gods verschijning in verband met zijne zending niet begrepen had. God geeft hem nu eerst een drievoudigen last (v. 15 volg.).</div>
<div id="n2936"><hi type="italic">Door de woestijn</hi>, die hij v. 4 was doorgetrokken, moest Elias terugkeeren en gaan <hi type="italic">naar Damascus.</hi></div>
<div id="n2937">Wij lezen niet, dat de profeet zijnen last volbracht heeft. <hi type="italic">Hazaël</hi> ontving van Eliseüs de verzekering, dat hij koning over Syrië worden zou (IV Reg. VIII 7-15); van zijne zalving wordt niets vermeld. Volgens IV Reg. IX 1-10 heeft op Eliseüs' bevel een der profetenzonen <hi type="italic">Jehu</hi> tot koning gezalfd. De roeping en aanstelling van <hi type="italic">Eliseüs</hi> tot profeet wordt v. 19 volg. verhaald, van zalving wordt daar echter niet gesproken. Waarschijnlijk beteekent hier <hi type="italic">zalven</hi> in overdrachtelijken zin: aan den dienst des Heeren toewijden. Hazaël, Jehu en Eliseüs werden door Elias aangewezen om de werktuigen te zijn der Voorzienigheid voor het vervullen van hare plannen en besluiten. De zalving dier drie personen beteekent dan alleen, dat zij met de koninklijke of profetische waardigheid zouden bekleed worden. In denzelfden zin is ‘<hi type="italic">zalven</hi>’ Judic. IX 8 gebezigd. - Volgens IV Reg. IX 2 is <hi type="italic">Jehu</hi> de kleinzoon van <hi type="italic">Namsi.</hi> Zie voor <hi type="italic">Abelmeüla</hi> IV noot 15.</div>
<div id="n2938"><hi type="italic">Het zwaard van Hazaël</hi> beteekent het krijgsgeweld, waarmede hij, als werktuig in de hand van den wrekenden God, het afvallige Israël zal slaan (vgl. IV Reg. VIII 12 volg.; X 32 volg.). <hi type="italic">Jehu</hi> zal met geweld Achab's huis en daarmede den Baälsdienst in Israël uitroeien (IV Reg. IX 24-33; X 1-28). <hi type="italic">Eliseüs</hi> zal het werk der hervorming zijns meesters voortzetten en als boetgezant de goddeloozen slaan met het geestelijk zwaard van zijn woord, door het aankondigen van 's Heeren strafgerichten. Zoo zal dus de Heer zich aan Israël vooraf als Rechter en Wreker openbaren, om het kaf te scheiden van het goede graan.</div>
<div id="n2939">Met deze bemoedigende woorden antwoordt de Heer op Elias' klacht (v. 10 en 14). God had zijn volk Israël niet geheel en al verworpen. De weinige getrouwen zullen gespaard blijven bij de strafgerichten over de goddeloosheid des volks, en uit die kern zal het rechtvaardige volk der toekomst voortkomen (zie Rom. XI 1-5). Het getal <hi type="italic">zeven duizend</hi> is een rond getal, dat in vergelijking met het gansche volk de betrekkelijk weinige overblijfselen aanduidt. - Hebr.: ‘en elken mond, die hem (den Baäl) niet gekust heeft’, te weten door kushanden toe te werpen; vgl. Job XXXI 27.</div>
<div id="n2940">Hebr.: ‘hij trof Eliseüs..., terwijl hij aan het ploegen was, twaalf koppels voor hem uit, en hij zelf bij het twaalfde’. M.a.w. elf koppels werden door andere ploegers, zijne ondergeschikten (v. 21), bestuurd, en hij zelf ploegde met het twaalfde of laatste koppel. Derhalve was Eliseüs de zoon van een welgesteld landbouwer; op de roepstem van Elias verliet hij alles om hem te volgen.</div>
<div id="n2941">Eene zinnebeeldige handeling, waardoor Elias beteekende, dat hij Eliseüs riep tot het profetenambt.</div>
<div id="n2942">Eliseüs vroeg verlof om eerst afscheid te nemen van zijne ouders, gelijk de leerling van Jesus, Luc. IX 61. Elias antwoordt: <hi type="italic">Ga heen en keer terug</hi> naar uwe ouders, en verder naar het Hebr.: ‘want wat heb ik u gedaan?’ Raadselachtige woorden, welke kunnen beteekenen, dat Elias het verzoek van Eliseüs toestond: wat heb ik u gedaan om u te verhinderen aan die natuurlijke verplichting jegens uwe ouders te voldoen? Maar uit het volg. vers kan men opmaken, dat Eliseüs, in plaats van de zijnen vaarwel te gaan zeggen, onmiddellijk met zijn verleden brak en Elias volgde. De zin kan dus zijn: wat heb ik u gedaan, dat u zou verhinderen te blijven wat gij zijt? Vgl. het antwoord van Jesus Luc. IX 62.</div>
<div id="n2943">Eliseüs <hi type="italic">keerde</hi> van Elias <hi type="italic">terug</hi> om te doen wat hier verder volgt. Om te toonen dat hij op plechtige wijze aan zijn vaderlijk huis en bedrijf vaarwel zeide, nam hij <hi type="italic">het koppel runderen</hi>, waarmede hij zelf (v. 19) geploegd had, bezigde <hi type="italic">den ploeg</hi>, Hebr.: ‘het tuig’, d.i. het juk met toebehooren, als brandhout en bereidde een afscheidsmaal <hi type="italic">aan het volk</hi>, dat met hem geploegd had, of wel aan de bevolking der plaats, aan zijne ouders, magen en vrienden.</div>
<div id="n2944">Zie XV noot 17. Deze <hi type="italic">Benadad</hi> is waarschijnlijk dezelfde, die in de opschriften van Salmanasar II, koning van Assyrië (860-825), vermeld wordt onder den naam van Birhidri van Damascus, tegen wien de genoemde koning van Assyrië driemaal (in het 6<hi type="super">e</hi>, 11<hi type="super">e</hi> en 14<hi type="super">e</hi> jaar zijner regeering) een veldtocht ondernam. <hi type="italic">Koningen</hi> zijn, blijkens v. 24, onderhoorige vorsten, die hem (zie v. 16) hulptroepen leverden; ook in de vermelde opschriften trekt deze koning van Damascus in verbond met andere Syrische koningen ten strijde.</div>
<div id="n2945">Benadad wil het beleg van Samaria opbreken, op voorwaarde dat Achab hem zijne koninklijke schatten, de vrouwen van zijnen harem en de besten zijner zonen als gijzelaars uitlevert.</div>
<div id="n2946">Hebr.: ‘al wat uwe oogen begeeren’, d.i. het kostbaarste wat u nog overblijft. Achab's laffe toegeeflijkheid maakt Benadad stouter in zijne eischen.</div>
<div id="n2947">Hebr.: ‘dat hij het kwade (d.i. onzen ondergang) zoekt’. Achab riep <hi type="italic">de oudsten des lands</hi>, de leden van den rijksraad, die te Samaria aanwezig waren, ter vergadering.</div>
<div id="n2948">M.a.w. al wat ik kon inwilligen, hoe vernederend het ook was, heb ik hem toegestaan. Nu hij echter komen wil om onze huizen te plunderen, moet ik mij verzetten.</div>
<div id="n2949"><hi type="italic">Het volk</hi> hechtte zijne goedkeuring aan het besluit van den rijksraad.</div>
<div id="n2950">Benadad zoekt Achab vrees aan te jagen. De zin zijner woorden is: Ik zal een zoo talrijk leger zenden, dat er stof en puin in het weldra verwoeste Samaria te kort zal zijn, indien elk mijner manschappen een handvol daarvan zal nemen.</div>
<div id="n2951">Achab antwoordt hem ook met een spreekwoord. Als wilde hij zeggen: Roep niet te vroeg victorie! <hi type="italic">Die</hi> zijne wapenrusting pas <hi type="italic">heeft aangegord</hi> om den strijd te beginnen, <hi type="italic">roeme niet als een, die,</hi> na behaalde overwinning, haar heeft afgelegd.</div>
<div id="n2952">Voor <hi type="italic">omsingelen</hi> heeft het Hebr. ‘stelling nemen’ of ‘aanleggen’ tegen de stad. Zij was reeds <hi type="italic">omsingeld</hi> (v. 1); nu moesten zij zich gereed maken tot stormloopen.</div>
<div id="n2953">Het talrijke Syrische leger.</div>
<div id="n2954"><hi type="italic">De landvoogden</hi> of bestuurders der provinciën waren met hunne <hi type="italic">voetknechten</hi>, ongetwijfeld strijdbare mannen, denkelijk bij het naderen van den vijand naar de hoofdstad gevlucht.</div>
<div id="n2955">Door de kleine uitgelezen schare van <hi type="italic">tweehonderd twee en dertig</hi> zou God de overwinning schenken. De <hi type="italic">zeven duizend</hi> manschappen maakten waarschijnlijk de bezetting van Samaria uit. Door Benadad verrast, had Achab den tijd niet gehad de in de overige vestingen liggende legerafdeelingen binnen Samaria te verzamelen. In plaats van <hi type="italic">al de kinderen van Israël</hi> heeft de Septuag.: ‘al de kloeke manschappen’.</div>
<div id="n2956"><hi type="italic">Op den middag,</hi> op welken tijd de Syriërs allerminst een aanval verwachtten. Daarbij kwam dat de koning en de overige legerhoofden <hi type="italic">beschonken</hi> waren.</div>
<div id="n2957"><hi type="italic">De profeet</hi> van v. 13. Voor <hi type="italic">het volgende jaar</hi> heeft het Hebr.: ‘bij den terugkeer van het jaar’, d.w.z. in het volgende voorjaar, wanneer na het regenseizoen, de troepen gewoonlijk te velde trokken; zie II Reg. XI 1. Eene waarschuwing voor Achab om zich tegen dien tijd ten strijde uit te rusten. Hoe de Syriërs zich van hunnen kant tot dezen nieuwen veldtocht gereed maakten, wordt in de volg. verzen verhaald.</div>
<div id="n2958">Naar de Septuag.: ‘de God van Israël is een berggod’. De zin is: de Israëlieten hebben ons in het bergland van Samaria (zie XVI 24) overwonnen, omdat hun God, die op de bergen (op den Sion en de hoogten des lands) vereerd wordt, in het bergachtig gedeelte van Israël machtig is. Laten wij hen in de vlakte aanvallen, alwaar hun God niet zooveel vermag. Zoo spreken de Syriërs van Israël's God naar de heidensche opvatting, dat iedere god zijn bijzonder grondgebied had. Doch de Heer zal hun weldra ook in de vlakte zijne almacht toonen (v. 28).</div>
<div id="n2959">Hebr.: ‘ieder uit zijne plaats’, die hij in het <hi type="italic">leger</hi> inneemt. Zij geven den raad om die onderhoorige koningen van het legerbestuur af te zetten en in hunne plaats <hi type="italic">landvoogden</hi> of stadhouders aan te stellen, die, beter onderworpen aan den koning, meer eenheid in het leger zouden brengen.</div>
<div id="n2960">Hebr.: ‘en tel, gij zelf, u eene legermacht, gelijk de legermacht, die voor u verloren is’. Door het afzetten dier leenmannen verloor Benadad ook de hulptroepen, die zij geleverd hadden. Hij moest dus zelf uit zijn eigen volk eene legermacht tellen, d.w.z. eene lichting oproepen en uitrusten, zoodat zijne legermacht minstens even sterk bleef als te voren.</div>
<div id="n2961">Zie voor het Hebr. noot 14. Het in dit vers genoemde <hi type="italic">Aphec</hi> lag in de vlakte van Jezrahel; zie I Reg. XXIX 1.</div>
<div id="n2962">De vergelijking <hi type="italic">als twee troepjes geiten</hi> kan doelen op het geringe aantal der Israëlietische legermacht tegenover de groote menigte der Syriërs; of op het legeren der beide legers tegenover elkander, die elkander met rust lieten tot den zevenden dag (v. 29). De Israëlieten waren bevreesd voor de groote menigte der Syriërs, die <hi type="italic">het land vulden</hi>, en de Syriërs waren hunne nederlaag bij Samaria nog niet vergeten.</div>
<div id="n2963"><hi type="italic">Een man Gods</hi>, misschien dezelfde als de profeet van v. 13 en 22.</div>
<div id="n2964">Omdat zij derhalve mijne eer hebben aangerand en Ik die wil wreken.</div>
<div id="n2965">De <hi type="italic">muur</hi> der stad, waarachter de vluchtelingen de wijk genomen hadden, stortte in, hetzij door een aardbeving, hetzij door de geweldige bestorming der zegevierende Israëlieten, in elk geval door eene bijzondere beschikking van Israël's God.</div>
<div id="n2966">In een verborgen binnenkamer.</div>
<div id="n2967">De boetkleederen waren het teeken van diepe verootmoediging; de koorden <hi type="italic">aan de hoofden</hi>, d.i. om den hals, het teeken dat zij zich op genade of ongenade overgaven. Voor het meervoud <hi type="italic">onze zielen</hi> heeft het Hebr. beter: ‘uwe ziel’ of uw leven; zie v. 32 en 34.</div>
<div id="n2968">De ijdele Achab voelde zich zoo gevleid door de openlijke vernedering van Benadad, dat hij dien aartsvijand van zijn volk, den aanrander van Gods eer, niet alleen het leven schonk, maar hem ook zijn <hi type="italic">broeder</hi> noemde, hem zelfs (v. 33, 34) met eere behandelde, hem alles terugschonk en een verbond met hem sloot.</div>
<div id="n2969">Nauwelijks hadden de gezanten het woord <hi type="italic">broeder</hi> uit Achab's mond gehoord, of zij legden er als het ware beslag op, door het te herhalen, opdat hij het niet zou herroepen.</div>
<div id="n2970">Benadad zeide tot Achab: <hi type="italic">De steden</hi> enz. Wanneer de <hi type="italic">vader</hi> van dezen Benadad aan Amri, den <hi type="italic">vader</hi> van Achab, de bedoelde steden ontnomen had, wordt nergens bericht. <hi type="italic">Maak u straten</hi> enz. beteekent waarschijnlijk dat de Israëlietische kooplieden, onder de hoede van den Syrischen koning, eene afzonderlijke wijk te Damascus mochten innemen voor hunne marktplaatsen. De in den tekst nog volgende woorden <hi type="italic">(en ik zal.... van u weggaan</hi>, Hebr.: ‘u vrijlaten’) schijnen het antwoord van Achab te zijn en dus niet meer de woorden van Benadad. Men kan echter ook aannemen, dat Benadad den koning van Israël in zijne stad Aphec en in zijn huis aldaar heeft medegenomen, alwaar hij als heer en meester tegenover Achab kon optreden, wat Achab in zijne kortzichtigheid en zwakheid zich kon laten welgevallen. Het opschrift op den monoliet van Salmanasar bevestigt, dat Achab en Benadad <hi type="italic">bondgenooten</hi> waren.</div>
<div id="n2971">Dit is de eerste maal, dat deze benaming voorkomt. <hi type="italic">Profetenzonen</hi> zijn dezulken, die zich, onder de leiding van een voornaam profeet, hadden vereenigd tot een gemeenschappelijk leven in eene gemeenschappelijke woning om zich met geestelijke oefeningen bezig te houden. Niet zelden werden dezulken met de gave der profetie door God begiftigd. Zie IV Reg. II 3, 5, 7, 15; IV 38-41; VI 1-7; Am. VII 14.</div>
<div id="n2972">Zie voor deze uitdrukking XIII noot 1.</div>
<div id="n2973">Anderen vertalen het Hebr.: ‘en hij had zich vermomd door een band over zijne oogen’. De profeet stelde zich aan als iemand, die in den krijg (v. 39) zwaar gewond was, en had zich onkenbaar gemaakt om den koning zijn eigen vonnis te laten uitspreken, zonder dat deze wist met wien hij te doen had. Hij <hi type="italic">stelde zich den koning in den weg</hi>, om dezen in het bijzijn van zijn gevolg tegen zichzelven te laten getuigen.</div>
<div id="n2974">Deze hooge som gaf te kennen, dat de bedoelde krijgsgevangene een aanzienlijk man was. Duidelijk is Benadad bedoeld, dien God aan Achab had overgeleverd.</div>
<div id="n2975">Naar den waarschijnlijken zin van het Hebr. deed hij den band van zijne oogen weg.</div>
<div id="n2976">Hebr.: ‘den man van mijn banvloek’, d.i. dien de Heer ten ondergang had gewijd.</div>
<div id="n2977">M.a.w. het zal in een volgenden krijg (XXII 29-38) met u en uw volk gaan, gelijk het nu met Benadad en zijn volk had moeten gaan.</div>
<div id="n2978">Hebr. ‘wrevelig en vergramd’ om de openbare veroordeeling van zijn gedrag en de aangekondigde straf.</div>
<div id="n2979">In de Grieksche vertaling gaat dit verhaal betreffende den wijngaard van Naboth aan hoofdstuk XX vooraf, zoodat de oorlogen met de Syriërs (in de Vulgaat XX, XXII) achtereen verhaald worden. De tijdsopgave aan het begin van dit vers is onbepaald, maar schijnt toch deze gebeurtenis na den eersten oorlog met Benadad te plaatsen. Den tijd van vrede (zie XX 34) zal Achab gebruikt hebben tot verfraaiing van zijn paleis en zijne lusttuinen.</div>
<div id="n2980">De wet van Num. XXXVI 7 (zie noot 4 aldaar) verbood hem het erfbezit van zijn huis te vervreemden; vgl. Lev. XXV 23-28.</div>
<div id="n2981">Waarschijnlijk te Samaria; zie v. 8.</div>
<div id="n2982">De trotsche Jezabel spot met den zwakken koning, die zijn koninklijk gezag niet weet te gebruiken naar willekeur om zijne verlangens te voldoen. Anderen vertalen het Hebr.: ‘Nu moet gij uw koninklijk gezag over Israël doen gelden’, d.i. toonen dat gij koning zijt.</div>
<div id="n2983">Door zijn zegelring aan Jezabel af te staan had Achab haar onbeperkte volmacht gegeven. Het koninklijke zegel, op den brief afgedrukt, gold voor de handteekening des konings. De <hi type="italic">oudsten en voornaamsten</hi> zijn de overheden der stad.</div>
<div id="n2984"><hi type="italic">Een</hi> algemeen <hi type="italic">vasten</hi> om zich openlijk voor God te verootmoedigen, alsof de stad eene misdaad had uit te boeten (vgl. I Reg. VII 6). Dit middel nam men te baat om meer plechtigheid te geven aan de rechtzaak, die men ging instellen, en een schijn van waarheid aan de zware beschuldiging tegen Naboth. <hi type="italic">Onder de eersten</hi>, Hebr.: ‘aan het hoofd des volks’, als een man van aanzien, opdat aanstonds de schuld te zwaarder zou wegen en strenger zou kunnen gestraft worden.</div>
<div id="n2985">De wet (Deut. XVII 6; XIX 15; vgl. Num. XXXV 30) eischte een gelijkluidende aanklacht van minstens <hi type="italic">twee</hi> getuigen om iemand te veroordeelen. Zie voor <hi type="italic">zonen van Belial</hi>, d.i. misdadige menschen, Deut. XIII noot 8. Aldus noemt ze de verhaler ook in v. 13; het stond natuurlijk niet in den brief. Het woord <hi type="italic">valsche</hi> is eene bijvoeging der Vulgaat. De aanklacht hield waarschijnlijk in, dat Naboth schuldig was aan majesteitsschennis (zoo wilde Jezabel zijne weigering aan den koning zien opgevat); hierdoor had hij tevens God, wiens vertegenwoordiger de koning was, verzaakt. Zie voor de uitdrukking <hi type="italic">vaarwelzeggen</hi> of verzaken, Job. I 5, 11; II 9. <hi type="italic">Naar buiten,</hi> want buiten de stadspoorten was de plaats der terechtstelling; zie Deut. XVII 5, alwaar de straf der steeniging tegen de verzaking van God was bepaald. Vgl. Deut. XIII 10 en Lev. XXIV 14, 16.</div>
<div id="n2986">Zoo diep bedorven was de overheid der stad Jezrahel. En geen wonder! Achab en Jezabel hadden jaren lang in die stad geregeerd.</div>
<div id="n2987">Hetzelfde als ‘zonen van Belial’, v. 10.</div>
<div id="n2988">Naar IV Reg. IX 26 is niet alleen Naboth, maar zijn ook zijne kinderen met hem gesteenigd. Er bleven dus geene natuurlijke erfgenamen over. Wellicht was het om deze reden, ofwel omdat Naboth terechtgesteld was wegens majesteitsschennis, dat zijne bezittingen aan de kroon vervielen (v. 15, 16).</div>
<div id="n2989">Uit XXII 37 volg. blijkt, dat de voorspelling, gelijk ze v. 24 luidt, in haar geheel niet aan Achab in vervulling ging. Om de boetvaardigheid, die (v. 27) hij deed, kwam dit onheil op deze wijze niet over hem, maar over zijn zoon (IV Reg. IX 25 volg.), overeenkomstig het woord van God in v. 29. Het Hebr. kan vertaald worden: ‘daarom, omdat de honden’ enz.</div>
<div id="n2990">Hebr.: ‘<hi type="italic">mijn</hi> vijand’. Achab noemt Elias zijnen vijand, die alleen uit haat tegen den koning zulke dreigwoorden spreekt.</div>
<div id="n2991"><hi type="italic">Verkocht</hi> aan de zonde als haar slaaf om haar te dienen.</div>
<div id="n2992">Zie het aangeteekende op XIV 10.</div>
<div id="n2993">Zie XV 29 volg. en XVI 3, 11, 30-33.</div>
<div id="n2994">Zie de vervulling IV Reg. IX 30-37.</div>
<div id="n2995">Zie XIV 11 hetzelfde vonnis over Jeroboam I.</div>
<div id="n2996">De verzen 25 en 26 bevatten het oordeel van den geschiedschrijver over Achab.</div>
<div id="n2997">Dezen vertegenwoordigen de verschillende volken van Chanaän; zie Gen. XV noot 12.</div>
<div id="n2998">De bedreigingen van Elias in v. 19, 21-24.</div>
<div id="n2999">Verschillende teekenen van rouw en boete. Zie voor het <hi type="italic">scheuren der kleederen</hi> Gen. XXXVII noot 14, voor het <hi type="italic">boetgewaad</hi> t.a.p. noot 15. Tot meerdere boetedoening droeg Achab dit grove kleed op het bloote lijf (vgl. IV Reg. VI 30) en hield het ook bij nacht aan (vgl. Joël I 13). In plaats van <hi type="italic">ging met neergebogen hoofd</hi> heeft het Hebr.: ‘hij liep zachtkens’, wat eveneens een teeken van een boetvaardig hart zal geweest zijn.</div>
<div id="n3000">Hieruit volgt, dat Achabs berouw en boetvaardigheid oprecht geweest is. Maar het was niet van langen duur, daar hij geheel en al beheerscht werd door zijne goddelooze vrouw (v. 25).</div>
<div id="n3001"><hi type="italic">Drie jaar</hi>, sinds het vredesverdrag van XX 34.</div>
<div id="n3002">Volgens v. 45 was onder de regeering van <hi type="italic">Josaphat</hi> en Achab de vrede tot stand gekomen tusschen de rijken Juda en Israël. De vrede was bezegeld door het huwelijk van Josaphat's zoon Joram met Achab's dochter Athalia (zie hieromtrent II Par. XVIII noot 1). Toen Joram in het jaar 842 op veertigjarigen leeftijd (IV Reg. VIII 17) stierf, telde zijn jongste zoon (II Par. XXII 1) reeds twee en twintig jaren (IV Reg. VIII 26), zoodat in het jaar 854, het laatste jaar van Achab, waarin het hier verhaalde voorvalt (v. 37), de vrede tusschen de beide rijken omstreeks vijftien jaren moet hebben bestaan. Uit v. 4 en IV Reg. III 7 kan men opmaken dat Josaphat en Achab de verplichting op zich hadden genomen elkander in den oorlog bij te staan.</div>
<div id="n3003">De juiste ligging van <hi type="italic">Ramoth</hi> in het Overjordaansche <hi type="italic">Galaäd</hi> is niet met zekerheid bekend; zie Jos. XX noot 7. Benadad, de <hi type="italic">koning van Syrië</hi>, had tegen zijne belofte (XX 34) deze Israëlietische stad in bezit gehouden en bedreigde daaruit het gansche gebied van Israël.</div>
<div id="n3004">Josaphat was een machtig koning met een sterk leger, II Par. XVII 12-19. Hij nam het voorstel aan en stelde zijne geheele krijgsmacht ter beschikking van Achab, v. 5.</div>
<div id="n3005">Josaphat was dus niet geheel gerust en verlangde te weten of deze oorlog aan God welgevallig was en of hij op zijne hulp kon rekenen. Maar hij had dit moeten doen, alvorens aan Achab iets te beloven.</div>
<div id="n3006">Uit de woorden van Sedecias, het hoofd dezer profeten (v. 24), volgt, dat deze <hi type="italic">vierhonderd man</hi> geen profeten van den Baäl of van Astarte waren (zie XVIII 19, 22), maar lieden, die voorgaven het woord <hi type="italic">des Heeren</hi> te spreken; waarschijnlijk was aan den kalverendienst eene inrichting verbonden, die eene navolging der profetenscholen was. Zonder roeping oefenden zij het profetenambt uit en waren ten dienste des konings.</div>
<div id="n3007">Door den leugengeest bezield (v. 21-23), drukten zij wat zij wenschten uit in den vorm eener godspraak. Dat hunne uitspraak niet het woord Gods was, begreep Josaphat, v. 7.</div>
<div id="n3008">De Oostersche koningen voerden draagbare troonen op reis met zich mede; Herod. VII 212.</div>
<div id="n3009">Misschien zinspelend op de profetie van Deut. XXXIII 17, had Sedecias <hi type="italic">ijzeren horens</hi> aan zijn voorhoofd vastgemaakt, om, in navolging der ware profeten, zijne profetie door eene zinnebeeldige handeling indrukwekkender te maken.</div>
<div id="n3010">Uit den toon, waarop de profeet sprak, begreep vermoedelijk de koning dat Micheas niet in ernst de woorden van de andere profeten herhaalde.</div>
<div id="n3011">Micheas <hi type="italic">zag</hi> in profetische geestvervoering onder dit beeld de volkomen nederlaag, den dood des konings en bijgevolg de verstrooiing van het leger, zoodat ieder een goed heenkomen zocht; <hi type="italic">in vrede,</hi> want met den dood des bevelhebbers was de oorlog geëindigd, of wel: zonder achtervolgd te worden.</div>
<div id="n3012">Achab wil Josaphat overtuigen dat de woorden van Micheas niet te vertrouwen zijn, maar voortkomen uit zijn haat tegen hem.</div>
<div id="n3013">Het hier volgende visioen <hi type="italic">(ik zag</hi> enz.) noemt de profeet <hi type="italic">het woord des Heeren;</hi> het was derhalve de getrouwe uitdrukking van hetgeen hij in geestvervoering had gezien, niet de vrucht zijner eigen verbeelding.</div>
<div id="n3014">De profeet zag den Heer als koning zetelen, omgeven door <hi type="italic">het gansche heer</hi> der aan God dienstbare hemelgeesten.</div>
<div id="n3015">Deze vraag onderstelt dat in Gods raadsbesluiten de ondergang van Achab te Ramoth was vastgesteld.</div>
<div id="n3016">Dit beteekent dat Israël's God langs velerlei wegen zijnen wil kon verwerkelijken.</div>
<div id="n3017"><hi type="italic">De geest</hi> is in het algemeen de geest der profetie. Deze is òf de geest des Heeren (v. 24), die Gods gezanten bezielt (vgl. I Reg. X 6, 10; XIX 20, 23), òf, gelijk hier, de booze geest, die de leugenprofeten beheerscht en daarom v. 22 een <hi type="italic">leugengeest</hi> wordt geheeten. Hij is hier als een dienaar des Heeren verpersoonlijkt en daarom voorgesteld als staande in het midden van Gods dienaren; vgl. Job II 1.</div>
<div id="n3018">M.a.w. God heeft toegelaten dat uwe profeten, door den leugengeest gedreven, u misleidden; Hij heeft dit gewild als de verdiende straf voor uwe zonden. Door mijnen mond echter heeft de Heer (zie v. 17) <hi type="italic">onheil tegen u gesproken.</hi></div>
<div id="n3019">Hebr.: ‘Hoe (II Par. XVIII 23 “langs welken weg”) is de geest des Heeren van mij overgegaan om tot u te spreken?’ Sedecias, het hoofd van Achab's profeten, die zich reeds v. 11 op den voorgrond geplaatst had, toont zich verbolgen om Micheas' woord, dat de geest, die hem bezielt, een leugengeest is.</div>
<div id="n3020"><hi type="italic">Gij zult het zien,</hi> nl. dat de geest des Heeren tot mij heeft gesproken en niet tot u. De vervulling dezer godspraak is niet opgeteekend. Waarschijnlijk zal Sedecias zich, na den dood van Achab, uit schaamte of uit vrees voor de wraak des volks hebben verscholen in eene binnenkamer (zie XX 30).</div>
<div id="n3021">Voor <hi type="italic">hij blijve</hi> heeft het Hebr.: ‘en breng hem terug’. Dáár was hij dus reeds te voren. De Vulgaat neemt <hi type="italic">Amelech</hi> als eigennaam. Het Hebr. wordt beter vertaald: ‘Joas, den zoon des konings’ of den koninklijken prins.</div>
<div id="n3022"><hi type="italic">Spijzigt hem</hi> met gevangeniskost, totdat ik <hi type="italic">in vrede,</hi> d.i. ongedeerd, wederkom.</div>
<div id="n3023">De profeet roept tot getuigen niet alleen geheel het volk van Israël, maar al de <hi type="italic">volken</hi>, die later de vervulling zijner voorspelling zullen hooren.</div>
<div id="n3024">Niet zonder verbazing lezen wij dat, na dit tooneel, de godvreezende Josaphat toch met Achab ten strijde trok; waarschijnlijk wilde hij zijn gegeven woord niet breken. De profeet Jehu verweet het hem later, II Par. XIX 2.</div>
<div id="n3025">Hebr.: ‘(Ik zal mij) verkleeden en in den strijd gaan’. Wat Achab, blijkens het slot van het vers, werkelijk deed. Tot Josaphat zeide hij: ‘en gij’, <hi type="italic">trek uw eigen kleederen aan.</hi> Achab maakte zich onkenbaar, omdat hij bevreesd was voor het woord van Micheas. Voor Josaphat achtte hij dat niet noodig, omdat hij niet bedreigd was door den profeet.</div>
<div id="n3026">Volgens II Par. XVIII 31 <hi type="italic">riep</hi> Josaphat ‘tot den Heer, en de Heer hielp hem en wendde (de Syriërs) van hem af’.</div>
<div id="n3027">Hebr.: ‘tusschen de aanhechtsels en het pantser’. Aan het pantser, dat de borst bedekte, waren metalen aanhechtsels om het onderlijf te beschutten; tusschen deze aanhechtsels waren openingen, waarin de pijl kon doordringen en doodelijk treffen.</div>
<div id="n3028">d.i. Wend den teugel en keer den wagen om.</div>
<div id="n3029"><hi type="italic">Er werd dan</hi> enz., Hebr.: ‘De strijd werd hevig te dien dage’. Deze laatste woorden geven te kennen, dat de geheele loop van den strijd hier in het kort wordt samengevat. Op welken tijd van den dag het gevecht een aanvang nam, wordt niet bericht. Gedurende het gevecht tot aan den avond <hi type="italic">stond</hi> Achab <hi type="italic">op zijn wagen tegenover de Syriërs</hi>, die hem niet herkenden (v. 32 volg.) en zich tegen de Israëlieten en het leger van Josaphat hadden te verdedigen. Eerst tegen den avond werd Achab door den noodlottigen pijl (v. 34) getroffen en buiten het leger gebracht, alwaar hij vóór zonsondergang (v. 36) stierf.</div>
<div id="n3030">In de plaats van de woorden <hi type="italic">en men spoelde de teugels af</hi> heeft de Septuag.: ‘en de lichte vrouwen baadden zich in het bloed’, d, i. in het water van dien vijver, dat met het bloed van Achab gemengd was. Zoo weinig eerbied had men voor den gestorven koning. Zie voor het volgende het aangeteekende op XXI 19 en verder de voorspelling van XX 42 en XXII 17.</div>
<div id="n3031">Waarschijnlijk een paleis, dat van binnen met opgelegd ivoor versierd was. Zie Ps. XLIV 9; Am. III 15.</div>
<div id="n3032">De geschiedenis van Josaphat's regeering wordt uitvoeriger verhaald in II Par. XVII-XX. Wat hier in v. 41-51 volgt, komt overeen met II Par. XX 31-37.</div>
<div id="n3033">Zie XV 11-15.</div>
<div id="n3034">Zie noot 2. <hi type="italic">Met den koning</hi>, d.i. met het rijk van Israël, met Achab en zijne twee opvolgers Ochozias en Joram, de tijdgenooten van Josaphat.</div>
<div id="n3035">Zie het aangeteekende op XIV 24.</div>
<div id="n3036">Hebr.: ‘Er was geen koning in Edom, een stadhouder was er’, te weten een stadhouder van koning Josaphat, aan wien Edom toen onderworpen was (zie IV Reg. III 8). Dit bericht dient ter verklaring hoe Josaphat te Asiongaber (zie IX 26) schepen kon bouwen.</div>
<div id="n3037">Hebr.: ‘Tharsisschepen’, zie X noot 17.</div>
<div id="n3038">Volgens II Par. XX 35-37 had Josaphat die zeeschepen gebouwd in vereeniging met Ochozias van Israël. Om dit bondgenootschap werd Josaphat berispt door den van elders niet bekenden profeet Eliëzer en ook gestraft, doordat de schepen verbrijzeld werden.</div>
<div id="n3039">Om de in noot 38 vermelde berisping en bestraffing <hi type="italic">weigerde</hi> Josaphat te treden in het voorstel van Ochozias, niettegenstaande dit voorstel, om namelijk zijne onderdanen, bevaren zeelieden, af te staan, verlokkend was.</div>
<div id="n3040"><hi type="italic">Ochozias</hi>, in het Hebr. ‘Achazja’, regeerde geen volle twee jaar (zie IV Reg. I 17).</div>
<div id="n3041">Zie XVI 31-33.</div>
<div id="n3042">Het bericht over den afval van Moab is aan III 5 ontleend. Zie de aanteekeningen aldaar.</div>
<div id="n3043"><hi type="italic">Beëlzebub</hi> of Baäl-zeboeb beteekent letterlijk: ‘heer der vliegen’ of vliegengod, onder welken naam de Philistijnen den Baäl of zonnegod vereerden, daar hij geacht werd te gebieden over de zwermen vliegen of muskieten, welke bij de warmte der voorjaarszon ontstaan en in het Oosten voor mensch en dier een geweldige plaag zijn; hij werd voorts tegen allerlei plagen en ziekten aangeroepen. - Later veranderden de Joden ‘Baäl-zeboeb’ in ‘Baäl-zeboel’, d.i. ‘heer der woning’, en droegen die benaming over op den vorst der helsche woning, het hoofd der duivelen (zie den Griekschen tekst van Matth. X 25). De rabbijnen verbasterden, uit afkeer voor den afgod, zijn naam in ‘Baäl-zebel’, dat ‘heer van den mest’ of mestgod beteekent. - <hi type="italic">Accaron</hi> was de noordoostelijkste der vijf Philistijnsche steden.</div>
<div id="n3044">Om zijn last te volbrengen. De volvoering daarvan wordt in het verhaal verondersteld.</div>
<div id="n3045">De koning begreep dat zij nog niet te Accaron konden geweest zijn.</div>
<div id="n3046"><hi type="italic">Ruigharig,</hi> hetzij omdat hij een haren kleed droeg (vgl. Matth. III 4), hetzij omdat hij een sterk behaarde huid had (vgl. Gen. XXV 25), ofwel lang hoofd- en baardhaar droeg op de wijze der Nazareërs. Het eerste is het waarschijnlijkste. Een <hi type="italic">lederen</hi> gordel droegen de armsten.</div>
<div id="n3047">De koning <hi type="italic">zond</hi> klaarblijkelijk met het doel om den profeet gevangen te nemen, ten einde hem te straffen. Hij wist waar de profeet zich bevond, waarschijnlijk op een der bergen in de nabijheid van Samaria. De berg Karmel, de gewone verblijfplaats der profeten Elias en Eliseüs (III Reg. XVIII 19 en IV Reg. II 25; IV 22-25), lag eene groote dagreize van de hoofdstad. De hoofdman sprak naar het Hebr. meer barsch: ‘Man Gods, de koning zegt: Kom af!’ Blijkens het volgende was de benaming <hi type="italic">man Gods</hi> in zijn mond hoon en spotternij.</div>
<div id="n3048">Zoo wreekte God den smaad, Hem en zijnen dienaar aangedaan. Vgl. Luc. IX 54.</div>
<div id="n3049">Nog onbeschaamder en vermeteler dan de eerste.</div>
<div id="n3050">Aldus erkende hij eerbiedig de oppermacht des Heeren en het gezag van zijn profeet.</div>
<div id="n3051">Volgens III 1 begon Joram van Israël te regeeren in het achttiende jaar van Josaphat, den koning van Juda, zooals de Septuagint ook hier leest. Zoo in v. 17 geene fout is ingeslopen, moeten wij aannemen dat Joram van Israël eerst <hi type="italic">in het tweede jaar</hi> van Joram van Juda plechtig als koning werd gehuldigd, vermoedelijk wijl hij te voren niet algemeen als zoodanig werd erkend; hetzelfde geval deed zich voor bij Amri (vgl. III Reg. XVI 15, 16 en 23 met de aanteekeningen).</div>
<div id="n3052">Dit <hi type="italic">Galgala</hi>, van waar Elias met Eliseüs zijnen tocht begon, is wel te onderscheiden van ‘Galgala’ aan de oostzijde van Jericho (Jos. IV 19). Want van dit Galgala uitgaande, dat aan den Jordaan lag, kwam men eerst te Jericho en dan te Bethel, terwijl hier (v. 2, 4, 6) de richting van Elias' tocht juist omgekeerd is. Volgens de meesten ligt het hier bedoelde Galgala noordelijk van Bethel; zie Deut. XI 30 met noot 11. Hoe zij hier gekomen waren, zegt het verhaal niet. Wellicht is het Hebr.: ‘hag-gilgal’, dat ‘de berg’ beteekent, geen eigennaam en wordt hierdoor de berg Karmel, de gewone verblijfplaats (zie I noot 6) van Elias en Eliseüs, als het punt van uitgang aangeduid.</div>
<div id="n3053">Hoe de profetenleerlingen en Eliseüs dit wisten, wordt niet bericht. Velen nemen aan dat de leerlingen en de profeet, ieder afzonderlijk, en buiten weten van Elias, eene openbaring Gods ontvangen hadden. Men kan echter evengoed veronderstellen dat Elias hen van zijn heengaan onderricht had. De wijze, waarop die wegneming zou geschieden, was den profetenleerlingen onbekend; anders zouden zij hem na zijne wegneming niet zoo ijverig gezocht hebben (v. 16-18). Of Elias zelf en Eliseüs dit vooraf wisten, kan men uit het verhaal niet opmaken. Elias ging afscheid nemen van de leerlingen, die te Bethel en te Jericho in vereeniging leefden. Hij wilde niet dat Eliseüs hem vergezelde, daar hij de eenzaamheid zocht. Eerst toen hem tot driemaal toe (v. 2, 4 en 6) de verkleefdheid van zijnen dienaar was gebleken, zag hij hierin een teeken van Gods wil en stond hij aan Eliseüs toe hem te volgen.</div>
<div id="n3054">Spreekt er niet van, om geen oploop te verwekken in strijd met Elias' verlangen naar eenzaamheid.</div>
<div id="n3055">Om te zien wat er gebeuren zou aan den Jordaan, die op die plaats en althans toen niet doorwaadbaar was (v. 8), en waar zij verder, indien de profeten over den Jordaan gingen, zouden blijven (v. 15).</div>
<div id="n3056">Gelijk Moses met zijn staf, het zinnebeeld zijner waardigheid (Exod. XIV 16), zoo scheidde Elias met zijn mantel, het zinnebeeld van zijn profetenambt (III Reg. XIX 19), de wateren.</div>
<div id="n3057">Eliseüs wist (III Reg. XIX 16) dat hij Elias' opvolger zou zijn. Daarom vroeg hij, naar het Hebr. en de Septuag., dat een dubbel deel van Elias' geest op hem mocht komen. Naar Deut. XXI 17 had de eerstgeborene het recht op een dubbel deel uit de vaderlijke erfenis en werd hij na den dood des vaders het hoofd van het gezin (zie Gen. XXV noot 20). Zoo vraagt dus Eliseüs om de profetische gave in dubbele mate te ontvangen en om als opvolger van Elias het hoofd der profetenleerlingen te worden (zie v. 15).</div>
<div id="n3058">Hebr.: ‘gij doet een zware vraag’, d.i. vraagt een zaak van gewicht, waarover ik niet kan beschikken en die God alleen verleent.</div>
<div id="n3059"><hi type="italic">Indien gij mij ziet,</hi> d.w.z. indien God toelaat dat gij getuige zijt van de wijze mijner wegneming, is dit een teeken dat Hij uwe bede verhoord heeft.</div>
<div id="n3060"><hi type="italic">Wagen</hi> en <hi type="italic">paarden</hi>, het gewone vervoermiddel, omdat Elias naar een andere plaats werd weggevoerd. Van wagen en paarden <hi type="italic">in eigenlijken zin</hi> kan geen sprake zijn. Beide toch waren <hi type="italic">van vuur</hi>, een zinnebeeld der hemelsche kracht, waarmede Elias werd opgenomen, evenals <hi type="italic">de stormwind</hi>, waarin hij <hi type="italic">ten hemel</hi>, d.i. in den luchthemel, levend werd opgevoerd. Zonder te sterven werd hij gelijk Henoch (Gen. V 24) van de aarde weggenomen naar eene voor ons onbekende plaats, van waar hij zal wederkomen vóór den laatsten oordeelsdag; zie Eccli. XLVIII 10, 13 en Mal. IV noot 5. Vgl. ook Matth. XVII 3.</div>
<div id="n3061">Eliseüs <hi type="italic">zag</hi> Elias' opneming van de aarde en ontving dus wat hem v. 10 beloofd was. Naar het Hebr. riep hij uit: ‘Israël's strijdwagen en zijne ruiterij’ (zie XIII 14), d.w.z. gij waart Israël's krachtige bescherming. Elias toch had Israël beschut tegen zijn gevaarlijksten vijand, de afgoderij, die hij zoo krachtig bestreden had. Waarschijnlijk gaf de wagen met de paarden van vuur den profeet aanleiding tot deze figuurlijke uitdrukking.</div>
<div id="n3062">Tot teeken van diepe smart over het verlies van zijn meester; zie Gen. XXXVII noot 14.</div>
<div id="n3063">De profetenmantel was voor Eliseüs een kostbaar aandenken en een teeken dat zijn gebed werkelijk verhoord was, en strekte tevens voor zijne leerlingen ten bewijs dat hij de wettige opvolger was van Elias.</div>
<div id="n3064">De woorden <hi type="italic">en zij verdeelden zich niet</hi> staan niet in het Hebr., waarmede de Syrische vertaling en de beste Grieksche tekstuitgaven overeenstemmen. Zij zijn in eenige Grieksche handschriften en (na den H. Hiëronymus) in de Latijnsche vertaling ingeslopen, waarschijnlijk om het tweede <hi type="italic">hij sloeg de wateren</hi> te verklaren. Maar uit deze herhaling volgt niet met zekerheid, dat Eliseüs de wateren tweemaal sloeg. De vraag van den profeet <hi type="italic">Waar</hi> enz. veronderstelt geen twijfel of gebrek aan geloof, maar getuigt eerder voor zijn onbeperkt vertrouwen op God. De zin daarvan is: Toone <hi type="italic">ook nu</hi> (na Elias' wegvoering) de God van Elias dat Hij met mij is, gelijk Hij met Elias geweest is.</div>
<div id="n3065">Uit het wonder, dat zij met hunne eigen oogen gezien hadden, besloten zij dat God aan Eliseüs dezelfde macht en dezelfde bediening had toebedeeld en hij dus Elias' opvolger was.</div>
<div id="n3066">Omdat Elias tot dusver geheimzinnig placht te komen en te verdwijnen (vgl. III Reg. XVIII 12), besloten zij dat de profeet door God opgenomen en ergens verborgen was.</div>
<div id="n3067">Hebr.: ‘En zij dwongen hem tot verlegen wordens toe’, d.i. totdat hij zich schaamde het verder te weigeren. Eliseüs had den leerlingen tot dusver niet medegedeeld wat er met Elias geschied was.</div>
<div id="n3068">Het Hebr. beteekent, zooals de Septuag. te kennen geeft en ook uit de woorden van den profeet in v. 21 volgt: ‘en het land brengt misgeboorten te weeg’.</div>
<div id="n3069">Eene <hi type="italic">nieuwe</hi> schaal, omdat het eene godsdienstige handeling gold. <hi type="italic">Zout</hi> als bederfwerend middel een passend zinnebeeld en een uitwendig teeken van hetgeen Gods wonderkracht zou bewerken.</div>
<div id="n3070">Die baldadige spotters kunnen wel jongelieden van omstreeks vijftien jaar geweest zijn, die wisten wat zij deden; dien leeftijd toch kan het Hebr. ‘nearim’ aanduiden (zie III Reg. III noot 7 en Jer. I noot 5). Zij zagen aan Eliseüs' kleeding wie hij was, en bespotten dus in hem den man Gods. De inwoners van Bethel, de stad van den kalverendienst, waren waarschijnlijk op Elias en Eliseüs verbitterd.</div>
<div id="n3071">Op zulk eene geduchte wijze leerde God aan de inwoners van Bethel en aan geheel Israël dat Hij achting en eerbied vorderde voor zich en zijnen afgezant. De profeet <hi type="italic">vloekte hen</hi>, d.i. sprak eene verdiende strafbedreiging over hen uit, en God zond de twee beren tot hunne gerechte straf.</div>
<div id="n3072">De profeet ging tot dusver (v. 15-23) denzelfden weg, dien hij met Elias (v. 1-8) gekomen was. Waarschijnlijk is dus het v. 1 genoemde ‘hag-gilgal’ <hi type="italic">de berg Karmel;</hi> zie noot 1.</div>
<div id="n3073">Naar VI 32 had Eliseüs eene woning te Samaria, waarheen hij van den Karmel terug moest.</div>
<div id="n3074">Zie I 17.</div>
<div id="n3075">Voor <hi type="italic">zuilen</hi> heett het Hebr. het enkelvoud: ‘de zuil van den Baäl’, die naar X 26 in den tempel van den Baäl te Samaria stond. - Het gelukte Joram niet den Baälsdienst uit te roeien (zie X 18-28), wat zeker was toe te schrijven aan zijne moeder Jezabel (zie III Reg. XVI 31; XVIII 19 en XXI 25), die nog aan het einde zijner regeering leefde (IX 30).</div>
<div id="n3076">M.a.w. den kalverendienst bleef hij in stand houden; zie III Reg. XV 26.</div>
<div id="n3077">Van den Moabietischen koning <hi type="italic">Mesa</hi> wordt in het Louvre te Parijs een merkwaardige gedenksteen bewaard, die in 1868 onder de puinhoopen van Dibon, oostelijk van de Doode Zee, werd gevonden. De gedenksteen werd waarschijnlijk door Mesa zelf opgericht ter herinnering aan zijne overwinning op Israël. Het opschrift van vier en dertig regels bericht o.a. dat Amri van Israël (III Reg. XVI 23) Moab schatplichtig had gemaakt, waaruit volgt, dat dit volk, door David onderworpen (II Reg. VIII 2), nà David en vóór Amri zijne onafhankelijkheid had herwonnen. Na Achab's dood (in 854) weigerde Moab langer cijnsbaar te zijn aan Israël (I 1 en III 5). De opvolger van Achab, Ochozias, was gedurende zijne nauwelijks tweejarige regeering niet bij machte geweest den opstand te onderdrukken. Dit geschiedde eerst onder den volgenden koning Joram, gelijk hier verder verhaald wordt. Doch waarschijnlijk was deze onderwerping van zeer korten duur (zie noot 28). Mesa roemt op zijne overwinningen en zegt dat hij stad na stad op Israël heroverde, die herbouwde en versterkte, zelfs Israëlietisch gebied bemeesterde.</div>
<div id="n3078">Mesa betaalde zijne jaarlijksche schatting, naar de gewoonte dier tijden, in natuur, met lammeren of hamels en rammen (vgl. Is. XVI 1). Het Hebr. kan beteekenen òf dat alleen de wol van zoovele hamels en rammen òf dat zoovele hamels en de wol van zoovele rammen geleverd werd.</div>
<div id="n3079">Dit bericht (zie I 1) leidt den veldtocht van Joram tegen Moab in.</div>
<div id="n3080"><hi type="italic">Te dien dage</hi>, toen nl. Joram koning geworden was (zie noot 4) en Mesa opnieuw weigerde de schatting te betalen; <hi type="italic">hij monsterde geheel Israël</hi>, d.w.z. hij riep alle strijdbare mannen te wapen om Moab te onderwerpen.</div>
<div id="n3081">Hoewel Josaphat door den profeet Jehu was berispt om zijn bondgenootschap met het huis van Achab (II Par. XIX 2 en XX 37), beloofde hij toch aan Joram zijne hulp en wel in dezelfde bewoordingen als voorheen (III Reg. XXII 5). Tot zijne verontschuldiging zij gezegd, dat de Moabieten onder zijne regeering een inval in Juda gedaan hadden (II Par. XX 1); hij nam dus deze gelegenheid te baat om zijne eigen vijanden te straffen.</div>
<div id="n3082">Zij konden in het land van Moab vallen of wel ten noorden, door den Jordaan bij Jericho over te steken, òf wel ten zuiden, door Juda en Edom, om de Doode Zee heen. Deze laatste weg ging door eene ruwe bergstreek en door een dorre woestijn; hij lag open, omdat Edom toen nog (vgl. III Reg. XXII 48; zie echter IV Reg. VIII 20) van Juda afhankelijk was. Waarom deze langere en moeilijke weg gekozen werd, is niet met zekerheid te zeggen; misschien om Moab te verrassen of om de Edomietische krijgsmacht (v. 9) te kunnen medevoeren of om de Moabietische hoofdstad spoediger te bereiken. Het kan ook zijn, dat langs den korteren weg gevaren dreigden. De Syriërs hadden Ramoth in het Overjordaansche nog in bezit (III Reg. XXII) en konden dus de vereenigde legers bij het overtrekken van den Jordaan bemoeilijken.</div>
<div id="n3083">Zij waren toen, het zuidelijke gedeelte van de Doode Zee <hi type="italic">omtrekkende</hi>, aan de grens van Moab gekomen (v. 21). - <hi type="italic">Edom</hi> had toen weer een <hi type="italic">koning;</hi> zie III Reg. XXII 48.</div>
<div id="n3084">Het leger bevond zich werkelijk in zeer benarde omstandigheden. Na een afmattenden marsch vonden zij geen water, waar zij dit verwacht hadden, en zagen zij het vijandelijke leger (v. 21-22) tegenover zich gelegerd. Aanvallen en terugtrekken schenen beide onmogelijk. Maar terwijl Joram van Israël den moed liet zinken, hoopte Josaphat geloovig op den Heer (v. 11).</div>
<div id="n3085">d.i. Die Elias' persoonlijke dienaar was en, evenals zijn meester, in innige betrekking staat tot den Heer. - Eliseüs was het leger van Israël gevolgd, voorzeker op ingeving van God.</div>
<div id="n3086">De zin is: Wat heb ik met u, die den Heer verzaakt hebt, te maken? - De profeten van Joram's vader waren de vierhonderd, aan wier hoofd Sedecias stond (zie III Reg. XXII 6, 11), en die zijner moeder de profeten van III Reg. XVIII 19.</div>
<div id="n3087">Hebr.: ‘Niet alzoo! want de Heer heeft deze drie koningen geroepen om’ enz. Wat schijnt te beteekenen: Ik heb wel met u, den profeet <hi type="italic">des Heeren,</hi> te maken, want <hi type="italic">de Heer</hi> heeft ons in deze benarde omstandigheden gebracht. Gij kunt door uwe voorspraak of door eene godspraak uitkomst geven.</div>
<div id="n3088">De profeet wil Joram eerst duidelijk doen inzien dat hij de hulp, welke de Heer zou verleenen, aan den godvreezenden Josaphat te danken had.</div>
<div id="n3089">De muziek bevorderde de kalmte van zijne gemoedsgesteldheid, welke hem beter geschikt maakte om Gods ingeving te ontvangen. Vgl. I Reg. XVI 16. Zie voor de uitdrukking <hi type="italic">kwam op hem de hand des Heeren</hi> Ez. I noot 4 en vgl. III Reg. XVIII 46.</div>
<div id="n3090">Hebr.: ‘Maakt dit dal vol putten’ om het water, dat weldra in het dal zal stroomen, te verzamelen.</div>
<div id="n3091">De wet van Deut. XX 19 volg. schijnt alleen de steden van Chanaän te betreffen (zie t.a.p. v. 15-17), tenzij hier door God zelf eene uitzondering voor Moab gemaakt wordt.</div>
<div id="n3092">Om de akkers onvruchtbaar te maken of (Hebr.) te ‘bederven’.</div>
<div id="n3093">Hebr.: ‘als het spijsoffer opsteeg’ in den tempel te Jerusalem, bij het krieken van den dag (vgl. Ex. XXIX 38-40).</div>
<div id="n3094">Waarschijnlijk ten gevolge van een onweder in het gebergte van Edom.</div>
<div id="n3095">Aan den <hi type="italic">bovengordel</hi> droeg men het zwaard. De zin zal dus zijn: allen, die de wapens konden dragen. Het Hebr. heeft letterlijk: ‘van elk, die den gordel omgordde, en daarboven’, wat kan beteekenen: allen, jong en oud.</div>
<div id="n3096">De Moabieten konden weten dat daar te voren geen water was, en regen was er niet gevallen (v. 17). De stralen der opgaande zon gaven aan het water een rooden weerschijn als van bloed.</div>
<div id="n3097">Zij meenden dat de drie koningen onderling gedaan hadden, gelijk zij zelven tegenover Ammon, II Par. XX 23. Zie nog andere voorbeelden daarvan Judic. VII 22 en I Reg. XIV 20.</div>
<div id="n3098"><hi type="italic">Muren van tichelsteen</hi> is de vertaling van ‘Kir-Hareseth’, waarschijnlijk hetzelfde als ‘Kir-Heres’ van Is. XVI 11 en Jer. XLVIII 31, 36 en als ‘Kir-Moab’ van Is. XV 1, eene sterke vesting in het zuiden van Moab; zij werd door de belegeraars nog omsingeld en beschoten, toen het volgende (v. 26, 27) plaats greep.</div>
<div id="n3099">Te weten aan de zijde, waar de koning van Edom met zijne troepen stond.</div>
<div id="n3100">Om door dit offer van het dierbaarste wat hij bezat zijnen landgod Chamos te vermurwen. De koning deed dit op den breeden stadsmuur, ten aanschouwen der belegerden en der belegeraars om genen aan te vuren en dezen af te schrikken; want het toonde hun tot welk uiterste hij in staat was.</div>
<div id="n3101">Die afgrijselijke misdaad sloeg de belegeraars met ontzetting; zij wilden op die ontheiligde plaats niet langer blijven; weldra toch kon Gods wraak op dit gevloekte land neerkomen. Vgl. Ps. CV 38, 39. - Het slot van dit verhaal (Israël en zijne bondgenooten <hi type="italic">trokken af)</hi> geeft te kennen dat Moab, hoewel zwaar getuchtigd (v. 25), niet onderworpen werd. Het schijnt zich spoedig daarop te hebben hersteld en voorgoed vrijgevochten. Mesa zegt dan ook op zijn gedenksteen (4<hi type="super">e</hi> regel) dat hij dezen heeft opgericht om Chamos te danken: ‘dewijl hij mij verlost heeft van mijne verdrukkers en mij al mijne vijanden overwonnen heeft doen zien’. Volgens zijne woorden (8<hi type="super">e</hi> regel) had de onderwerping aan Israël sinds Amri (omstreeks 882) ‘veertig jaar’ geduurd. Wij kunnen dan de eindoverwinning van Mesa of de oprichting van den gedenksteen zijner volkomen zegepraal stellen tegen het einde van Joram (omstreeks 843).</div>
<div id="n3102">Zie voor dit recht van den schuldeischer Lev. XXV 39-41.</div>
<div id="n3103">Van de olie uit uwe kruik, die wonderbaar vermenigvuldigd werd.</div>
<div id="n3104">In de vlakte van Jezrahel, een weinig ten noorden der stad van dien naam. Vgl. Jos. XIX 18 en noot 15 aldaar; I Reg. XXVIII 4.</div>
<div id="n3105">Om bij haar te middagmalen.</div>
<div id="n3106">Het Hebr. heeft letterlijk ‘eene muurbovenkamer’, d.w.z. eene gemetselde bovenkamer op het platte dak. Vgl. Deut. XXII noot 4 en de noot op Judic. III 20.</div>
<div id="n3107">De profeet sprak niet rechtstreeks tot de vrouw, maar door bemiddeling van zijn dienstknecht, waarschijnlijk opdat zij te vrijmoediger haar verlangen zou kenbaar maken.</div>
<div id="n3108">Hieruit blijkt, dat Eliseüs' invloed aan het hof in die dagen groot was. Vgl. XIII 14. De <hi type="italic">overste van het leger</hi>, was na den koning een der machtigste personen van het rijk.</div>
<div id="n3109">De zin is waarschijnlijk: Ik leef in vrede, ook met mijn naaste, en heb aan niets gebrek; ik heb dus geen voorspraak aan het hof noodig.</div>
<div id="n3110"><hi type="italic">Vraag niet</hi> met welke gunst gij haar kunt believen. Klaarblijkelijk is er maar ééne gunst, die zij wenscht, te weten eenen zoon. En indien zij dien niet spoedig krijgt, is alle hoop voor haar verloren.</div>
<div id="n3111">Aan de deur van Eliseüs' vertrek. Uit eerbied ging zij niet binnen.</div>
<div id="n3112">Het Hebr. beteekent: op dezen tijd in het volgende jaar zult gij eenen zoon aan het hart drukken. Zie Gen. XVIII 10, 14 en noot 9 aldaar.</div>
<div id="n3113">Zulk eene overmaat van geluk scheen haar onmogelijk. Vgl. Luc. XXIV 41.</div>
<div id="n3114">Zie noot 11.</div>
<div id="n3115">Waarschijnlijk kreeg de knaap een zonnesteek.</div>
<div id="n3116">In het vast vertrouwen dat Eliseüs haar te hulp zal komen, vertrouwt zij hem als het ware haar zoon toe, door hem op zijn bed te leggen.</div>
<div id="n3117">Op deze dagen rustten de gewone bezigheden (Am. VIII 5) en vereenigde men zich tot godsdienstoefeningen. Zie voor de offers op de dagen der nieuwemaan Num. XXVIII 11-15. Waarschijnlijk bij gebrek aan priesters begaven zich de trouwe dienaren Gods van het Tienstammenrijk op de feestdagen en den sabbat naar een profeet om onderrichting en geestelijke hulp bij hem te vinden. Wellicht werden op die dagen in de profetenscholen godsdienstige bijeenkomsten gehouden.</div>
<div id="n3118">Naar het Hebr. antwoordde zij: ‘sjaloom’? eigenlijk ‘vrede’, de gewone groet, die hier beteekent: laat mij begaan. In de zekere verwachting dat Eliseüs haar helpen zal, wil zij haren man, die op het veld werkt, niet ongerust maken.</div>
<div id="n3119">De gewone verblijfplaats van den profeet; vgl. II 25.</div>
<div id="n3120">Het Hebr. heeft hier evenals aan het einde van v. 23: ‘sjaloom’, dat hier beteekent: stel u gerust. Een onbepaald antwoord van iemand, die zich niet wil laten ophouden. Zij verzwijgt voor den dienstknecht wat zij alleen den profeet wil openbaren.</div>
<div id="n3121"><hi type="italic">Zij greep zijne voeten</hi>, hierdoor zijne hulp afsmeekend. <hi type="italic">Giëzi</hi> oordeelde dat zij aan den eerbied te kort bleef.</div>
<div id="n3122">Als wilde zij zeggen: Heb ik u over kinderloosheid geklaagd en u om een zoon lastig gevallen? Heb ik u niet veeleer door mijn ongeloovigen twijfel tegengehouden (v. 16)? En zie, nu ben ik nog ongelukkiger dan toen ik eerst kinderloos was. De profeet begreep aanstonds wat zij wilde (v. 29).</div>
<div id="n3123"><hi type="italic">Omgord uwe lendenen</hi>, zoodat het opgeschorte gewaad den vluggen tred niet belemmert. <hi type="italic">Mijn staf</hi>, het werktuig mijner profetische macht, evenals Moses' wonderstaf, Exod. XIV 16. Zie II 8, 14.</div>
<div id="n3124">Om geen tijd te verliezen. De Oostersche begroetingen waren zeer omslachtig; vgl. Luc. X 4.</div>
<div id="n3125">De moeder is met die zending niet tevreden; de profeet moet zelf komen, anders blijft zij bij hem.</div>
<div id="n3126">De knaap gaf geen teeken van leven.</div>
<div id="n3127">Zie voor v. 33-37 het veel gelijkende wonder van Elias III Reg. XVII 19-23.</div>
<div id="n3128">Anderen vertalen het Hebr.: ‘niesde’.</div>
<div id="n3129">Over deze vrouw wordt nog gesproken VIII 1-6.</div>
<div id="n3130">Zie voor <hi type="italic">Galgala</hi> II noot 1.</div>
<div id="n3131">Over dezen <hi type="italic">hongersnood</hi> wordt nog gesproken VIII 1. De profetenzonen <hi type="italic">woonden vóór hem</hi>, d.i. maakten met hem één gezin uit; Hebr.: ‘gingen vóór hem zitten’, als leerlingen vóór hunnen meester.</div>
<div id="n3132">Hebr.: ‘tot zijnen dienstknecht’.</div>
<div id="n3133">Hebr.: ‘groenten’.</div>
<div id="n3134"><hi type="italic">Wilde wingerd</hi> is hier een soort klimplant, waaraan <hi type="italic">kolokwinten</hi> groeien, eene bolle, onbehaarde vrucht van de grootte eens citroens met zeer bitteren smaak. Maar het is niet zeker, welke plant en vrucht in den grondtekst bedoeld is.</div>
<div id="n3135">De bittere smaak deed hen de spijze voor vergiftig houden. Kolokwinten zijn een zuiveringsmiddel en kunnen in groote hoeveelheid genomen ernstige verstoringen, zelfs den dood ten gevolge hebben.</div>
<div id="n3136">Zie I Reg. IX 4 met de aanteekening.</div>
<div id="n3137"><hi type="italic">De eerstelingen</hi>, voor de priesters bestemd (Num. XVIII 13), werden hier den profeet aangeboden, wellicht omdat er in Noord-Israël geen wettige priesters waren. <hi type="italic">Brood der eerstelingen</hi> is brood gebakken uit het nieuwe graan.</div>
<div id="n3138">Vgl. Joan. VI 9.</div>
<div id="n3139">Dit wonder doet denken aan de vermenigvuldiging der brooden door Christus, Matth. XIV 15-21.</div>
<div id="n3140">d.i. Overwinningen, waarschijnlijk op de Assyriërs, van wie de Syriërs zich omstreeks dien tijd onafhankelijk hadden gemaakt.</div>
<div id="n3141">Deze vreeselijke ziekte (zie Lev. XIII volg.) zal de krijgsheld eerst na zijne overwinningen gekregen hebben.</div>
<div id="n3142">Het verhaal (zie v. 8 en 9) onderstelt dat Eliseüs toen te <hi type="italic">Samaria</hi> zijne woonplaats had.</div>
<div id="n3143">Feestkleederen; zie Gen. XLV 22 volg. met noot 8.</div>
<div id="n3144">De heidensche koning zal gedacht hebben dat de profeet, van wien men hem gesproken had, geheel van den koning van Israël afhankelijk was. Deze begreep er dan ook niets van.</div>
<div id="n3145">Om mij den oorlog te verklaren.</div>
<div id="n3146">Hij kwam <hi type="italic">met paarden en wagens</hi>, waarop hij (v. 21) en zijn gevolg reden, om Eliseüs te doen opmerken wat gewichtig persoon om genezing tot hem kwam. <hi type="italic">Hij hield stil aan de deur</hi>, zonder het huis van Eliseüs binnen te treden, wat hem waarschijnlijk te gering was.</div>
<div id="n3147">De profeet vertoonde zich niet, wellicht om den Syriër te doen gevoelen dat de pracht, die hij ten toon spreidde, bij hem niet in aanmerking kwam, en dat hij zich bedroog, wanneer hij van Gods profeet eene kunstbewerking (zie v. 11) verwachtte, gelijk aan die, welke men zeker te Damascus reeds beproefd had.</div>
<div id="n3148">Hebr.: ‘uw vleesch zal terugkomen’, want de melaatschheid vreet het vleesch op de akeligste wijze weg; zij openbaart zich als eene huidziekte; en daarom wordt het <hi type="italic">genezen</hi> daarvan een <hi type="italic">gereinigd worden</hi> genoemd.</div>
<div id="n3149">De <hi type="italic">Abana</hi> of ‘Amana’, tegenwoordig ‘Barada’, komt van den Antilibanon, stroomt door de vlakte van Damascus, die hij vruchtbaar maakt, en door de stad zelve. Welke rivier door den <hi type="italic">Pharphar</hi> bedoeld wordt, is niet zeker; volgens sommigen de tegenwoordige ‘Arwadsj’, die van den grooten Hermon komt en ten zuiden van Damascus stroomt. Hun water, dat van de bergen stroomt, is koel en helder en scheen verre te verkiezen boven het troebele water van den Jordaan. Maar juist dit zou hem welhaast overtuigen, dat zijne genezing niet aan de natuurlijke kracht van het water, maar aan Gods almacht te danken was.</div>
<div id="n3150"><hi type="italic">Hij daalde af</hi> naar de lage vlakte van den Jordaan. Zijn vleesch <hi type="italic">kwam terug</hi> (zie noot 9) en werd zoo gezond en frisch <hi type="italic">gelijk het vleesch</hi> enz.</div>
<div id="n3151">Naäman werd genezen, ook naar de ziel, en in een dienaar van den waren God veranderd. Hij beleed dat de God, die op een bijzondere wijze <hi type="italic">in Israël</hi> is, om zijne verhouding tot het uitverkoren volk, de eenige God is <hi type="italic">op de gansche aarde.</hi></div>
<div id="n3152">d.i. Het huldeblijk of geschenk; zie Gen. XXXIII noot 5.</div>
<div id="n3153">Het mocht zelfs den schijn niet hebben, dat hij gelijk de zoogenaamde profeten der afgoden uit baatzucht handelde, of dat de genezing aan hem, en niet uitsluitend aan den waren God verschuldigd was. Vgl. II Cor. XII 14.</div>
<div id="n3154">d.i. Zooveel als een koppel muilezels kan trekken.</div>
<div id="n3155">Op den gewijden grond des Heeren wil hij Hem een altaar oprichten en offeren.</div>
<div id="n3156">d.i. Gods genade afsmeeken, opdat Hij het mij niet als zonde aanrekene.</div>
<div id="n3157"><hi type="italic">Mijn heer</hi>, de koning van Syrië. <hi type="italic">Remmon</hi> is eene Arameesche godheid, waarschijnlijk dezelfde als de Assyrische ‘Ramman’, de god van het weder, de lucht en den dampkring. - Hetgeen Naäman in den tempel van Remmon doen zal, is geene vereering van den afgod, maar eene buiging van zijn lichaam om wille van den koning, niet om wille van den afgod; het is een dienst, dien Naäman ambtshalve verplicht was aan den koning te bewijzen. Omdat echter die dienstbetooning den schijn had van afgoderij en tot ergernis kon strekken, vraagt hij de voorspraak van den profeet bij God om <hi type="italic">vergeving.</hi></div>
<div id="n3158">De Vulgaat vertaalt dezelfde Hebr. uitdrukking Gen. XXXV 16: <hi type="italic">verno tempore, in den lentetijd.</hi> Naar het Hebr. is de zin: Hij ging dan van hem weg en had <hi type="italic">een eind wegs</hi> afgelegd, toen Giëzi zeide wat in v. 20 volgt.</div>
<div id="n3159"><hi type="italic">Dien Syriër</hi>, een buitenlander, tegenover wien men niet zoo onbaatzuchtig behoefde te zijn. Aldus oordeelde Giëzi, door geldzucht verblind.</div>
<div id="n3160">Naäman <hi type="italic">sprong van den wagen</hi> om den profeet in den persoon van zijn dienstknecht te eeren. Omdat Giëzi zoo haastig kwam aangeloopen, vreesde de Syriër dat aan Eliseüs iets kwaads overkomen was; daarom vraagt hij: <hi type="italic">Is alles wel?</hi></div>
<div id="n3161">Te Bethel, in <hi type="italic">het gebergte van Ephraïm,</hi> was een profetenschool; II 2, 3.</div>
<div id="n3162">Hebr.: ‘bij de hoogte’, wellicht eene bekende plaats in of bij Samaria.</div>
<div id="n3163">Zie Lev. XIII 2 volg. met noot 1 en vgl. Num. XII 10.</div>
<div id="n3164">Zie IV noot 30.</div>
<div id="n3165">De oevers van den Jordaan waren boschrijk. Er was eene profetenkolonie te Jericho (II 5), dat niet ver van de rivier was gelegen.</div>
<div id="n3166">Zoo arm was hij en daarom het medelijden van den man Gods dubbel waardig.</div>
<div id="n3167">Welke <hi type="italic">koning</hi> van <hi type="italic">Syrië</hi> en van <hi type="italic">Israël</hi> bedoeld is, weten wij niet. Wellicht dezelfde koningen als in het volgende verhaal: Benadad v. 24 en Joram v. 32.</div>
<div id="n3168">d.i. Herhaaldelijk.</div>
<div id="n3169"><hi type="italic">Neen</hi>, niemand van ons is uw verrader, <hi type="italic">maar de profeet</hi> enz.</div>
<div id="n3170">Zie Gen. XXXVII noot 8.</div>
<div id="n3171">De hemelsche machten, die <hi type="italic">rondom</hi>, d.i. tot bescherming van, <hi type="italic">Eliseüs</hi> waren afgezonden, werden zinnebeeldig voorgesteld door <hi type="italic">paarden en wagens van vuur;</hi> maar dit bovenaardsche gezicht was alleen waarneembaar voor hem, wien God <hi type="italic">de oogen opende</hi>, d.i. het vermogen daartoe schonk.</div>
<div id="n3172">Hier is van het gewone natuurlijke <hi type="italic">zien</hi> sprake, anders dan in v. 17.</div>
<div id="n3173">Zij deden geen strooptochten meer in het land van Israël, nadat zij ondervonden hadden hoe machtig Gods bescherming was voor dit land en dit volk.</div>
<div id="n3174">Het woord <hi type="italic">nadezen</hi>, eene zeer algemeene tijdsbepaling, dient alleen om dit verhaal aan het voorgaande vast te knoopen. Er volgt zelfs niet uit, dat deze oorlog van Syrië na den v. 8-23 vermelden plaats had. Uit de laatste woorden van v. 23 kan men eerder het tegendeel besluiten. - <hi type="italic">Benadad</hi> is ongetwijfeld dezelfde als III Reg. XX 1.</div>
<div id="n3175">Een <hi type="italic">cab</hi> is volgens de rabbijnen de kleinste inhoudsmaat, het achttiende van een epha. Volgens sommigen was <hi type="italic">duivenmest</hi> de naam van eene soort vruchten of zaden, die in gewone tijden niet tot voedsel dienden. Maar beter wordt dit in eigenlijken zin genomen. De geschiedenis leert dat honger de belegerden soms tot nog erger uitersten dreef.</div>
<div id="n3176">De stadsmuren waren breed genoeg om er op te gaan; daarop stonden zelfs de verdedigers (zie III noot 27). De <hi type="italic">koning van Israël</hi>, Joram (zie v. 32), ging daarop om de vestingwerken te onderzoeken, de strijders aan te vuren of den vijand te bespieden.</div>
<div id="n3177">d.i. Met koren of met wijn?</div>
<div id="n3178">De koning begreep nu dat de klacht der vrouw nog iets anders dan voedsel betrof.</div>
<div id="n3179">Zoo was dan de bedreiging van Lev. XXVI 29 en Deut. XXVIII 52 volg. in vervulling gegaan. Zie ook Thren. IV 10; Ez. V 10.</div>
<div id="n3180">Hij <hi type="italic">scheurde zijne kleederen</hi>, niet van berouw, maar van schrik en ontsteltenis. Het <hi type="italic">haren kleed</hi> had hij niet als gewoonlijk over alles heen, maar <hi type="italic">onder op het bloote lijf</hi> aangedaan, om door zulke uitwendige werken van boetvaardigheid Gods toorn af te wenden (vgl. III Reg. XXI 27). Zijn hart was echter onbekeerd; dit blijkt uit het volgende.</div>
<div id="n3181">In plaats van de rampen der belegering aan zijne zonden en die van het volk toe te schrijven, stelde hij den profeet daarvoor aansprakelijk. Wellicht had de profeet tot dien hardnekkigen tegenstand aangespoord en uitkomst beloofd vanwege den Heer, op voorwaarde dat koning en volk oprechte boetvaardigheid deden. En nu, ondanks 's konings haren kleed, bleef de redding uit, hoewel de nood tot dat uiterste gestegen was. Zie XIX 1.</div>
<div id="n3182"><hi type="italic">De oudsten</hi> (zie III Reg. XX 7) <hi type="italic">zaten bij</hi> den profeet om raad en steun in dien uitersten nood. - De <hi type="italic">moordenaarszoon</hi> is koning Joram, de zoon van Achab, den <hi type="italic">moordenaar</hi> van Naboth, III Reg. XXI 19. - Om de uitvoering van het in drift gegeven bevel te voorkomen, wilde Eliseüs den bode niet laten binnenkomen, voordat de koning aankwam. <hi type="italic">Want</hi> de profeet wist dat de koning zijnen bode op den voet volgde.</div>
<div id="n3183">Zeer waarschijnlijk spreekt hier <hi type="italic">de koning</hi>, die naar VII 17 werkelijk tot den profeet is gekomen. Hij zal berouw hebben gekregen over zijn bevel om den profeet te dooden (v. 31 volg.) en zich gehaast hebben de uitvoering daarvan te verhinderen. <hi type="italic">Zoo groot een onheil</hi>, te weten belegering en hongersnood met zulke tooneelen als v. 28-30 vermeld zijn. Zijne klacht <hi type="italic">wat zal ik nog</hi> enz. kwam voort uit vertwijfeling, maar hierdoor beleed hij tevens dat, indien er uitkomst was, deze alleen <hi type="italic">van den Heer</hi> was te verwachten. De profeet antwoordt hem VII 1 volg.</div>
<div id="n3184">Eliseüs spreekt met plechtigen ernst: <hi type="italic">Hoort</hi> enz. Voor <hi type="italic">maat</hi> heeft het Hebr.: ‘sea’, een derde epha; en voor <hi type="italic">stater:</hi> ‘sikkel’. De prijs was in vergelijking met de duurte tijdens den hongersnood (VI 25) zeer laag. Bij <hi type="italic">de poort</hi> werd markt gehouden.</div>
<div id="n3185">Eene zinspeling op Gen. VII 11. De zin is: Al liet God koren uit den hemel regenen.</div>
<div id="n3186">Naar Lev. XIII 46 en Num. V 3 werden de melaatschen als onreinen afgezonderd van het overige volk. Daarom woonden zij buiten de stadspoort in afzonderlijke hutten.</div>
<div id="n3187">Zie voor de <hi type="italic">Hetheërs</hi> Jos. I noot 2. Hunne hulptroepen uit het noorden en die der <hi type="italic">Egyptenaren</hi> uit het zuiden, zouden den Syriërs den weg afsnijden. Doch wellicht moet ook hier, gelijk waarschijnlijk III Reg. X 28 (zie aldaar noot 20), voor <hi type="italic">Egyptenaren</hi>, Hebr.: ‘Mizraïm’, gelezen worden ‘Muzri’. De <hi type="italic">Hetheërs</hi> en de <hi type="italic">Muzriërs</hi> duiden dan de volken van Noord-Syrië aan. - De hardnekkige tegenstand van Samaria wettigde het vermoeden, dat men daar hulp en ontzet van buiten verwachtte.</div>
<div id="n3188"><hi type="italic">Een vijftal</hi>, d.i. eenige van de overgebleven paarden. De hier volgende tusschenzin beteekent naar het Hebr.: die weinige ruiters met hunne paarden kunnen wij gerust wagen; zij zijn niet beter dan de groote menigte der Israëlieten, die of nog overig zijn of reeds den hongerdood zijn gestorven binnen de stad; wij moeten immers hier allen omkomen. Het is de taal der wanhoop.</div>
<div id="n3189">Hebr.: ‘twee paardenwagens’, natuurlijk met hunne berijders en ruiters.</div>
<div id="n3190">Zie voor <hi type="italic">maat</hi> en <hi type="italic">stater</hi> noot 1.</div>
<div id="n3191">Om de orde te handhaven.</div>
<div id="n3192">De schrijver legt nadruk op de vervulling van Gods woord en herhaalt daarom de voorspelling van v. 1 en 2.</div>
<div id="n3193">Beter vertaalt men den grondtekst: ‘Eliseüs had gezegd’. Het is duidelijk, dat de schrijver de profetie van Eliseüs betreffende den hongersnood slechts aanhaalt als inleiding van het v. 3 volgende verhaal. Men weet niet juist in welk jaar der regeering van Joram die hongersnood van zeven jaren begon; maar waarschijnlijk had het v. 4 volg. vermelde feit plaats vóór de genezing van Naäman (V); want de koning zou zich niet op zulk eene wijze met Giëzi onderhouden hebben, toen deze reeds melaatsch geworden was.</div>
<div id="n3194">Zie IV 34 volg.</div>
<div id="n3195"><hi type="italic">Geroepen</hi> en door zijn oppermachtigen wil, aan wien alles gehoorzaamt, doen komen, en wel als straf. Zie dezelfde uitdrukking Ps. XXXII 9; CIV 16; Jer. XXV 29 enz. Van dien <hi type="italic">hongersnood</hi> is ook sprake IV 38 volg.</div>
<div id="n3196">De vrouw <hi type="italic">keerde terug</hi> naar hare woonplaats Sunam (IV 8), en spoedig daarna <hi type="italic">toog zij heen</hi> naar Samaria tot <hi type="italic">den koning</hi>, omdat hare goederen of door vreemden in bezit genomen of aan de kroon vervallen waren.</div>
<div id="n3197">Eliseüs <hi type="italic">kwam naar Damascus</hi>, waarschijnlijk om den last te vervullen, dien God weleer aan zijn voorganger Elias op den Sinaï gegeven had; zie III Reg. XIX 15 met noot 12. Zie voor <hi type="italic">Benadad</hi> III Reg. XV noot 17 en XX noot 1.</div>
<div id="n3198">Eliseüs was aan het hof van Syrië als de <hi type="italic">man Gods</hi> bekend door de genezing van Naäman.</div>
<div id="n3199"><hi type="italic">Allerlei kostbaarheden</hi>, natuur- en kunstvoortbrengselen, welke <hi type="italic">Damascus</hi> zoowel van eigen bodem opleverde als van elders ontving; want Damascus was destijds de stapelplaats van den handel tusschen Voor- en Achter-Azië (vgl. Ez. XXVII 18 volg.). <hi type="italic">Vrachten van veertig kameelen</hi> beteekent niet dat elke kameel zooveel droeg als hij torsen kon, maar dat de geschenken op veertig kameelen waren geladen. In het Oosten pleegt men bij het overhandigen van geschenken omhaal te maken.</div>
<div id="n3200">De Vulgaat vertaalt met de overige oude overzettingen naar de Hebr. tekstlezing. In verband met het volgende is de zin: <hi type="italic">Ga en zeg</hi> wat gij van plan zijt te zeggen. De profeet toont te weten welk antwoord Hazaël zijnen koning geven zal, zonder dit goed of af te keuren. Naar de Hebr. randlezing (‘Gij zult <hi type="italic">niet</hi> genezen’) heeft Hazaël in zijn antwoord aan den koning (v. 14) gelogen.</div>
<div id="n3201">Naar het Hebr. is waarschijnlijk de zin: En de profeet vestigde zijn gelaat strak op Hazaël en bleef hem aanzien, totdat hij verlegen werd. Hazaël zal begrepen hebben dat Eliseüs zijne plannen doorschouwde.</div>
<div id="n3202">De profeet somt de gruwelen op, zooals die destijds in den oorlog gepleegd werden (vgl. Ps. CXXXVI 9; Os. X 14; XIV 1; Am. I 13; Nah. III 10). Over de oorlogen van Hazaël tegen het rijk van Israël is verder sprake in v. 28 volg. en X 32 volg.; XIII 3 volg.; zie vooral III Reg. XIX 17 en Am. I 3 volg., alwaar zulke wreedheden der Syriërs worden vermeld.</div>
<div id="n3203">Septuag.: ‘een doode hond’ (vgl. I Reg. XXIV 15; II Reg. IX 8; XVI 9), eene geveinsde betuiging van ootmoed, die slechts diende om zijne plannen tegenover Eliseüs te verbergen.</div>
<div id="n3204">Uit deze voorspelling kon Hazaël begrijpen dat de profeet ook wist hoe hij tot het koningschap zou geraken.</div>
<div id="n3205">Hazaël wacht zich wel het geheele antwoord van den profeet over te brengen. Zie noot 8.</div>
<div id="n3206">Op deze wijze werd de koning verstikt. De tekst zegt niet duidelijk dat Hazaël het deed.</div>
<div id="n3207">In de Assyrische opschriften is hij vermeld als ‘Haza-'-iloe van Damascus’. Salmanasar II bericht dat hij in zijn 18<hi type="super">e</hi> en nogmaals in zijn 21<hi type="super">e</hi> regeeringsjaar den Euphraat overtrok en Hazaël vernederde. Bij gelegenheid van dien eersten krijgstocht moest ook Jehu van Israël voor de Assyrische overmacht bukken en schatting betalen.</div>
<div id="n3208"><hi type="italic">Het vijfde jaar</hi> van <hi type="italic">Joram</hi> van Israël is het jaar 849. In dit jaar werd <hi type="italic">Joram, de zoon van</hi> den Judeeschen koning <hi type="italic">Josaphat</hi>, koning van Juda. De woorden <hi type="italic">en van Josaphat, den koning van Juda</hi> hangen in het Hebr. niet af van <hi type="italic">in het vijfde jaar</hi> en kunnen er ook niet van afhangen, daar dit het drie en twintigste jaar van Josaphat was. In enkele handschriften van den Hebr. tekst en van de Grieksche, Latijnsche en Syrische vertalingen zijn die woorden weggelaten. Vermoedelijk geven ze te verstaan dat Joram van Juda eenige jaren gelijktijdig met zijn vader Josaphat geregeerd heeft; zie I noot 10.</div>
<div id="n3209">Athalia, v. 26. Zie voor Joram's goddeloos bestuur II Par. XXI 1-7; zoo vermoordde hij o.a. zijne broeders, t.a.p. v. 4.</div>
<div id="n3210">De afval van Joram en zijne misdaden hadden verdiend gestraft te worden met de uitroeiing van zijn geslacht (vgl. III Reg. XIV 10; XXI 21, 22); maar de Heer deed dit niet om de belofte aan David, II Reg. VII 9-16. Zie verder III Reg. XV noot 3 en XI noot 27. Niettemin werd Joram op andere wijze gestraft, zie v. 22 en II Par. XXI 12-19.</div>
<div id="n3211">Zie III noot 9 en 10.</div>
<div id="n3212">Dit beteekent waarschijnlijk dat Joram het gebergte Seïr (het land van Edom) binnenrukte. Naar de lezing van II Par. XXI 9 ‘was Joram naar Edom getogen’ <hi type="italic">met zijne oversten.</hi></div>
<div id="n3213">Zie II Par. XXI noot 5. <hi type="italic">Het volk</hi> beteekent het leger van Joram, dat ternauwernood aan het gevaar ontkwam.</div>
<div id="n3214">Zie II Par. XXI noot 6 en vgl. IV Reg. XIV 7.</div>
<div id="n3215"><hi type="italic">Lobna</hi> of ‘Lebna’ (Jos. X 29) of ‘Labana’ (Jos. XV 42) lag in de Sjephela (zie Jos. XI noot 13), de streek tusschen het gebergte van Juda en de Middellandsche Zee; hare bevolking was waarschijnlijk Chanaänietisch of Edomietisch. Wellicht viel deze opstand samen met den inval der Philistijnen, waarvan II Par. XXI 16 volg. sprake is.</div>
<div id="n3216">Hij stierf aan eene ongeneeslijke buikziekte, II Par. XXI 18 volg.</div>
<div id="n3217">Echter niet in de grafstede der koningen, II Par. XXI 20.</div>
<div id="n3218"><hi type="italic">Athalia</hi> was de dochter van Achab (v. 18) en dus de kleindochter <hi type="italic">van Amri;</hi> zie III Reg. XV noot 2.</div>
<div id="n3219">Hieruit volgt, dat Ochozias, evenals zijn vader Joram, eene vrouw uit het huis van Achab had genomen; daarom stond hij geheel onder den invloed van dit huis door zijne moeder, zijne vrouw en hare familie, II Par. XXII 3, 4.</div>
<div id="n3220">Hiermede (v. 28, 29) wordt het verhaal voorbereid van den ondergang van Achab's huis (IX).</div>
<div id="n3221">Terwijl het leger te Ramoth-Galaäd, in het Overjordaansche bleef (IX 1).</div>
<div id="n3222">Van Ramoth naar Jezrahel, dat in de vlakte van dien naam lag.</div>
<div id="n3223">Jehu, door Elias reeds aangewezen tot koning van Israël (zie III Reg. XIX 16 met noot 12), wordt nu op last van Eliseüs tot koning gezalfd. De profeet zalfde hem niet zelf, waarschijnlijk omdat hij te zeer bekend was en de zalving voorshands geheim moest blijven. Zie verder IV noot 21.</div>
<div id="n3224">Waarschijnlijk was <hi type="italic">Jehu</hi>, nadat Joram gewond en vertrokken was (VIII 28 volg.), belast met het opperbevel over het leger. De stad Ramoth was toen in de handen der Israëlieten (zie v. 14, 15). - Jehu's naam (uit welken stam hij was, is onbekend) wordt tweemaal op de opschriften vermeld en beide malen op die van Salmanasar II (860 - 25), in het jaar 842 onder degenen, die den Assyrischen koning schatting betaalden.</div>
<div id="n3225"><hi type="italic">Ga binnen</hi> in het huis, waar Jehu met zijne wapen<hi type="italic">broeders</hi> vereenigd is. <hi type="italic">In eene binnenkamer</hi> of een afzonderlijk vertrek.</div>
<div id="n3226">Om aan niemand gelegenheid te geven u te ondervragen en de zaak zoo geheim mogelijk te houden.</div>
<div id="n3227">Zie III Reg. XVIII 4 en XIX 10.</div>
<div id="n3228">Behalve Naboth (III Reg. XXI) zijn derhalve nog andere <hi type="italic">dienaren</hi> Gods door of op last van Jezabel vermoord. Zie voor het volg. vers III Reg. XIV noot 6 en 7.</div>
<div id="n3229">Het lot van Jezabel was reeds voorspeld door Elias; zie v. 36 volg. en vgl. III Reg. XXI 23.</div>
<div id="n3230">In het Hebr. letterlijk: ‘Is het vrede?’</div>
<div id="n3231">Zoo noemden zij hem om zijn haastig optreden en heengaan, zonder dat hij met iemand hunner had gesproken. In v. 20 is hetzelfde Hebr. woord van Jehu gezegd en door <hi type="italic">onstuimig</hi> vertaald.</div>
<div id="n3232">Jehu geeft hun een ontwijkend antwoord, waarvan de zin is: Als gij den man een zinnelooze acht, dan weet gij ook dat hetgeen hij gezegd heeft niet veel beteekent.</div>
<div id="n3233">Wij kennen den man niet en weten niet wat hij gezegd heeft.</div>
<div id="n3234">De oversten erkenden de boodschap van den profetenzoon als godspraak en huldigden hem als hunnen koning van Godswege. Vgl. Matth. XXI 7.</div>
<div id="n3235">d.i. Ten gevolge van deze godspraak en huldiging.</div>
<div id="n3236">Eene herhaling van VIII 28, 29, tot verklaring van hetgeen hier v. 1-14<hi type="italic">a</hi> vermeld is, wat alleen in de afwezigheid van Joram zóó kon geschieden.</div>
<div id="n3237">Men nam dus maatregelen, opdat niemand eenig bericht van het gebeurde verspreiden en de toedracht der zaak voor den koning te Jezrahel verborgen zou blijven.</div>
<div id="n3238">Jehu <hi type="italic">steeg op</hi> den wagen. Hij nam slechts eene afdeeling van het leger (v. 17 <hi type="italic">den troep van Jehu)</hi> mede naar Jezrahel, daar hij wegens den oorlog met Syrië de stad Ramoth niet onverdedigd kon laten.</div>
<div id="n3239">Hebr.: ‘een ruiter’; zoo ook v. 18 en 19.</div>
<div id="n3240">Jehu was zóó nabij gekomen, dat hij, de onstuimige, aan zijn onstuimig rennen door den wachter herkend werd. Het Hebr. kan men vertalen: ‘want hij rijdt als een razende’; zie noot 9.</div>
<div id="n3241">Joram, wiens wonden inmiddels zoo goed als geheeld waren, ging zijnen legeroverste Jehu te gemoet om hem te eeren. Hij zal gemeend hebben dat Jehu als overwinnaar der Syriërs terugkeerde en de afgezonden ruiters bij zich had gehouden om zelf de heuglijke tijding aan zijnen koning te kunnen mededeelen.</div>
<div id="n3242">Hebr.: ‘op het deel’ of het stuk land <hi type="italic">van Naboth</hi>, den wijngaard van III Reg. XXI 2, die toen een deel van den koninklijken lusttuin geworden was; zie v. 25 volg.</div>
<div id="n3243"><hi type="italic">De hoererijen</hi> of allerlei afgoderij, gepaard met <hi type="italic">tooverijen</hi> of wichelarij en andere bijgeloovigheid.</div>
<div id="n3244">Joram gelastte den wagenmenner den teugel te wenden; zie III Reg. XXII 34.</div>
<div id="n3245">Hebr.: ‘tusschen zijne armen’, d.i. in den rug <hi type="italic">tusschen de schouders.</hi></div>
<div id="n3246">Eigenlijk staat er: ‘dezen last’, wat een onheilspellende godspraak aanduidt; zie Nah. I 1.</div>
<div id="n3247">d.i. Kort geleden. Het verhaal van III Reg. XXI wordt hier eenigszins aangevuld. Van de twee begeleiders des konings (v. 25) en van de kinderen van Naboth (v. 26) werd daar niets gezegd. Zie ook III Reg. XXI noot 10.</div>
<div id="n3248">Ochozias vluchtte <hi type="italic">langs den weg van het tuinhuis</hi>, in het Hebr. misschien een eigennaam: ‘in de richting van Beth-haggan’, welke plaats met Engannim wordt vereenzelvigd (zie Jos. XIX noot 16) en dan evenals <hi type="italic">Gaver</hi> (Hebr.: ‘Gur’) <hi type="italic">en Jeblaäm</hi>, tusschen Jezrahel en Samaria lag. Eene andere lezing van Ochozias' einde vindt men II Par. XXII 9; zie noot 8 aldaar. Eenvoudiger is de oplossing, wanneer men hier in v. 27 in de plaats van <hi type="italic">Mageddo</hi> evenals in II Par. t.a.p. <hi type="italic">Samaria</hi> leest. Want Ochozias vluchtte blijkbaar naar het zuiden; Mageddo echter lag noordwestelijk van Jezrahel. Een afschrijver kan zich door onoplettendheid verschreven hebben.</div>
<div id="n3249">Volgens VIII 25 ‘in het twaalfde’. Eene samenregeering van Ochozias met zijn vader Joram is waarschijnlijk. Vgl. II Par. XIX 18, 19 met XXII 4 en zie noot 4 aldaar.</div>
<div id="n3250">Jezabel <hi type="italic">bestreek hare oogen</hi>, de wenkbrauwen en de beide oogleden, <hi type="italic">met spiesglans</hi>, een zwart en glanzend poeder, dat door de vrouwen in het Oosten nog gebruikt wordt om de oogen grooter en vuriger te doen schijnen. Vgl. Jer. IV 30 en Ez. XXIII 40. Zij <hi type="italic">versierde haar hoofd</hi> met een kunstig kapsel, een sluier of andere kostbare sieraden. Hoewel zij haar lot voorzag, wilde zij geen vrees toonen, maar als koningin sterven. Bij Jehu's aankomst keek zij <hi type="italic">uit het venster</hi>, volgens Flav. Josephus, van een toren.</div>
<div id="n3251">Tergend en spottend noemt zij Jehu een anderen <hi type="italic">Zambri,</hi> die, na zijnen koning vermoord en slechts zeven dagen geregeerd te hebben, jammerlijk omkwam, III Reg. XVI 10-18.</div>
<div id="n3252">Naar het Hebr. vraagt Jehu: ‘Wie houdt het met mij?’</div>
<div id="n3253">Zie III Reg. XVI 31.</div>
<div id="n3254">Hebr.: ‘zoodat men niet kan zeggen: Dat is Jezabel’, d.w.z. daar ligt zij begraven. Zie voor de uitdrukking <hi type="italic">als mest</hi> enz. Jer. VIII 2; IX 22; XVI 4; XXV 33.</div>
<div id="n3255">Onder die <hi type="italic">zeventig zonen</hi> van Achab zijn zijne eigen zonen, kleinzonen en wellicht nog andere verwanten, zoover zij zich <hi type="italic">te Samaria</hi> bevonden, begrepen. <hi type="italic">De opvoeders</hi> of verplegers <hi type="italic">van Achab</hi> zijn degenen, die Achab met de opvoeding der prinsen van zijn huis belast had, v. 6.</div>
<div id="n3256">Dit beteekent: dewijl gij <hi type="italic">de zonen van uwen heer</hi> Achab en Joram (ook diens kinderen zijn dus onder ‘de zonen van Achab’ v. 1 begrepen) <hi type="italic">bij u</hi>, d.i. te uwer beschikking, <hi type="italic">hebt</hi> om eenen uit hen naar uwe keuze tot de koninklijke waardigheid te verheffen, dewijl gij bovendien voldoende strijdkrachten <hi type="italic">(de strijdwagens</hi> enz.) bezit om den man uwer keuze op den troon te handhaven, <hi type="italic">kiest</hi> enz. v. 3. Het is eene uitdaging om tegem hem te strijden, indien zij durfden.</div>
<div id="n3257">Joram en Ochozias, IX 21-28.</div>
<div id="n3258">Hebr. in het enkelvoud: de hofmaarschalk en de stadsvoogd. Zie III Reg. IV noot 8.</div>
<div id="n3259">Op deze wijze verzekerde hij zich dat de rechthebbenden op den troon uit den weg geruimd waren en had hij tevens een bewijs van de volkomen onderwerping der rijksgrooten van Samaria.</div>
<div id="n3260">d.i. Gij hebt geen aandeel aan al die moorden en moogt dus uitspraak doen.</div>
<div id="n3261">Indien ik schuldig ben aan doodslag, dan zijn uwe vorsten en overheden van Samaria mijne medeplichtigen.</div>
<div id="n3262">d.i. Niets onvervuld is gebleven. Jehu was den hem van Godswege opgedragen last niet te buiten gegaan: hij moest Achab's geslacht verdelgen tot den laatsten man toe.</div>
<div id="n3263"><hi type="italic">Priesters</hi> zijn hier waarschijnlijk hofbeambten, zie de aanteekeningen op II Reg. VIII 18 en III Reg. IV 2, 5; van de Baälspriesters is v. 18-28 sprake.</div>
<div id="n3264">Hebr.: ‘te Beeth-½eked-haroʽim’, dat ‘Bindhuis der herders’ beteekent, waarschijnlijk eene plaats tusschen Jezrahel en Samaria.</div>
<div id="n3265">Juister zegt II Par. XXII 8 ‘de vorsten van Juda (wellicht halve broeders van Ochozias) en de zonen der broeders van Ochozias’. De volle broeders van Ochozias waren door de Philistijnen en Arabieren gedood, II Par. XXI 17.</div>
<div id="n3266"><hi type="italic">Wij zijn</hi> van Jerusalem naar Samaria of Jezrahel <hi type="italic">gekomen om de zonen</hi> van Joram, den koning van Israël, en van Jezabel, de <hi type="italic">koningin,</hi> Hebr.: koninginmoeder (zie III Reg. XV noot 11), een bezoek te brengen. Zij wisten toen nog niets van het optreden van Jehu.</div>
<div id="n3267">Jehu liet hen om het leven brengen aan den put (Hebr.) ‘bij Beeth-½eked’ (hier verkort, zie noot 10), omdat zij door hunne moeder Athalia tot het geslacht van Achab behoorden.</div>
<div id="n3268">Zie voor <hi type="italic">Rechab</hi> en zijne afstammelingen Jer. XXXV noot 2. De hier genoemde <hi type="italic">Jonadab</hi> had gan zijne stamgenooten en nakomelingen, dienaren van den waren God, de voorschriften gegeven, waarvan t.a.p. sprake is.</div>
<div id="n3269">Daar Jonadab om zijn heilig leven bij het volk in aanzien was, gaf Jehu hem dit bewijs van bijzondere hoogachting en genegenheid om daardoor zijn eigen gezag bij het volk te doen stijgen. Met dit doel nam hij hem ook mede naar Samaria (v. 16, 17). Zie III Reg. XX 33.</div>
<div id="n3270">Zie III Reg. XXI 21 volg.</div>
<div id="n3271">Ik heb een groot offerfeest (wellicht een kroningsfeest) te vieren ter eere van den Baäl.</div>
<div id="n3272">Bedoeld is een of ander feestgewaad, dat bij de godsdienstige plechtigheden gebruikt werd. Dit diende om de dienaren van den Baäl duidelijk kenbaar te maken en van alle anderen te onderscheiden.</div>
<div id="n3273">Hij zal met zijn eigen leven voor dat des ontkomenen boeten.</div>
<div id="n3274">Buiten den tempel.</div>
<div id="n3275">Het Hebr. kan men vertalen: in den burg van den Baälstempel, d.i. in het eigenlijke tempelhuis. Het brandofferaltaar stond waarschijnlijk in het voorhof daarvan. Zie voor het volg. vers III 2 met de aanteekening.</div>
<div id="n3276">Om de plaats voor goed te ontwijden. Vgl. I Esdr. VI 11; Dan. II 5.</div>
<div id="n3277">Wel een bewijs dat Jehu in zijn ijver, om het huis van Achab en den Baälsdienst met zijne vereerders uit te roeien, meer handelde uit eigenbelang dan uit godsdienstige beweegredenen. Want had de ijver voor de eer van den waren God hem bezield, dan had hij ook den dienst der gouden kalveren moeten afschaffen. Maar hier vorderde zijn belang dat deze scheidsmuur tusschen Israël en Juda in stand bleef. Zie III Reg. XII 26 volg.</div>
<div id="n3278">Eene belofte, die tevens eene aankondiging van straf behelst. De reden van het laatste wordt in de volgende verzen aangegeven.</div>
<div id="n3279">Naar het Hebr. begon de Heer onder de regeering van Jehu ‘Israël in te korten’. Want Hazaël bemeesterde geheel het Overjordaansche gebied, gelijk hier verder gezegd wordt.</div>
<div id="n3280">Zie voor <hi type="italic">Galaäd</hi> Num. XXXII noot 1. <hi type="italic">Van Aroër</hi> enz., zie Deut. II noot 19. Zie voor <hi type="italic">Basan</hi> Num. XXI noot 31. - Volgens de Assyrische opschriften was Jehu de bondgenoot van Assyrië en daarom de vijand van Hazaël, die herhaaldelijk met Assyrië te kampen had.</div>
<div id="n3281"><hi type="italic">Athalia</hi>, de dochter van Achab en Jezabel, was de vrouw geweest van Joram, den koning van Juda; zie VIII 18. <hi type="italic">Haar zoon</hi> was Ochozias, VIII 26. <hi type="italic">Het gansche koninklijk geslacht</hi>, d.w.z. al de zonen en verdere verwanten van Ochozias, in zooverre die niet door Jehu (X 13 volg.) om het leven gebracht waren. Gedreven deels door heerschzucht, om nl. in eigen naam te kunnen regeeren, deels door vrees voor Jehu, tegen wien zij, als dochter van Achab ten doode bestemd, zich meende te beveiligen op den troon van Juda, wilde zij al degenen, die daarop aanspraak konden maken, uit den weg ruimen, en spaarde dus hare eigen kleinkinderen niet. Waarschijnlijk handelde de goddelooze ook uit haat tegen het koninklijk geslacht van David. Zie het verhaal van II Par. XXII 10 - XXIII 21.</div>
<div id="n3282">In II Par. XXII 11 ‘Josabeth’ geheeten en ‘de vrouw van den hoogepriester Joiada’. Zij was <hi type="italic">Ochozias' zuster</hi>, waarschijnlijk uit eene andere moeder dan deze geboren.</div>
<div id="n3283">Hebr.: ‘en verborg hem in de beddenkamer’, een onbewoond vertrek van het paleis, waar het beddegoed bewaard werd. Na verloop van eenige dagen zal men den jongen prins in een der vertrekken van het voorhof des tempels hebben overgebracht.</div>
<div id="n3284">Bij de voedster; haar kon het eenjarig kind (vgl. v. 3 met v. 21) nog niet ontberen.</div>
<div id="n3285">Uit XII 5-14 vergeleken met II Par. XXIV 7 kan men opmaken dat Athalia den dienst van den Baäl te Jerusalem bevorderde, den tempel onteerde en de heilige vaten en sieraden gebruikte tot opluistering van den Baälsdienst.</div>
<div id="n3286">Hebr.: ‘de honderdmannen der kariërs en trawanten’, d.i. der koninklijke lijfwacht, II Reg. VIII 18 (zie de noot aldaar); XV 18; XX 7, 23 en III Reg. I 38 (zie hier beneden v. 19) ‘de Cerethiërs en Phelethiërs’ geheeten. De vijf hiertoe uitgekozen honderdmannen worden II Par. XXIII 1 met name genoemd. Van de gewone <hi type="italic">soldaten</hi>, die tot het eigenlijke leger of de koninklijke lijfwacht behoorden, is in den grondtekst en de Septuag. volstrekt geen sprake.</div>
<div id="n3287">Joiada deed de vijf honderdmannen der lijfwacht, met wie hij zijn plan vooraf beraamd had, den eed zweren van trouw en van stipte geheimhouding. Hierop trokken zij, naar II Par. XXIII 2, gansch Juda rond en verzamelden de levieten van al de steden van Juda en de hoofden der geslachten van Israël, en dezen kwamen naar Jerusalem. De hier volgende woorden (v. 5-8) richtte Joiada tot de onder het bevel der vijf honderdmannen gestelde klassen der levieten, die op dien dag - een sabbat (v. 6) - aantraden (v. 6) en aftraden (v. 7). Zie II Par. XXIII noot 1. Elke klasse der levieten had gedurende eene week hare beurt en begon den dienst op den sabbat. Hierop ziet het <hi type="italic">aantreden</hi> en het <hi type="italic">aftreden.</hi> Zie I Par. XXIV 19.</div>
<div id="n3288">Wat elk der afdeelingen doen moest en waar zij zich moesten plaatsen, is noch in v. 6 volg. noch in de gelijkluidende plaats II Par. XXIII 5 duidelijk.</div>
<div id="n3289">Hebr.: ‘een derde deel van u, die op den sabbat aantreedt, hebbe de wacht’ enz. Zie II Par. XXIII noot 6 <hi type="italic">waar</hi> deze eerste afdeeling der aantredende levieten geplaatst werd.</div>
<div id="n3290">II Par. XXIII 5 de poort des Fundaments geheeten; zie noot 7 aldaar.</div>
<div id="n3291">Hebr.: ‘aan de poort achter de trawanten’, v. 19 ‘de poort der trawanten’, II Par. XXIII 5 naar de Septuag.: ‘de poorten der ingangen’; zie noot 5 aldaar.</div>
<div id="n3292"><hi type="italic">Messa</hi> is waarschijnlijk geen eigennaam, maar dient vertaald te worden: ‘tot afweer’. - De drie afdeelingen der aantredende levieten, in dit vers bedoeld, moesten waarschijnlijk de ingangen van het paleis naar den tempel bewaken en beletten dat het gewapende gevolg van Athalia met haar in den tempel kwam.</div>
<div id="n3293">Dit is verklaard II Par. XXIII noot 8. De aftredende levieten, in twee afdeelingen gesplitst, omringden den koning en waren geplaatst zooals in v. 11 wordt aangewezen.</div>
<div id="n3294">Hebr. waarschijnlijk: ‘indien iemand (met vijandelijke bedoeling) binnen de gelederen’ der den koning omringende levieten komt (v. 7).</div>
<div id="n3295">Dit beteekent, volgens Hebr. spraakgebruik: gij zult den koning waar hij gaat of staat, in al zijne bewegingen, blijven omringen.</div>
<div id="n3296">De honderdmannen waren ongewapend gekomen om geen argwaan te wekken; zij ontvingen van Joiada <hi type="italic">de speren en</hi> (Hebr.) ‘de schilden’ en deelden die uit aan de onder hunne bevelen staande levieten.</div>
<div id="n3297"><hi type="italic">En zij</hi>, Hebr. ‘de trawanten’, d.w.z. de levieten, die hier de lijfwacht des konings vormden, <hi type="italic">vatten post</hi> enz. Maar beter is hier gelijk in v. 10 en 12 <hi type="italic">Joiada</hi> het onderwerp (zie den tekst van II Par. XXIII 9, 10 en 11, die duidelijker en zuiverder is). Hij plaatste de aldus gewapende manschappen, de aftredende levieten, naar het Hebr. en II Par. XXIII 10: ‘van de rechter-(of zuid-)zijde des tempels tot aan de linker-(of noord-)zijde des tempels, bij het altaar en den tempel, om den koning heen’, zoodat de kleine Joas op zijn gestoelte (v. 14) van alle zijden beschermd was.</div>
<div id="n3298">Zij gaven hem de rol der Wet in de hand. Zie II Par. XXIII noot 13.</div>
<div id="n3299">Joiada, de hoogepriester, met de priesters zalfde en het toestroomende volk huldigde Joas als koning.</div>
<div id="n3300">Beter dan het Hebr. heeft ook II Par. XXXIII 12: ‘het geluid van hen, die toeliepen en den koning toejuichten’.</div>
<div id="n3301">Volgens II Par. XXIII 13 zag Athalia den koning staan ‘op de trap aan den ingang’, waarschijnlijk een optred of verhevenheid, waarop de koning <hi type="italic">naar het gebruik</hi> plaats nam, wellicht ‘het koperen gestoelte’, dat Salomon naar II Par. VI 13 gemaakt had. Vgl. IV Reg. XXIII 3.</div>
<div id="n3302">Hebr.: ‘de oversten’ gelijk II Par. XXIII 13. Maar <hi type="italic">de</hi> Levietische <hi type="italic">zangers</hi> past beter bij het volgende. Dit heeft ook de Septuagint.</div>
<div id="n3303">Te weten de trompetters van den tempel; zie III Reg. I noot 40.</div>
<div id="n3304">Van ontsteltenis en wanhoop.</div>
<div id="n3305">Over het leger der gewapende levieten.</div>
<div id="n3306">Hebr.: ‘brengt haar naar buiten tusschen de gelederen’, zie noot 14.</div>
<div id="n3307">Duidelijker zegt II Par. XXIII 15 ‘toen zij de Paardenpoort van het huis des konings (een der poorten van het paleis) binnengetreden was, doodden zij haar aldaar’.</div>
<div id="n3308">Het eerste verbond <hi type="italic">tusschen den Heer</hi> van de eene zijde en <hi type="italic">den koning en het volk</hi> van de andere zijde was de vernieuwing van het verbond door God eertijds met zijn volk gesloten, Exod. XXIV, het verbond, waarbij koning en volk zich verbonden om getrouw te zijn aan Gods Wet. Vgl. Deut. IV 20; XXVIII 9 volg. Dit verbond was geschonden door de afgoderij van Joram, Ochozias en Athalia en moest dus plechtig vernieuwd worden. Het tweede verbond <hi type="italic">tusschen den koning en het volk</hi> was het gevolg van het eerste; hierdoor verbond de koning zich tot een rechtvaardig bestuur volgens de Wet, en het volk beloofde van zijnen kant gehoorzaamheid aan de door God gestelde macht; vgl. II Reg. V 3.</div>
<div id="n3309"><hi type="italic">Wachten</hi> zijn opzieners, gelijk II Par. XXIII 18, 19 wijdloopiger verklaard wordt.</div>
<div id="n3310">Waarschijnlijk moet men het Hebr. hier lezen gelijk in v. 4: ‘de honderdmannen der kariërs en trawanten’, zie noot 6. Behalve deze oversten der koninklijke lijfwacht nam hij <hi type="italic">al het volk des lands</hi>, d.w.z., naar II Par. XXIII 20, ‘de kloekste mannen en oversten des volks en geheel de menigte des lands’, die daar tegenwoordig was. Van de eigenlijke <hi type="italic">troepen</hi> of gewone soldaten was ook hier in den oorspronkelijken tekst waarschijnlijk geen sprake.</div>
<div id="n3311">Naar het Hebr. kwamen zij, ‘door de poort der trawanten’ of der lijfwacht (naar II Par. XXIII 20 ‘door de Opperpoort’) in het lager dan den tempel gelegen paleis. <hi type="italic">En hij zette</hi> enz., zie III Reg. I 35, 46.</div>
<div id="n3312">Zie voor de regeering van <hi type="italic">Joas</hi> het verhaal II Par. XXIV.</div>
<div id="n3313">Zie III Reg. XV noot 12. De <hi type="italic">hoogten</hi> bleven in stand tot koning Ezechias, XVIII 4.</div>
<div id="n3314"><hi type="italic">Het geld van de geheiligde dingen</hi>, d.i. van de aan den tempel gewijde giften, beteekent in het algemeen de tempelinkomsten. Deze waren van verschillenden aard. Vooreerst wat werd <hi type="italic">ingebracht,</hi> d.i. voor den tempel bestemd, <hi type="italic">door de voorbijgangers;</hi> maar wat hierdoor beteekend wordt is onzeker. Waarschijnlijk is in het Hebr. sprake van de hoofdelijke belasting, welke degenen moesten opbrengen, die (op twintgjarigen leeftijd, bij het aanvaarden van de rechten en plichten van het burgerschap) <hi type="italic">op de naamlijst overgingen</hi>, welk geld als <hi type="italic">prijs</hi> voor de verzoening <hi type="italic">der ziel</hi> betaald werd; dit ziet duidelijk terug op Exod. XXX 12, 13 (zie de noten aldaar). Op de tweede plaats komen de <hi type="italic">vrijwillige</hi> gaven.</div>
<div id="n3315">In de plaats van <hi type="italic">volgens hun rang</hi> heeft het Hebr.: ‘ieder van zijn bekende’. Wat dit beteekent, wordt duidelijk uit II Par. XXIV 5, 6 (zie noot 4 aldaar). De priesters, die in het rijk verspreid woonden, moesten de door de Wet opgelegde schatting en de vrijwillige gaven innen, ieder in den kring van zijne bekenden (vgl. I Par. XXVI 30, 32), en dit geld opzenden naar Jerusalem. - De genoemde inkomsten waren o.a. bestemd voor de herstelling van den tempel. Want deze was sinds den dood van Josaphat (omstreeks 846) in verval geraakt; daarbij hadden de Baälsdienaars (zooals Athalia) den tempel verwaarloosd en met de heilige sieraden en geschenken van den tempel het huis van den Baäl opgesierd (II Par. XXIV 7).</div>
<div id="n3316">In welk jaar Joas de vermaning van v. 4, 5 aan de priesters gegeven had, weten wij niet; maar uit II Par. XXIV 6 blijkt, dat de priesters, ondanks het aandringen van Joas om ijlings met het verzamelen van gelden voor die herstelling aan te vangen, vrij traag daarin te werk gingen. Eerst in <hi type="italic">het drie en twintigste jaar</hi> zijner regeering (omstreeks 813) ging hij tot den hier volgenden nieuwen maatregel over.</div>
<div id="n3317">Zie voor de woorden <hi type="italic">volgens uwen rang</hi> noot 4. Zij hadden tot dusver het geld tot andere doeleinden bestemd.</div>
<div id="n3318">Naar het Hebr. bewilligden de priesters er in, van het volk geen geld te ontvangen en de vervallen plaatsen van den tempel dan ook niet te herstellen. En dit was de reden, waarom de koning zelf die zaak ter hand nam.</div>
<div id="n3319">Op bevel des konings; zie II Par. XXIV 8.</div>
<div id="n3320">Die kist werd geplaatst aan ‘de poort’ of den ingang van het voorhof der priesters ‘aan de buitenzijde’ (volgens II Par. XXIV 8), op eene plaats, die voor het volk toegankelijk was. Want het volk moest nu zelf de verplichte en vrijwillige giften in den tempel brengen, waarschijnlijk bij gelegenheid der jaarlijks terugkeerende bedevaarten naar Jerusalem. De woorden <hi type="italic">naast het altaar</hi> of het brandofferaltaar moet men niet te streng opnemen, want dit stond in het midden van het genoemde voorhof, tenzij men aanneme dat de priesters-poortwachters het geld in ontvangst namen en naar de schatkist brachten (v. 9<hi type="italic">b</hi>). Met eene geringe wijziging van het Hebr. kan men vertalen: ‘aan den deurpost’ of den ingang. Deze nieuwe regeling werd naar II Par. t.a.p. v. 9, 10 in het gansche land afgekondigd en de giften vloeiden rijkelijk toe. Zij was ten tijde van koning Josias nog in gebruik (XXII 4 volg.).</div>
<div id="n3321">Voor <hi type="italic">kruiken</hi> en <hi type="italic">tangen</hi> heeft het Hebr. waarschijnlijk ‘schalen’ en ‘messen’. Zie III Reg. VII 50.</div>
<div id="n3322">Eerst later, nadat de herstelling van den tempel voltooid was, werd het geld ook voor dat tempelgereedschap besteed; zie II Par. XXIV 14.</div>
<div id="n3323">Vgl. XXII 4-7. Men had natuurlijk gezorgd hiervoor mannen te kiezen van beproefde trouw.</div>
<div id="n3324">Het geld voor schuld- en zondoffers (zie Lev. IV, VI 7, 24-30; VII 1-7) beteekent het deel, dat den priesters daarvan toekwam; zie Lev. VII 7.</div>
<div id="n3325"><hi type="italic">Alsdan</hi> is eene onzekere tijdsbepaling. Uit II Par. XXIV 17, 23-25 blijkt, dat een inval der Syriërs geschiedde na den dood van Joiada, welke eene straf voor des konings en des volks ontrouw was. Of de hier vermelde inval van <hi type="italic">Hazaël</hi> dezelfde is, wordt betwijfeld. De omstandigheden verschillen aanmerkelijk. Het is wel mogelijk, dat deze vóór de voleinding of den aanvang van de herstelling des tempels gebeurd is. Daarop doelt wellicht v. 13: de ontbrekende gouden en zilveren gereedschappen waren wellicht in de schatting van v. 18 begrepen.</div>
<div id="n3326">Daar <hi type="italic">Geth</hi>, een der vijf koningssteden van Philistea, zuidelijker dan Samaria lag, onderstelt men te recht, dat <hi type="italic">Hazaël</hi> (zie VIII 8-15) eerst het rijk van Israël overwonnen had (zie XIII 3).</div>
<div id="n3327">Al waren <hi type="italic">Joram</hi> en <hi type="italic">Ochozias</hi> vereerders van den Baäl, zij hadden toch niet kunnen nalaten geschenken aan den tempel des Heeren te doen.</div>
<div id="n3328">Om het bloed te wreken van Zacharias, den zoon des priesters Joiada, II Par. XXIV 25; vgl. 20-22.</div>
<div id="n3329">Zie voor <hi type="italic">het huis Mello</hi> III Reg. IX noot 17. Het volgende <hi type="italic">waar men afdaalt naar Sella</hi> kan, om onbekendheid met de plaatselijke gesteldheid, niet nader verklaard worden.</div>
<div id="n3330">Zie voor deze namen het aangeteekende op II Par. XXIV 26.</div>
<div id="n3331">Maar niet in de grafsteden der koningen, II Par. XXIV 25.</div>
<div id="n3332">Zie III Reg. XV 26.</div>
<div id="n3333">Eene spreekwoordelijke uitdrukking, welke beteekent: zij genoten vrede en rust gelijk voorheen. - Wij lezen in v. 22, dat <hi type="italic">Hazaël</hi> Israël verdrukte <hi type="italic">al de dagen van Joachaz,</hi> d.i. zoolang zijne regeering duurde. Maar in v. 3 was verhaald, dat Israël toenmaals niet alleen van <hi type="italic">Hazaël</hi>, maar ook van zijn zoon en opvolger <hi type="italic">Benadad</hi> te lijden had; en in v. 4 en 5 dat de Heer op het gebed van Joachaz <hi type="italic">een redder</hi> schonk, die hem van de Syrische verdrukking verloste. Om dit alles overeen te brengen, onderstelt men dat <hi type="italic">Hazaël</hi> tegen het einde der regeering van Joachaz is gestorven en dat zijn opvolger <hi type="italic">Benadad</hi> nog eenigen tijd te gelijk met Joachaz geleefd heeft. Dit wordt door de assyriologie bevestigd. De Assyrische koning Salmanasar II trachtte in 842 en nog eens in 839 vergeefs <hi type="italic">Hazaël</hi> tot onderwerping te brengen, en van toen af waagde de Assyriër het niet meer Hazaël aan te tasten. Eerst in 803 werd Damascus onderworpen door Ramman-nirari III, doch toen was niet Hazaël koning van Damascus, maar <hi type="italic">Mari</hi>, denkelijk dezelfde als deze Bijbelsche <hi type="italic">Benadad.</hi> Het is waarschijnlijk, dat de Assyriërs al spoedig na de troonsbeklimming van Hazaël's opvolger de poging zullen gewaagd hebben om Syrië weder te onderwerpen. Het begin der regeering van Benadad III kunnen wij dus stellen omstreeks 804. De <hi type="italic">redder</hi>, van wien in v. 5 gesproken wordt, is wellicht Joachaz' zoon Joas, die, naar men veronderstelt, op het einde der regeering van Joachaz mederegent was. Dit komt overeen met de berekening in v. 10. Volgens v. 25 heeft Joas werkelijk Benadad herhaaldelijk verslagen.</div>
<div id="n3334">Hebr.: ‘de asjera’. Zie III Reg. XIV noot 13.</div>
<div id="n3335">Hiermede verklaart de schrijver het gezegde in v. 3 en 4. Syrië had bijna de gansche krijgsmacht van Israël vernietigd en de Israëlieten allerdiepst vernederd.</div>
<div id="n3336"><hi type="italic">In het zeven en dertigste jaar van Joas</hi> van Juda, terwijl zijn vader Joachaz, die zeventien jaar regeerde, in diens <hi type="italic">drie en twintigste</hi> jaar (v. 1) den troon had beklommen en dus moet gestorven zijn in het negen en dertigste of veertigste jaar van Joas van Juda. De eenvoudigste oplossing is, dat Joachaz zijnen zoon Joas in zijne laatste jaren als mederegent heeft aangenomen, terwijl nochtans Joas' <hi type="italic">zestien</hi> regeeringsjaren van zijns vaders dood af geteld worden.</div>
<div id="n3337">Dit wordt verhaald XIV 8-14. De twee verzen 12 en 13 staan hier niet op hunne plaats, maar moeten op het einde van dit hoofdstuk gelezen worden; XIV 15, 16 worden zij herhaald.</div>
<div id="n3338">De ongewone uitdrukking <hi type="italic">zette zich op zijn troon</hi> in plaats van <hi type="italic">werd koning</hi> geeft misschien te kennen dat Jeroboam tijdens het leven van Joas regent was. Zie XIV 23.</div>
<div id="n3339">De profeet was toen een hoogbejaarde grijsaard. Onder Achab's regeering door Elias tot het profetenambt geroepen (III Reg. XIX 19-21), had hij onder Joas eene loopbaan van meer dan vijftig jaren achter zich.</div>
<div id="n3340">Dit bezoek van koning Joas toont in welke hooge achting de profeet stond. Zie voor de woorden: <hi type="italic">Mijn vader</hi> enz. II noot 10. De koning <hi type="italic">weende</hi>, omdat zijn rijk nu die krachtige bescherming moest ontberen.</div>
<div id="n3341">M.a.w. span den boog.</div>
<div id="n3342">Door deze zinnebeeldige handeling beteekenend dat Joas den boog hanteerde in den naam des Heeren, wiens plaatsbekleeder Eliseüs was.</div>
<div id="n3343">In de richting van Syrië.</div>
<div id="n3344">Aldaar had Israël reeds vroeger over Syrië gezegevierd; zie III Reg. XX 26-30.</div>
<div id="n3345">Een zinnebeeld van de nederlaag, die hij den Syriërs zou toebrengen.</div>
<div id="n3346">Eliseüs wist door goddelijke openbaring dat Joas even dikwijls zijne vijanden zou verslaan als hij den grond met de pijlen slaan zou.</div>
<div id="n3347">d.i. Zij <hi type="italic">wierpen</hi>, d.i. legden het lijk haastig neder, na de grafspelonk geopend te hebben.</div>
<div id="n3348">Hiervan spreekt Eccli. XLVIII 13-15: ‘Zelfs zijn dood lichaam profeteerde nog. In zijn leven deed hij teekenen, en wonderen werkte hij in den dood’.</div>
<div id="n3349">Zie noot 2. - De <hi type="italic">steden,</hi> welke Joas aan Benadad weder ontnam, zullen aan de westzijde van den Jordaan gelegen hebben; want de Overjordaansche, welke Hazaël reeds aan Jehu had ontnomen, X 32 volg., heeft eerst Jeroboam II heroverd, XIV 25.</div>
<div id="n3350">De profetie van Eliseüs ging dus letterlijk in vervulling.</div>
<div id="n3351">Zie voor de regeering van <hi type="italic">Amasias</hi> II Par. XXV.</div>
<div id="n3352">Zie III Reg. XI 4.</div>
<div id="n3353">Hij begon goed gelijk Joas gedaan had, maar evenals deze week hij op hoogeren leeftijd af, II Par. XXIV 17 volg. en XXV 14 volg.</div>
<div id="n3354">Vgl. III Reg. XV 14.</div>
<div id="n3355">Hebr.: ‘zoodra het koningschap in zijne hand was bevestigd’, d.i. zoodra hij dit, na de beroeringen op dien koningsmoord gevolgd, stevig in de hand had. Zie XII 20 volg.</div>
<div id="n3356">De schrijver (waarschijnlijk reeds de bron, waaruit hij put; zie de volg. noot aan het einde) acht deze wet van Deut. XXIV 16 geschreven <hi type="italic">in het boek der wet van Moses</hi> en oordeelt dat koning Amasias zich daarnaar gedragen had. Volgens hem is derhalve Deuteronomium het werk van Moses, en niet eerst onder koning Josias (anderhalve eeuw na Amasias) uitgevaardigd.</div>
<div id="n3357">Onder koning Joram, VIII 20, waren de Edomieten in opstand gekomen tegen Juda. Amasias rustte zich uit om hen te onderwerpen. Zie II Par. XXV 5 volg. de beschrijving der uitrusting. Het <hi type="italic">Dal der Zoutmijnen</hi> ligt ten zuiden der Doode Zee; zie II Reg. VIII 13. Voor <hi type="italic">Petra</hi> heeft het Hebr. ‘Sela’, dat ook <hi type="italic">rots</hi> beteekent; maar waarschijnlijk is de hoofdstad van Edom bedoeld, wier Grieksche naam ‘Petra’ is; vgl. Judic. I 36. Zie II Par. XXV 11, 12, waar ook de gruwzame behandeling der krijgsgevangen Edomieten vermeld is. De naam <hi type="italic">Jectehel,</hi> die volgens sommigen beteekent ‘onderworpen door God’, is niet lang in gebruik gebleven; waarschijnlijk ging deze verloren, toen Petra weder door de Edomieten werd hernomen, onder Achaz, XVI 6. Uit de woorden <hi type="italic">tot op den huidigen dag</hi> volgt dat de bron, waaruit dit bericht is overgenomen, dagteekent uit den tijd, toen die naam nog in zwang was.</div>
<div id="n3358">Om de hier verder berichte vijandelijkheden tusschen Israël en Juda beter te begrijpen, leze men het verhaal van II Par. XXV. Amasias had voor den oorlog met Edom hulptroepen uit Israël in soldij genomen, die hij, op aanmaning van een profeet, spoedig weder ontslagen had. Terwijl hij de Edomieten overwon, hadden de ontslagen hulptroepen uit Israël zijn koninkrijk verwoest. Daarbij had Amasias, na de zegepraal op de Edomieten, hunne afgoden vereerd. Dit ter verklaring zoowel van zijn volgend gedrag tegenover Israël als van het ongeluk, dat Amasias in dezen krijg met Israël overkwam (zie II Par. XXV 20).</div>
<div id="n3359">Laten wij onze krachten meten. Zie II Par. XXV noot 12.</div>
<div id="n3360">Vgl. Judic. IX 8 volg. Men mag de vergelijking niet verder toepassen dan v. 10 geschiedt.</div>
<div id="n3361">De reden daarvan geeft II Par. XXV 20. Het volgende <hi type="italic">Bethsames</hi> lag op de grenzen van Dan en Juda, zes uren westelijk van Jerusalem (vgl. Jos. XV 10).</div>
<div id="n3362">Waarschijnlijk lag <hi type="italic">de Ephraïmspoort</hi> in het midden van den noordelijken muur (zie II Esdr. XII noot 22) en <hi type="italic">de Hoekpoort</hi> aan den noordwestelijken hoek (zie Jer. XXXI noot 34).</div>
<div id="n3363"><hi type="italic">Gijzelaars</hi> als waarborg dat de voorwaarde, wellicht het opbrengen eener jaarlijksche schatting, zou worden nagekomen.</div>
<div id="n3364">Deze twee verzen zijn eene herhaling van XIII 12, 13; de vermelding van Joas' dood geschiedt om het hier volg. vers.</div>
<div id="n3365">De samenzwering tegen Amasias' leven was naar II Par. XXV 27 de straf voor zijne afgoderij. Amasias vluchtte <hi type="italic">naar Lachis,</hi> in het zuiden van Juda; zie Jos. X noot 4.</div>
<div id="n3366"><hi type="italic">Azarias</hi> heet XV 30 enz., II Par. XXVI en bij Is. I 1 en VI 1; Os. I 1; Am. I 1; Zach. XIV 5 <hi type="italic">Ozias</hi>, Hebr. ‘ʽOezzia’. De namen beteekenen bijna hetzelfde: Azaria ‘dien de Heer helpt’, en ʽOezzia ‘wiens kracht is de Heer’. Wat de reden is, waarom <hi type="italic">het gansche volk</hi> optrad om Azarias ten troon te verheffen, weten wij niet. Misschien geeft dit te kennen dat de samenzweerders slechts weinigen waren en de groote meerderheid op de hand van het koninklijk huis was.</div>
<div id="n3367">Azarias heeft, waarschijnlijk terstond nadat zijn vader Amasias <hi type="italic">was ontslapen,</hi> het voor den handel belangrijke <hi type="italic">Elath</hi> (aan de golf van Akaba; vgl. III Reg. IX 26 en Num. XXXIII noot 16) <hi type="italic">gebouwd</hi> of versterkt. Koning Josaphat had het nog in bezit gehad, III Reg. XXII 48 volg., maar door den afval van Edom onder Joram (IV Reg. VIII 22) was het verloren gegaan en door Amasias na de overwinning van XIV 7 niet hernomen. Zie II Par. XXVI noot 2.</div>
<div id="n3368">Misschien was Jeroboam eenige jaren met zijn vader Joas mederegent; zie XIII noot 7 en de inleiding.</div>
<div id="n3369"><hi type="italic">De ingang van Emath</hi> is de noordergrens van het land (zie Num. XXXIV noot 4); zoover strekte zich het rijk van Salomon uit, III Reg. VIII 65. In plaats van <hi type="italic">de Zee der Woestijn</hi>, Hebr.: ‘der Vlakte’, heeft Am. VI 15 ‘de beek der Woestijn’, waarschijnlijk eene der rivieren, die uit het Overjordaansche gebied in de Doode Zee vallen. Geheel de Overjordaansche landstreek, welke onder Jehu was verloren gegaan, X 32 volg., werd door Jeroboam II heroverd, overeenkomstig de voorspelling van den profeet <hi type="italic">Jonas;</hi> deze profetie is niet bewaard gebleven. Zie voor Jonas de inleiding op zijn Boek. Naar het Hebr. was hij uit Geth-Opher of Gethhepher, Jos. XIX 13.</div>
<div id="n3370">Hiermede is de uiterste ellende van Israël geteekend in de laatste jaren der regeering van Joas. Zie III Reg. XIV 10 met noot 7.</div>
<div id="n3371"><hi type="italic">De Heer had niet gezegd</hi>, door den mond van den profeet Jonas, dat Hij voornemens was Israël geheel en al te verdelgen, <hi type="italic">maar Hij redde hen</hi> enz., d.w.z. God ontfermde zich nog over het zondige Israël, bleef lankmoedig, totdat eindelijk de maat zijner zonden gevuld was.</div>
<div id="n3372">Eigenlijk staat er, ook in het Hebr. en de Septuag.: <hi type="italic">voor Juda in Israël</hi>, waarvoor sommigen willen lezen: <hi type="italic">aan de koningen van Israël.</hi> De zin van den tekst is vermoedelijk: <hi type="italic">hoe hij Damascus en Emath,</hi> welke rijken ten tijde van David en Salomon (II Reg. VIII 5, 6 en II Par. VIII 3, 4) <hi type="italic">van Juda</hi> waren, d.w.z. aan het rijk Juda-Israël schatplichtig, tot het rijk van <hi type="italic">Israël heeft teruggebracht</hi>, in dien zin, dat zij schatting hebben moeten opbrengen aan Jeroboam II. Uit de Assyrische opschriften kan men opmaken, dat het rijk van Damascus omstreeks dezen tijd uiterst zwak was; zie XIII noot 2 en v. 25. Als schatplichtig bondgenoot van Assyrië kon dan Jeroboam te eer deze voordeelen op Damascus behalen.</div>
<div id="n3373">Zie voor de chronologische moeilijkheden, welke deze twee eerste verzen opleveren, de inleiding.</div>
<div id="n3374">Zie het uitvoeriger verhaal van II Par. XXVI 5-15. Evenmin als zijn vader volhardde <hi type="italic">Azarias</hi> tot het einde toe in het goede.</div>
<div id="n3375">Waarom Azarias of Ozias met melaatschheid werd gestraft, is II Par. XXVI 16-21 verklaard; beter is daar vertaald: ‘hij woonde in een afgezonderd huis’, overeenkomstig Lev. XIII 46.</div>
<div id="n3376"><hi type="italic">Joathan</hi> was hofmaarschalk (zie III Reg. IV noot 8) en regent van het rijk. Uit II Par. XXVI 16 (‘toen hij machtig geworden was’) kan men besluiten dat <hi type="italic">Azarias</hi> melaatsch werd in de kracht van zijn leven (zie t.a.p. v. 6-15). Zijn zoon Joathan heeft van dien tijd het rijk voor zijn vader bestuurd, maar werd eerst na den dood zijns vaders als koning gehuldigd (zie v. 7). Er staat niet <hi type="italic">hij werd koning</hi>, maar <hi type="italic">hij richtte</hi>, d.i. bestuurde, het volk. Evenwel moeten de <hi type="italic">zestien jaar</hi> zijner regeering in v. 33 van het begin van zijn regentschap gerekend zijn; zie de inleiding.</div>
<div id="n3377">Azarias <hi type="italic">ontsliep</hi>, nadat Phaceë van Israël aan de regeering was gekomen (zie v. 27). Hij werd begraven niet in de grafstede der koningen, maar (II Par. XXVI 23) ‘op den akker der koninklijke graven’, welke <hi type="italic">in de Stad van David</hi> gelegen waren.</div>
<div id="n3378">Over de waarschijnlijk foutieve opgave <hi type="italic">in het acht en dertigste jaar</hi>, alsmede over die in v. 13, 17, 23 en 27, zie de inleiding.</div>
<div id="n3379">Zie III Reg. XIV noot 14.</div>
<div id="n3380"><hi type="italic">Thapsa</hi>, volgens sommigen het III Reg. IV 24 genoemde Thaphsa, aan den westelijken oever van den Euphraat. Volgens anderen waarschijnlijker eene overigens onbekende plaats in Ephraïm. Vgl. Jos. XII 17. - Om Thapsa te gaan tuchtigen trok Manahem <hi type="italic">van Thersa uit.</hi></div>
<div id="n3381">Manahem komt op de Assyrische opschriften voor onder den naam van Minihimmoe van Samaria.</div>
<div id="n3382">Het Grieksch vertaalt: ‘in zijne dagen’ en voegt deze woorden bij het volgende vers.</div>
<div id="n3383">De Assyriologie leert dat <hi type="italic">Phul</hi> of <hi type="italic">Pulu</hi> waarschijnlijk de Babylonische koningsnaam is van hem, die elders met zijn Assyrischen koningsnaam <hi type="italic">Teglathphalasar</hi> wordt geheeten. In zijne opschriften komt hij voor als een geweldige veroveraar, die aan zijnen schepter het geheele Voor-Aziatische gebied van de Medische grensgebergten in het oosten tot aan de Middellandsche Zee in het westen, een deel van Cappadocië ingesloten, had onderworpen. Hij regeerde van 745 tot 727 en vermeldt in zijne annalen, onmiddellijk vóór het negende (dus nog onder het achtste) jaar zijner regeering (738 v.Chr.), dat hij schatting ontving van Manahem uit Samaria. Behalve dezen worden nog twee koningen van Israël, Phaceë en Oseë, ook Rasin, koning van Damascus, en Achaz, koning van Juda, op zijne opschriften vermeld.</div>
<div id="n3384">Hebr.: ‘Pekachja’.</div>
<div id="n3385">Hebr.: ‘Pekach’.</div>
<div id="n3386">Zie III Reg. XVI noot 9.</div>
<div id="n3387">Twee onbekende personen, waarschijnlijk grootwaardigheidsbekleeders, die de partij des konings hielden, of bevelhebbers der lijfwacht, die wellicht door de volgende <hi type="italic">vijftig man</hi> wordt aangeduid.</div>
<div id="n3388">Dit getal is waarschijnlijk foutief; zie de inleiding.</div>
<div id="n3389"><hi type="italic">Teglathphalasar kwam</hi>, te hulp geroepen door den koning van Juda Achaz, die door de verbonden legers van Syrië en Israël in het nauw was gebracht. Zie XVI 7-9. De hier genoemde steden waren in het noorden van Israël gelegen. Zie voor <hi type="italic">Aïon</hi> en <hi type="italic">Abel-Huis</hi> (of <hi type="italic">Beth</hi>)-<hi type="italic">Maächa</hi> III Reg. XV noot 18. <hi type="italic">Janoë</hi> (niet te verwarren met Janoë van Jos. XVI 6, op de grenzen van Ephraïm en Manasses) is van elders onbekend. <hi type="italic">Cedes</hi> is Jos. XX 7 en <hi type="italic">Asor</hi> Jos. XI 1 vermeld. <hi type="italic">Galaäd</hi> is het Overjordaansche gebied. De naam <hi type="italic">Galilea</hi> wordt door het volgende <hi type="italic">het gansche land Nephthali</hi> verklaard en beteekent derhalve niet het latere Galilea in zijn ganschen omvang. Van dezen krijgstocht vinden wij melding gemaakt op de opschriften; onder de landstreken en steden, die van het land Bit-Omri, d.i. Israël, werden afgenomen, meent men de namen te lezen van Galaäd en Abel-beth-maächa. Teglathphalasar <hi type="italic">voerde</hi> de inwoners <hi type="italic">weg</hi> naar Assyrië. Het was de gewoonte der Assyrische koningen, overwonnen volken naar andere gewesten over te plaatsen; dat vooral deze koning dit op groote schaal deed, leeren zijne opschriften. - Eene tweede wegvoering wordt XVII 6 verhaald.</div>
<div id="n3390">In het <hi type="italic">twintigste jaar van Joatham,</hi> gerekend van het begin van zijn regentschap; maar toen was Joatham al vier jaar gestorven en opgevolgd door Achaz. Want volgens v. 33 heeft Joatham slechts <hi type="italic">zestien jaar</hi> geregeerd. Zie de inleiding. De vader van Joatham, die v. 1-7 <hi type="italic">Azarias</hi> genoemd werd, heet hier en in v. 32 <hi type="italic">Ozias.</hi> Deze berichten zijn wellicht aan eene andere bron ontleend.</div>
<div id="n3391">Zie noot 4 en de inleiding.</div>
<div id="n3392">Zie voor Joatham's regeering II Par. XXVII 2-6. Voor <hi type="italic">de zeer hooge poort</hi> heeft v. 3 t.a.p. ‘de hooge poort’ of de Bovenpoort; zie Ez. IX 2.</div>
<div id="n3393">Dit was het begin van den zoogenaamden Syrisch-Ephraïmietischen oorlog tegen Juda, die derhalve nog onder Joatham, waarschijnlijk in het laatste jaar van zijn koningschap een aanvang nam. Zie hierover XVI 5-9 en Is. VII noot 2. <hi type="italic">Rasin,</hi> de koning van Syrië, wordt op de opschriften van Teglathphalasar dikwerf vermeld; o.a. is daar sprake van zijn bondgenootschap met Phaceë tegen Assyrië, hetwelk aanleiding gaf tot den oorlog tegen Juda.</div>
<div id="n3394"><hi type="italic">Het zeventiende jaar</hi> schijnt foutief; zie de inleiding.</div>
<div id="n3395">Volgens de lezing van vele Hebr. handschriften en oude vertalingen der gelijkluidende plaats II Par. XXVIII 1 was Achaz niet <hi type="italic">twintig</hi>, maar <hi type="italic">vijf en twintig</hi> jaren oud bij den aanvang zijner regeering. Zie t.a.p. noot 1.</div>
<div id="n3396">Door de afgoderij, inzonderheid den dienst van den Baäl (II Par. XXVIII 2) te bevorderen.</div>
<div id="n3397">D.w.z. hij verbrandde zijn zoon ter eere van den Moloch. Zie II Par. XXVIII 3 met noot 3. Wellicht bracht Achaz dit offer, toen hij bij het beleg van Jerusalem door Rasin en Phaceë in den uitersten nood verkeerde; vgl. III 27 en zie Jer. VII 31; XIX 5; Ez. XVI 20 volg. Zie voor de volgende woorden Deut. XII 29-31.</div>
<div id="n3398">Zie III Reg. XIV 23.</div>
<div id="n3399"><hi type="italic">Alsdan</hi>, toen nl. Achaz den troon bestegen had, <hi type="italic">trokken</hi> enz., m.a.w. de onder Joatham begonnen vijandelijkheden werden met kracht voortgezet (zie XV noot 21). Waarschijnlijk traden de twee vijanden Rasin en Phaceë eerst afzonderlijk (II Par. XXVIII 5, 6), daarna in bondgenootschap tegen Juda op. <hi type="italic">Zij konden hem</hi>, Achaz in Jerusalem, <hi type="italic">niet overmannen.</hi> Wel brachten zij Achaz en zijn leger zware nederlagen toe (II Par. t.a.p.), maar Jerusalem konden zij niet bemachtigen (Is. VII 1), omdat de door Achaz te hulp geroepen Assyriërs (v. 7) hen dwongen het beleg op te breken.</div>
<div id="n3400">Dit vers is een tusschenzin. <hi type="italic">In dien tijd</hi> is eene vage bepaling; waarschijnlijk geschiedde dit wapenfeit gedurende den Syrisch-Ephraïmietischen oorlog en nog vóór de belegering van Jerusalem door de verbonden legers. Daar <hi type="italic">Aïla</hi> of Elath eene Edomietische stad was en te voren niet aan <hi type="italic">Syrië</hi> behoord heeft, gissen sommigen, dat men voor <hi type="italic">Syrië</hi> of (Hebr.) ‘Aram’ moet lezen ‘<hi type="italic">Edom</hi>’, wat ook beter overeenkomt met het tweede halfvers <hi type="italic">en de Idumeërs</hi> enz. Uit II Par. XXVIII 17 blijkt, dat de Idumeërs in dien tijd tegen Achaz in opstand kwamen; Rasin zal hen dus wederkeerig geholpen en Elath voor hen veroverd hebben. - Evenwel heeft de Hebr. tekstlezing ‘en de Arameërs kwamen’ enz., terwijl de Lat. en Grieksche vertalingen de Hebr. randlezing volgen. Zie XIV 22 en vgl. III Reg. IX 26.</div>
<div id="n3401">Hoewel Isaias uit naam van God koning Achaz verzekerd had dat de aanslag der vereenigde koningen niet zou gelukken en hem, indien hij op den Heer vertrouwde, redding had toegezegd (Is. VII 4 volg.), zond niettemin de ongeloovige koning dit gezantschap naar de Assyriërs. Hij deed dit, toen hij, na de zware nederlagen II Par. XXVIII 5, 6 vermeld, van alle zijden, ook door zijne naburen, de Idumeërs en de Philistijnen (t.a.p. v. 17 en 18), benauwd werd.</div>
<div id="n3402">De Assyrische Canon vermeldt in de jaren 733 en 732 een oorlog van Teglathphalasar tegen Damascus. - Naar het Hebr. voerde hij de bevolking van Damascus weg ‘naar Kir’, volgens Am. IX 7 de streek, waaruit zij afkomstig was. De profetie van Am. I 5 ging hiermede in vervulling; zie noot 11 aldaar. Van de verovering van Israël wordt hier niet verder gesproken; zij is XV 29 reeds vermeld. In de overgebleven fragmenten zijner opschriften gewaagt Teglathphalasar zelf van de belegering van Rasin in Damascus en van de verovering van ‘het huis van Omri’, d.i. van het rijk Israël.</div>
<div id="n3403">Het is waarschijnlijk, dat de Assyrische koning na zijne overwinning, te Damascus, gelijk hij blijkens de opschriften vroeger te Arpad gedaan had, een hofdag heeft gehouden, waarop onder de andere bevriende en hem onderworpen vorsten van die streken ook <hi type="italic">Achaz</hi> verscheen. Die vorsten worden door hem zelven in een opschrift genoemd met de geschenken, die zij brachten. Onder hen komt ook voor ‘Ja-oe-cha-zi van Juda’, de volle naam van Achaz, die in het Hebr. ‘Joachaz’ moet geweest zijn.</div>
<div id="n3404">Waarschijnlijk de hoogepriester en vermoedelijk dezelfde, die is. VIII 2 met eere vermeld wordt.</div>
<div id="n3405">In plaats van <hi type="italic">hij beklom</hi> (v. 12) heeft het Hebr.: <hi type="italic">hij naderde het altaar.</hi> De priesters droegen op dit nieuwe altaar van Jerusalem's tempel voor hem, en wel aan den Heer, het offer op (zie v. 15).</div>
<div id="n3406"><hi type="italic">Het koperen altaar</hi> (zie II Par. IV 1), het oude, <hi type="italic">nam hij weg</hi> enz., Hebr.: ‘bracht hij vooruit van vóór den tempel, van tusschen het (nieuwe) altaar en het huis des Heeren’. Dit nieuwe altaar moest het koperen altaar, naar 's konings bedoeling, vervangen en zijne plaats innemen.</div>
<div id="n3407"><hi type="italic">Het groote altaar</hi> is het nieuwe, dat nu het voornaamste moest worden. Hierop zou het dagelijksch morgen- en avondoffer (zie Exod. XXIX 38-42) worden opgedragen. Het behoeft niet gezegd, dat Achaz' handeling zondig was. Immers was het brandofferaltaar vervaardigd naar het voorbeeld van het door Moses gemaakte altaar (Exod. XXVII 1-8) en mocht het niet eigenmachtig en willekeurig vervangen worden door dit nieuwe, dat naar het model van een heidensch altaar vervaardigd was.</div>
<div id="n3408">Het Hebr. beteekent vermoedelijk: omtrent het koperen altaar zal ik later eene beschikking nemen.</div>
<div id="n3409">Naar het Hebr. nam hij ‘de lijsten’, waarschijnlijk de gouden versiersels, van de onderstellen af. Zie voor deze onderstellen en bekkens, tien in getal, III Reg. VII 27-39.</div>
<div id="n3410">Zie voor <hi type="italic">de zee</hi> en <hi type="italic">de koperen runderen</hi> III Reg. VII 23-26. In de plaats van <hi type="italic">de koperen runderen</hi> maakte hij voor <hi type="italic">de zee een steenen plaveisel</hi>, waarschijnlijk een steenen onderstel. Waarom Achaz die veranderingen invoerde, wordt niet gezegd. Zie echter v. 18 aan het einde. De onderstellen en de koperen zee werden echter niet weggedaan noch vernietigd; zij waren nog aanwezig bij de verwoesting van Jerusalem door de Chaldeën (XXV 13, 16). Waarschijnlijk heeft Achaz' opvolger Ezechias dit alles weer op zijne plaats hersteld (zie II Par. XXIX 19).</div>
<div id="n3411"><hi type="italic">Musach</hi>, Hebr.: ‘misak’, is waarschijnlijk eene overdekte plaats of galerij in het voorhof, waarin zich het hof bij het offer op <hi type="italic">den sabbat</hi> bevond. De Gr. vertaler heeft: ‘de verhoogde zitplaats van den sabbat’ en las waarschijnlijk ‘moesad’. <hi type="italic">Het buitenste</hi> is waarschijnlijk het gedeelte, dat aan den kant van het paleis lag, waarlangs de koning den tempel binnentrad. De laatste woorden <hi type="italic">wegens den koning der Assyriërs</hi> schijnen de reden aan te geven van al de opgenoemde veranderingen. Wellicht wordt hierdoor beteekend, dat Achaz dat alles deed om den eeredienst in den tempel van Jerusalem meer gelijkvormig te maken aan de gebruiken der Assyriërs en hierdoor de gunst van den Assyrischen koning te winnen. Niet onwaarschijnlijk was ook het groote altaar, dat Achaz te Damascus gezien had (v. 10-15), een Assyrisch model. De Assyrische koningen toch droegen hunne altaren mede op hunne krijgstochten. Zie verder II Par. XXVIII 23-25.</div>
<div id="n3412">Niet echter in de grafsteden der koningen, II Par. XXVIII 27.</div>
<div id="n3413">Zie voor deze opgave de inleiding.</div>
<div id="n3414">Hoe en onder welk opzicht hij in mindere mate kwaad deed dan zijne voorgangers op den troon, wordt nergens verhaald. Naar Os. X 5, 6 was het gouden kalf van Bethel door de Assyriërs medegenomen en had daarmede de kalverendienst aldaar een einde genomen. Mogelijk doelt dit bericht aarop. Zie verder III Reg. XV 26.</div>
<div id="n3415">Deze krijgstocht en de oorzaak daarvan worden v. 4-6 omstandig verhaald.</div>
<div id="n3416">Volgens Assyrische berichten plaatste Teglathphalasar, na Phaceë te hebben verslagen, Oseë op den troon van Israël (zie XV 29, 30), en was deze laatste van zijne troonsbestijging af cijnsbaar aan Assyrië. Men kan het Hebr. vertalen: ‘want Oseë was hem dienstbaar en betaalde hem schatting. Maar (v. 4) toen de koning der Assyriërs’ enz. Deze laatste woorden geven de reden aan, waarom de opvolger van Teglathphalasar, <hi type="italic">Salmanasar</hi> (727-722), tegen Oseë optrok. Naar XVIII 9 geschiedde dit in het zevende jaar van Oseë.</div>
<div id="n3417"><hi type="italic">Sua</hi>, in het Hebr. ‘So’, wellicht te lezen ‘Sevé’, op de Assyrische opschriften ‘Sab-i’, is waarschijnlijk dezelfde, die op de Egyptische gedenkteekenen ‘Sabaka’, door Herodotus ‘Sabakon’ genaamd wordt; deze laatste is een Ethiopisch koning van Egypte of althans van een gedeelte van Egypte. Als zoodanig was hij de machtigste vijand van Assyrië's koning en zijn grootste mededinger naar de heerschappij over Voor-Azië. Sua werd met zijn bondgenoot, den koning van Gaza, in 720 door Sargon van Assyrië bij Raphia verslagen. Zie Is. XX noot 1.</div>
<div id="n3418">De koning van Assyrië <hi type="italic">belegerde</hi> den koning Oseë bij het beleg van Samaria (v. 5), en na de inneming daarvan <hi type="italic">wierp hij hem geboeid in den kerker.</hi> Dit bericht betreffende den persoon van Oseë loopt het verhaal van dezen krijgstocht in v. 5 en 6 vooruit.</div>
<div id="n3419">In XVIII 9, 10 wordt het begin der belegering van Samaria in het zevende en de inneming in het negende jaar (zie v. 6) van Oseë gesteld. De drie jaren der belegering zijn dus het zevende, achtste en negende jaar van Oseë, van welke het eerste en het laatste natuurlijk slechts voor een gedeelte met die belegering behoeven samen te vallen. In den loop dezer drie jaren werd Salmanasar door Sargon vervangen. Deze laatste regeerde van 721 tot 705 over het Assyrische rijk. Zie Is. XX 1 met de aanteekening.</div>
<div id="n3420"><hi type="italic">De koning van Assyrië,</hi> onder wien <hi type="italic">Samaria</hi> werd ingenomen, was Sargon. Hij verhaalt dit feit tot tweemaal toe in zijne opschriften Op zijn groot pronkopschrift aldus: ‘de stad Samaria belegerde en veroverde ik; 27,290 zijner inwoners voerde ik weg, .... ik stelde mijnen landvoogd over hen aan en legde hun de schatting van den vroegeren koning op’. En in zijne Annalen (volgens eene waarschijnlijke herstelling van den erg beschadigden tekst): ‘In den aanvang mijner regeering en in mijn eerste regeeringsjaar.... Samaria belegerde en veroverde ik.... In de plaats van hen (van de weggevoerde Israëlieten) zette ik daar neder de bewoners der landen, die ik overwonnen had’.</div>
<div id="n3421">Hebr.: ‘en aan den Habor, de rivier van Gozan’. Volgens velen zijn <hi type="italic">Hala</hi> en <hi type="italic">Gozan</hi> (Assyrisch ‘Goezana’) landschappen in noordelijk Mesopotamië; zie XIX 12, waar Gozan naast twee steden van Mesopotamië genoemd wordt. Gevolgelijk is dan <hi type="italic">de Habor</hi> de rivier Chaboras, die bij Circesium in den Euphraat valt. - Volgens eene andere meening waren de genoemde landstreken in het noorden van Assyrië gelegen en is de Habor de Chaboer, een zijtak van den Tigris; hiermede strookt de Joodsche overlevering, welke het ballingsoord der tien stammen plaatst op de grenzen van Assyrië en in het in den tekst vermelde Medië. Zie XVIII noot 12. - Eene vroegere wegvoering is XV 29 vermeld.</div>
<div id="n3422">Dit gewichtige feit, de vernietiging van het Tienstammenrijk, geeft den gewijden schrijver aanleiding tot eenige beschouwingen over de oorzaken daarvan. - In den Hebr. tekt vormt v. 7 tot en met v. 17 één langen voorzin, waarvan de nazin in v. 18 door ‘daarom’ wordt ingeleid.</div>
<div id="n3423">d.i. Van het meest afgelegen gehucht tot in de versterkte plaatsen. Van die <hi type="italic">wachttorens</hi> is sprake II Par. XXVI 10; zie noot 7 aldaar.</div>
<div id="n3424">Zie III Reg. XIV 23.</div>
<div id="n3425">Dat zijn de afgoden; zie Jer. II noot 5.</div>
<div id="n3426">Zie III Reg. XIV noot 14.</div>
<div id="n3427">Zie XVI noot 4 en Lev. XVIII noot 12 en vgl. Deut. XVIII 10.</div>
<div id="n3428"><hi type="italic">En,</hi> d.w.z. daarom, <hi type="italic">was de Heer</hi> enz. Hier begint in den grondtekst de nazin.</div>
<div id="n3429"><hi type="italic">De dwalingen van Israël</hi>, te weten de afgoderij en de onwettige eeredienst.</div>
<div id="n3430">Dit beteekent hier de tien stammen; want Juda was nog niet door God <hi type="italic">verworpen.</hi></div>
<div id="n3431">In de plaats van <hi type="italic">reeds van dien tijd af dat</hi> heeft het Hebr. waarschijnlijk: ‘<hi type="italic">want</hi> Israël had zich’ enz. De gewijde schrijver verklaart wat de aanleiding was tot dien in v. 7-18 beschreven afval van Israël.</div>
<div id="n3432">Van die volksplantingen in Israël spreekt Sargon in zijne opschriften, zie noot 8. <hi type="italic">Cutha</hi> lag ruim drie uren ten noordoosten van Babylon. <hi type="italic">Avah</hi> was vermoedelijk eveneens in de omstreken van Babylon gelegen; vgl. I Esdr. VIII 15. <hi type="italic">Emath</hi> is eene Syrische stad, zie II Par. VII noot 7. <hi type="italic">Sepharvaïm</hi> wordt door velen vereenzelvigd met de Babylonische stad <hi type="italic">Sippar</hi>, maar waarschijnlijker is het gelijk Emath, waarmede en waarnaast het genoemd wordt (v. 24, 30, 31), eene stad in Syrië, wellicht ‘Sabarim’ Ez. XLVII 16. Volgens I Esdr. IV 2, 10 werd de kolonisatie van Samaria later voortgezet door Asarhaddon (zie t.a.p. noot 2) en nog later door ‘Osnapper’, waarschijnlijk Assurbanipal (zie t.a.p. noot 8).</div>
<div id="n3433"><hi type="italic">Samaria</hi> is hier de landstreek rondom de voormalige hoofdstad van het Tienstammenrijk of wellicht (zie III Reg. XIII 32 met noot 15) het geheele voormalige rijk.</div>
<div id="n3434">In plaats van <hi type="italic">den Heer</hi> vereerden zij de afgoden; zie v. 30.</div>
<div id="n3435">Uit het feit, dat deze priester zich te <hi type="italic">Bethel</hi>, evenals Dan een middelpunt van den vroegeren Israëlietischen eeredienst, vestigde, kan men eenigszins opmaken, dat hij een der priesters was, die aan den kalverendienst in het voormalige rijk waren verbonden geweest.</div>
<div id="n3436"><hi type="italic">Ieder volk</hi>, d.i. elk der in v. 24 genoemde volksstammen, maakte <hi type="italic">zijn eigen god</hi> of afgodsbeeld. <hi type="italic">De Samaritanen</hi> zijn de bewoners van het voormalige rijk; zie noot 20; zie voor de <hi type="italic">hoogtentempels</hi> III Reg. XII 31 en XIII 32.</div>
<div id="n3437"><hi type="italic">Sochoth</hi>-(Hebr. Soekkooth-)<hi type="italic">benoth</hi>, ongetwijfeld eene Babylonische godheid, is vermoedelijk de in de opschriften dikwerf vermelde Zir-bânit (de moedergodin), de vrouw van Merodach. <hi type="italic">Nergel</hi> of Nirgal, de dood- of krijgsgod, beteekent in het Assyrisch den <hi type="italic">leeuwengod</hi>, die aan den ingang der paleizen onder het beeld van een kolossalen leeuw werd voorgesteld; ook in de opschriften heet hij de god <hi type="italic">van Cutha.</hi> Omtrent <hi type="italic">Asima</hi>, de godheid van <hi type="italic">Emath</hi>, is niets bekend.</div>
<div id="n3438"><hi type="italic">De Hevëers</hi> (niet te verwarren met de Chanaänietische Heveërs, Gen. X 17) zijn de bewoners van ‘Avah’ (v. 24); over hunne godheden <hi type="italic">Nebazah</hi> en <hi type="italic">Thartac</hi> weten wij niets met zekerheid. De goden van Sepharvaïm waren <hi type="italic">Adramelech</hi> en <hi type="italic">Anamelech.</hi> Hunne namen beteekenen: Adar is koning en Ana is koning. Volgens velen zijn beiden Babylonische of Assyrische goden. Maar dat een Babylonische god den naam <hi type="italic">Adar</hi> droeg, is eene door niets bewezen gissing, en dat in Babylonië aan inheemsche goden den titel malik of malkat <hi type="italic">(koning)</hi> gegeven werd, is eveneens twijfelachtig. Bovendien is er, zooals gezegd is (noot 20), alle grond voor de onderstelling dat Sepharvaïm in Syrië moet gezocht worden, gelijk ook de kinderoffers, in Voor-Azië algemeen, in Babel en Assur niet, of althans niet meer in gebruik waren; op de Assyrische opschriften is daarvan nimmer sprake.</div>
<div id="n3439"><hi type="italic">Zij,</hi> de v. 30 en 31 genoemde volkplanters, <hi type="italic">vereerden den Heer,</hi> dien zij als den waren God of althans als den God des lands van de achtergebleven Israëlieten of van den in v. 27 genoemden priester hadden leeren kennen.</div>
<div id="n3440">Hebr.: ‘uit alle standen’, zie III Reg. XII noot 23.</div>
<div id="n3441"><hi type="italic">Het oude gebruik,</hi> waarvan sprake was in v. 33, te weten hunne heidensche godsdienstpraktijken en gewoonten.</div>
<div id="n3442"><hi type="italic">Niet</hi> op de wijze, gelijk de Heer het wilde en het verordend had, zooals hier verder gezegd wordt.</div>
<div id="n3443">In het Wetboek van Moses.</div>
<div id="n3444">Daar er van <hi type="italic">kinderen</hi> en <hi type="italic">kleinkinderen</hi> sprake is, waren er minstens twee geslachten na Samaria's val voorbij gegaan, toen dit geschreven werd. Uit de vermenging dier kolonisten met de achtergebleven Israëlieten zijn de zoogenaamde Samaritanen ontstaan, die in het vervolg van tijd den afgodendienst verzaakt hebben en dienaren van den waren God, volgers van Moses' wet zijn geworden.</div>
<div id="n3445">Zie voor deze chronologische opgave de inleiding.</div>
<div id="n3446"><hi type="italic">Abi</hi> of ‘Abia’, I Par. XXIX 1.</div>
<div id="n3447">Vgl. Eccli. XLIX 5.</div>
<div id="n3448">Zie III Reg. XIV noot 13.</div>
<div id="n3449">Over <hi type="italic">de koperen slang</hi> wordt gesproken Num. XXI 4-9. Wanneer de afgodische vereering daarvan is begonnen, wordt nergens gezegd. <hi type="italic">Men,</hi> te weten het volk, noemde haar <hi type="italic">Nohestan</hi>, Hebr.: ‘Nechoestan’, wat kopergod en slanggod kan beteekenen, daar de woorden voor ‘koper’ en ‘slang’ in het Hebr. veel overeenkomst hebben.</div>
<div id="n3450">Zie XXIII 25 dezelfde lofspraak aan Josias gegeven om zijne getrouwheid aan de Wet, hier echter aan Ezechias om zijn vertrouwen op God.</div>
<div id="n3451">Het Hebr. kan ook beteekenen: in al zijne ondernemingen was hij voorspoedig.</div>
<div id="n3452">Hij weigerde namelijk de schatting te betalen, die sinds Achaz (XVI 7 volg.) aan Juda was opgelegd.</div>
<div id="n3453"><hi type="italic">Tot Gaza,</hi> de zuidelijkste der vijf koningssteden, <hi type="italic">en</hi> derhalve <hi type="italic">geheel hun grondgebied.</hi> Zie verder XVII noot 11. Hiermede wreekte Ezechias den inval der Philistijnen in Juda onder Achaz; zie II Par. XXVIII 18.</div>
<div id="n3454">Hebr.: ‘en zij namen het in’. Dit deden de Assyriërs onder Sargon, den opvolger van Salmanasar. Zie XVII noot 8.</div>
<div id="n3455">D.w.z. in het derde jaar der belegering. Zie verder XVII 6 met noot 9.</div>
<div id="n3456">Evenals XVII 6 de Septuagint heeft hier de Vulgaat het meervoud: <hi type="italic">de rivieren van Gozan;</hi> daarom vermoeden sommigen dat ook <hi type="italic">Hala</hi> (Hebr.: ‘Halach’) de naam eener rivier is in de Assyrische provincie Goezanoe. Op beide plaatsen, hier en XVII 6, heeft de Septuagint <hi type="italic">de bergen der Meden.</hi></div>
<div id="n3457"><hi type="italic">Sennacherib,</hi> de opvolger van Sargon, besteeg den troon van Assyrië in den loop van 705 en regeerde tot 681. Wij bezitten van dezen beroemden veroveraar talrijke opschriften, die ons in kennis stellen van zijne krijgsdaden en stichtingen. Zeer opmerkelijk en omstandig is het Assyrische bericht over den krijgstocht, waarvan in den tekst sprake is. Naar men kan berekenen, heeft deze niet vóór 701 plaats gehad. Dit jaar was echter niet <hi type="italic">het veertiende van koning Ezechias.</hi> Die opgave is door de afschrijvers of veranderd of uit XX 1 hier ingelascht. Zie de aanteekening aldaar en de inleiding. - De inval van Sennacherib in Juda was slechts een onderdeel van dien krijgstocht. Bij het begin van Sennacherib's regeering kwamen nl. de door Sargon onderworpen volken van Chanaän en Philisthea, waaronder ook Juda was begrepen, in opstand. Tot dit doel sloten de koningen van Sidon, Ascalon en Juda onder elkander en met Egypte-Ethiopië een verbond. Sennacherib, hiervan bijtijds onderricht, verrastte zijne vijanden, voordat zij hunne strijdkrachten hadden kunnen vereenigen. Achtereenvolgens werden Sidon en Ascalon tenondergebracht. Daarna was de beurt aan Juda. Hoewel op de opschriften de voorstelling van Juda's tuchtiging van Assyrisch standpunt is gegeven, stemt zij toch in hoofdzaak met 14-16 overeen. Wat van v. 17 tot XIX 37 volgt, is op de opschriften niet vermeld, voorzeker omdat de uitkomst niet tot eer van Assyrië strekte. Intusschen blijve niet onopgemerkt, dat daar met geen enkel woord sprake is van eene inneming van Jerusalem. - Wij lezen XVIII 13, 17 tot XIX 37 met geringe afwijkingen ook Is. XXXVI volg. en den korten inhoud daarvan met eenige toevoegingen van minder belang II Par. XXXII.</div>
<div id="n3458">Naar de opschriften melden, nam Sennacherib zes en veertig versterkte <hi type="italic">steden van Juda in</hi>, benevens tallooze burchten en kleine plaatsen, en voerde meer dan 200,000 menschen met een ontzaglijken buit mede. - Zonder Jerusalem aan te tasten, was hij tot in het zuiden van Juda voortgetrokken om er het Egyptische leger af te wachten; aldaar belegerde hij het sterke Lachis (v. 14), in het zuidwesten van de vlakte van Juda gelegen, op den weg naar Egypte; zie Jos. X noot 4.</div>
<div id="n3459">De belegering dezer stad is op de Assyrische gedenkteekenen in half verheven beeldwerk voorgesteld.</div>
<div id="n3460"><hi type="italic">Ik heb misdaan</hi>, d.w.z. eene staatkundige fout begaan, door de mij opgelegde schatting te weigeren. Ezechias gaf in het eerst toe aan vrees voor de overmacht der Assyriërs. Weldra (v. 17 volg.) echter kreeg zijn vertrouwen op God de overhand en wees hij de voorstellen der Assyriërs af. De omkeer des konings en der inwoners van Jerusalem was waarschijnlijk te danken aan Isaias' prediking; zie Is. XXII noot 1 en XXXIII noot 1.</div>
<div id="n3461">Het opschrift van Sennacherib geeft als schatting aan eveneens <hi type="italic">dertig talenten goud</hi>, maar niet <hi type="italic">driehonderd,</hi> doch <hi type="italic">achthonderd talenten zilver.</hi> Het verschil ligt in de mindere waarde der Assyrische zilveren talenten.</div>
<div id="n3462">Het Hebr. kan beteekenen dat Ezechias de goudplaten van de deuren des tempels en van de pijlers deed afsnijden. - Het vervolg van het verhaal geeft te kennen dat de Assyrische koning, ondanks de betaalde schatting, de overgeving van Jerusalem bleef eischen. Want het Egyptisch-Ethiopische leger (zie XIX 9) was in aantocht en Sennacherib had de sterke vesting Jerusalem noodig tot dekking van zijne legermacht. Daarom poogde hij door het vertoon van diens krijgstroep (v. 17) Ezechias tot de overgeving der vesting te bewegen. Eene belegering zou hem te veel tijd en moeite (zie XXV 1, 2) gekost hebben.</div>
<div id="n3463"><hi type="italic">Tharthan, Rabsaris</hi> en <hi type="italic">Rabsaces</hi> zijn geen eigennamen, maar namen van waardigheden. <hi type="italic">Tharthan</hi> is Is. XX noot 1 verklaard met ‘opperbevelhebber’; als de eerste genoemde was hij waarschijnlijk het hoofd van het gezantschap. <hi type="italic">Rabsaris</hi> beteekent voor de Hebreërs ‘overste der ontmanden’, maar het zinverband alhier geeft te kennen dat bij de Assyriërs een hoog legeroverste hiermede werd aangeduid. <hi type="italic">Rabsaces</hi> of ‘Rabsjakee’ is in het Hebr. ‘opperschenker’, in het Assyrisch waarschijnlijk ‘opperhoofdman’; deze laatste was de woordvoerder van het gezantschap en wordt Is. XXXVI 2 volg. alléén vermeld.</div>
<div id="n3464">Zie Is. VII noot 4. Zeker lag het hier aangewezen punt in de onmiddellijke nabijheid der stadsmuren; zie v. 26.</div>
<div id="n3465"><hi type="italic">Eliacim</hi> en <hi type="italic">Sobna</hi> zijn wellicht dezelfden als die Is. XXII 15-25 vermeld worden. Zie voor <hi type="italic">hofmeester</hi> III Reg. IV noot 8, voor <hi type="italic">schrijver</hi> en <hi type="italic">kanselier</hi> de noten op II Reg. VIII 16, 17.</div>
<div id="n3466">Den titel <hi type="italic">de groote koning</hi> enz. geven de Assyrische koningen zich ook op de opschriften. De vraag <hi type="italic">wat is dit</hi> enz. geeft te kennen dat de gezindheid van Ezechias en zijn volk sinds het gebeurde in v. 14-16 geheel veranderd was. Fierheid en vertrouwen op God hadden plaats gemaakt voor de laffe vrees; zie noot 15.</div>
<div id="n3467">Naar het Hebr. is de zin waarschijnlijk: Denkt gij dat louter woorden de plaats kunnen innemen van beleid en kracht tot den oorlog?</div>
<div id="n3468">Uit Is. XXIX, XXX en XXXI blijkt, dat er in Jerusalem eene partij was, die, met voorbijgaan van Jehova, <hi type="italic">vertrouwen stelde op Egypte</hi> en in het geheim een verbond met Pharao gesloten had. Zie voor de vergelijking <hi type="italic">rietstok</hi> Ez. XXIX 6, 7 met noot 5.</div>
<div id="n3469">In het meervoud <hi type="italic">gijlieden;</hi> van hier af betreft het gesprokene niet meer rechtstreeks Ezechias, maar zijne staatsdienaren (v. 18) of wel het volk in het algemeen.</div>
<div id="n3470">Zie v. 4. Zij stellen de hervormingsmaatregelen van Ezechias voor als eene oneer aan Juda's God aangedaan. Waarschijnlijk hadden zij daarvan in dien zin gehoord van ontevreden Judeërs of wisten zij althans dat die hervorming aan sommige Judeërs niet welgevallig was.</div>
<div id="n3471">Het Hebr. kan men met de Septuag. vertalen: ‘En nu, ga eene weddingschap aan met mijnen heer’ enz. Eene uitdaging om de Judeërs te doen gevoelen, dat hunne krijgsmacht volstrekt niet in staat was om te strijden met de Assyriërs. <hi type="italic">Paarden</hi> hadden zij niet; zelfs konden zij niet een genoegzaam aantal <hi type="italic">berijders</hi> of ruiters leveren, indien zij twee duizend paarden ten geschenke kregen.</div>
<div id="n3472">Om indruk te maken op de hem aanhoorende Judeërs (v. 26, 27) schrijft de onbeschaamde rabsaces aan zijn volk eene zending toe van Juda's God om hun land te verwoesten.</div>
<div id="n3473">Om den slechten indruk, dien de uitdagende woorden van den rabsaces op het volk konden maken, verzochten zij hem <hi type="italic">Syrisch</hi> of Arameesch te spreken. Dit was de taal van het handelsverkeer tusschen onderscheiden volken van Vóór-Azië, die ook door de ontwikkelde klasse in Juda, niet door het volk, gesproken werd. Het Assyrisch, de moedertaal van den rabsaces, verstonden zij waarschijnlijk niet.</div>
<div id="n3474">Met overdrijving gezegd om den honger en dorst (zie II Par. XXXII 11), die hen bij de belegering wachtte, in al zijne afgrijselijkheid voor te stellen.</div>
<div id="n3475">Beter vertaalt de Vulg. Is. XXXVI 16: ‘Maakt met mij vriendschap’ of vrede, door nl. u aan mij te onderwerpen.</div>
<div id="n3476">Vgl. Deut. VIII 8 en XXXIII 28.</div>
<div id="n3477">Bedoeld zijn de door de Assyriërs overwonnen volken.</div>
<div id="n3478"><hi type="italic">Waar is</hi> enz.; immers naar XIX 18 hadden de Assyriërs de godenbeelden der overwonnen volken <hi type="italic">in het vuur</hi> geworpen. - Zie voor <hi type="italic">Emath</hi> en <hi type="italic">Sepharvaïm</hi> XVII noot 20, waaruit blijkt dat niet Sennacherib zelf, maar zijn voorganger Sargon deze krijgsdaden verricht had. Ook <hi type="italic">Arphad</hi>, de naam van een staat en eene stad in Syrië (zie Is. X noot 8), was volgens de opschriften door Sargon getuchtigd. <hi type="italic">Ana</hi> en <hi type="italic">Ava</hi> zijn Is. XXXVI 19 niet vermeld. Vermoedelijk was <hi type="italic">Ana</hi> eene Babylonische stad op den rechteroever en deels op een eiland van den Euphraat, het tegenwoordige Anat of ʽAnah. <hi type="italic">Ava</hi> wordt door sommigen vereenzelvigd met <hi type="italic">Avah</hi> van XVII 24, zie noot 20 aldaar. - <hi type="italic">Hebben zij</hi>, te weten de goden van <hi type="italic">Samaria</hi>, dit rijk en deze hoofdstad van Israël, <hi type="italic">gered</hi> enz.?</div>
<div id="n3479">De rabsaces hoont <hi type="italic">den Heer</hi>, Jahve, den éénen waren God, dien hij voor niet machtiger houdt dan de goden der overige volken. Dien hoon zal God op hem wreken; zie XIX 35.</div>
<div id="n3480">Deels om de godslasteringen, die zij gehoord hadden, en deels om de droevige tijding, die zij den koning moesten brengen.</div>
<div id="n3481">Om zich boetvaardig voor God te vernederen en zijne hulp af te smeeken.</div>
<div id="n3482"><hi type="italic">De oudsten der priesters</hi> zijn waarschijnlijk de hoofden der priesterklassen; zie Jer. XIX 1. De keuze der gezanten toont in wat hooge achting de <hi type="italic">profeet Isaias</hi> stond. De geloovige koning zocht raad en hulp bij dezen door God aangewezen raadsman.</div>
<div id="n3483">Een beeld van den uitersten nood. Want in zulk een geval is er levensgevaar voor moeder en kind; vgl. Os. XIII 13.</div>
<div id="n3484">In de plaats van <hi type="italic">en te hoonen</hi> enz. heeft het Hebr.. ‘en zal de Heer, uw God, (hem) straffen voor de woorden’ enz.</div>
<div id="n3485"><hi type="italic">Voor de overblijfselen:</hi> volgens de opschriften had Sennacherib een groot aantal Judeërs heengevoerd; daarbij komt het aanzienlijk aantal in dien krijgstocht gesneuvelden.</div>
<div id="n3486"><hi type="italic">Een geest in hem geven</hi> beteekent waarschijnlijk zijnen wil onweerstaanbaar neigen, zoodat hij bij het vernemen <hi type="italic">eener tijding</hi>, de tijding namelijk der in v. 35 vermelde gebeurtenis, naar zijn land terugkeert.</div>
<div id="n3487">Zie voor <hi type="italic">Lobna</hi> VIII noot 23. Vermoedelijk lag het noordwestelijk van Lachis en was dus Sennacherib voor het aanrukkende Ethiopisch-Egyptische leger (v. 9) reeds teruggetrokken.</div>
<div id="n3488">De naam <hi type="italic">Tharaca</hi> wordt gevonden op de Egyptische gedenkteekenen en op de opschriften van Assurbanipal, die na Sennacherib's zoon Asarhaddon over Assyrië heerschte (668-626). In de opschriften van Sennacherib wordt zijn naam niet genoemd; uit deze kan men alleen opmaken dat een Ethiopisch koning de volken van Chanaän en Philisthea bij hunnen opstand tegen Assyrië steunde en met hen tot dat doel een verbond gesloten had. Tharaca was toen nog <hi type="italic">koning van Ethiopië;</hi> eerst later werd hij, blijkens de oude gedenkteekenen, als koning van Egypte erkend.</div>
<div id="n3489">Ditmaal deed Sennacherib aan Ezechias een brief (v. 14) overhandigen, waarin hij ongeveer letterlijk de redeneering van zijn rabsaces herhaalde (XVIII 32-35).</div>
<div id="n3490">Zie voor <hi type="italic">Gozan</hi> XVII noot 9, voor <hi type="italic">Haran</hi> Gen. XI noot 13; <hi type="italic">Reseph</hi>, eene stad, eveneens in Mesopotamië, wordt meermalen op de Assyrische opschriften vermeld. <hi type="italic">Eden</hi> is vermoedelijk het ‘Bit-ʽAdini’ der opschriften, eene landstreek aan den Euphraat (vgl. Ez. XXVII noot 25 en Am. I noot 10), waarin het overigens onbekende <hi type="italic">Thelassar</hi> (‘heuvel van Assur’) zal gelegen hebben. Zie voor het volg. vers XVIII 34.</div>
<div id="n3491">Om die godslasterlijke taal aan den Heer bloot te leggen en Hem te smeeken tegen die godslastering zijne eer te handhaven.</div>
<div id="n3492">Als de God des verbonds; vgl. Exod. XXV 22; I Reg. IV 4; II Reg. VI 2.</div>
<div id="n3493">De God van Israël is de eenige God, de Koning der koningen, de Schepper van den hemel en de aarde, niet een landgod, gelijk de Assyriërs zich dien voorstelden.</div>
<div id="n3494"><hi type="italic">Jerusalem</hi> en <hi type="italic">Sion</hi> (volgens eene, vooral bij de profeten, gewone beeldspraak als een persoon voorgesteld) <hi type="italic">bespot</hi>, het hoofd schuddend, de aftrekkende <hi type="italic">(achter uwen rug)</hi> Assyriërs. De profeet ziet dus de toekomst als reeds tegenwoordig.</div>
<div id="n3495"><hi type="italic">De Heilige van Israël</hi> is in de profetie van Isaias de gewone benaming van God, die, onaantastbaar voor al wat onrein is, de zonde hatend en wrekend, Israël als zijn bondsvolk beschermt en door Israël gediend wordt.</div>
<div id="n3496">In overdrachtelijke taal laat Isaias den koning Sennacherib zijne groote krijgsdaden snoevend vermelden. Den krijgstocht naar Juda stelt hij voor als het bestijgen van de toppen der bergen; de inneming der vele steden en burchten als het doordringen tot den hoogsten top van den Libanon; den behaalden buit als het vellen zijner ceders en (Hebr.) ‘cypressen’. Voor <hi type="italic">het woud van zijnen Karmel</hi> kan men het Hebr. ook vertalen: ‘het woud zijner gaarde’; zie Is. X noot 16. Zie voor de eerste woorden van dit vers de volg. noot.</div>
<div id="n3497">Beter vertaalt de Vulg. Is. XXXVII 25 de eerste woorden van het vers: ‘Ik heb gegraven en (vreemde) wateren gedronken’ En verder naar het Hebr.: ‘en ik doe met mijne voetzolen al de stroomen van Egypte opdrogen’ (vgl. Is. XIX 6). De zin is: Sennacherib's leger weet al de moeilijkheden bij den doortocht van dorre woestijnen te overwinnen, om voort te trekken naar het land van den Nijl, zonder zich door de rivieren en kanalen van dit land te laten ophouden. - Het antwoord des Heeren op die snoevende taal volgt; Hij zegt: wat gij gedaan hebt is mijn werk, niet het uwe.</div>
<div id="n3498">Het Hebr. vertaalt men: ‘Hebt gij niet gehoord dat Ik het van overlang gedaan, het van oude dagen af bereid heb en nu heb doen komen, opdat versterkte steden tot stapels puin zouden verwoest worden’. M.a.w. weet gij niet. Sennacherib, dat gij volgens mijn eeuwig raadsbesluit zijt gesteld tot eene tuchtroede der volken, dat derhalve de verwoestingen door u aangericht de uitvoering mijner wraakgerichten zijn. Door <hi type="italic">de kampende heuvels</hi> verstaat de H. Hiëronymus de elkander bestrijdende vorsten.</div>
<div id="n3499">M.a.w. de inwoners dier ‘versterkte steden’ staan voor Assur's macht en tuchtroede machteloos en verslagen; zij komen om, ondanks hunne kracht, <hi type="italic">als het kruid des velds</hi> enz., dat door de brandende zon van Palestina verschroeit en verdort. Sennacherib was aldus de tuchtroede van den vertoornden God. Maar hij maakte misbruik van zijne macht en keerde die tegen God zelven. Daarom zal ook hij op zijne beurt door God gestraft worden (v. 27 en 28).</div>
<div id="n3500"><hi type="italic">Uw wonen</hi>, Hebr.: ‘uw nederzitten’, enz., d.i. al uw doen en laten, geheel de reeks uwer handelingen; zie Deut. XXXI noot 2. <hi type="italic">Uw woeden tegen Mij</hi>, door Mij op dezelfde wijze als de goden der heidenen te dreigen.</div>
<div id="n3501">Op de Assyrische opschriften ziet men krijgsgevangenen afgebeeld met een <hi type="italic">ring</hi> of haak door den neus of de lippen, waaraan de <hi type="italic">toom</hi> is vastgemaakt (zie II Par. XXXIII noot 6). De zin is: de oppermachtige God zal den trotschen Sennacherib dwingen terug te keeren naar zijn land.</div>
<div id="n3502"><hi type="italic">Het teeken</hi> der bevrijding van de Assyriërs zal hierin bestaan: <hi type="italic">Eet dit jaar</hi> (Hebr.) ‘het uitgevallene’, d.i. wat vanzelf opschiet uit het zaad, dat bij het oogsten in het vorige jaar is uitgevallen. Toen hadden zij in den herfst niet kunnen zaaien om den inval der Assyriërs. Om dezelfde reden kunnen zij ook dit jaar niet meer zaaien, zoodat zij in <hi type="italic">het tweede</hi> of naastvolgende <hi type="italic">jaar</hi> zullen eten <hi type="italic">wat</hi> ook dan nog <hi type="italic">vanzelf opschiet.</hi> Maar dan zullen zij in den herfst kunnen <hi type="italic">zaaien</hi> en verder geregeld kunnen oogsten, omdat de Assyriërs dan afgetrokken zijn.</div>
<div id="n3503">Aan de overblijfselen uit den krijg met zijne gevolgen voorspelt de profeet, gelijk elders in zijne profetie (Is. XXIX 19; XXX 23; XXXII 1; XXXIII 16), vruchtbaarheid en voorspoed. <hi type="italic">De ijver</hi> van God voor zijn volk en voor zijne eer is het onderpand voor de vervulling dezer belofte.</div>
<div id="n3504">God zal Jerusalem <hi type="italic">beschermen</hi> om wille van zijne eigene eer en om de belofte aan David toegezegd (de belofte van het eeuwige koningschap in en door den Messias) in vervulling te doen gaan (vgl. III Reg. XI 11-13, 32-39; XV 4, 5; IV Reg. VIII 19 en Is. IX 7; XI 1, 10; XVI 5 enz.).</div>
<div id="n3505">De woorden <hi type="italic">in dien nacht</hi> ontbreken in Is. XXXVII 36; de Septuag. heeft alleen: ‘het geschiedde des nachts’. Zij beteekenen niet: in den nacht onmiddellijk na de voorafgaande godspraak; zie v. 29. De zin is: in dien gedenkwaardigen nacht. De <hi type="italic">engel des Heeren</hi> is de volvoerder van Gods wraakgericht. Hoe hij <hi type="italic">versloeg</hi>, zegt het verhaal niet; wellicht door de pest (vgl. II Reg. XXIV 15, 16). <hi type="italic">Waar</hi> dit geschiedde wordt evenmin vermeld; genoegzaam zeker in Juda, want de eer van Juda's God moest gewroken worden; vermoedelijk in de legerplaats rondom Jerusalem. Het is niet te verwonderen, dat de Assyrische opschriften zwijgen over dezen smadelijken terugtocht van Sennacherib's leger. Van nederlagen spreken zij niet.</div>
<div id="n3506">Ook het cylinderopschrift van Sennacherib zegt dat hij naar Ninive terugkeerde, zonder echter te vermelden op wat wijze of om welke reden; evenmin bericht het iets van het aantal krijgsgevangenen, buitgemaakte strijdwagens enz., wat anders in den regel het begin en het einde is der Assyrische zegetijdingen. - Sennacherib <hi type="italic">bleef</hi> te Ninive, nl. met betrekking tot Juda, m.a.w. hij deed geen nieuwen krijgstocht meer naar de landen van het Westen; naar andere landstreken echter ondernam hij in de nog volgende twintig jaren zijner regeering, blijkens de opschriften, meerdere groote of kleine krijgstochten.</div>
<div id="n3507">De verhaler bericht nog alleen de vervulling der profetie van v. 7. Uit de opschriften blijkt, dat Sennacherib tot 681 geregeerd heeft. De hier verhaalde gebeurtenis had dus ruim twintig jaren na den aftocht uit Juda plaats. Een Assyrische god <hi type="italic">Nesroch</hi> of (Hebr.) ‘Nisroch’ is tot dusver onbekend; wellicht is de naam foutief overgeleverd; de Septuag. heeft ‘Assarach’, wat men met den god ‘Assur’ in verband brengt. <hi type="italic">Adramelech</hi> is XVII 31 de naam ook eener godheid; bij de Assyriërs en de Hebreërs zijn de eigennamen van personen niet zelden uit godsnamen samengesteld. <hi type="italic">Sarasar</hi>, Hebr.: ‘Sjaretser’, is vermoedelijk het Assyrische Sar-usur of Sar-etir, welken naam waarschijnlijk volgens een Assyrisch opschrift de broeder van Asarhaddon droeg, die door dezen in 681 werd verdreven. Het Hebr. noemt meer bepaald <hi type="italic">het land Ararat,</hi> dat in <hi type="italic">het land der Armeniërs,</hi> buiten de grens van het Assyrische rijk, gelegen was. De zoogenaamde Babylonische Kroniek bericht eveneens dat Sennacherib door zijn zoon gedood werd. <hi type="italic">Zijn zoon</hi> en opvolger <hi type="italic">Asarhaddon</hi> regeerde van 681 tot 668.</div>
<div id="n3508"><hi type="italic">In die dagen</hi> is eene vage tijdsbepaling. Daar Ezechias volgens v. 6 na zijne genezing nog vijftien jaar heeft geregeerd en in 698 is gestorven, moet het hier verhaalde in 714 of 713 hebben plaats gehad, zoodat de tijdsbepaling van XVIII 13 ‘in het veertiende jaar van koning Ezechias’ wellicht oorspronkelijk bij het verhaal zijner genezing gestaan heeft. Dit feit gebeurde vóór den inval en de wonderbare bevrijding uit de handen van Sennacherib, zooals blijkt uit de woorden van v. 6: ‘Ik zal u en deze stad redden uit de hand van den koning der Assyriërs’; zie ook v. 13.</div>
<div id="n3509">De ziekte van Ezechias was van dien aard, dat hij daaraan natuurlijkerwijze zeker en spoedig zou sterven. Hiervan verwittigt hem de profeet namens God.</div>
<div id="n3510">Vgl. XVIII 3-7 en II Par. XXIX-XXXI. Getrouwheid aan God werd volgens Deut. V 33 beloond met een lang en gelukkig leven; een vroege dood werd als straf voor goddeloosheid beschouwd (vgl. Ps. LIV 24). Ezechias was toen waarschijnlijk negen en dertig jaar oud (vgl. XVIII 2 met XX noot 1).</div>
<div id="n3511">Zie XIX 34.</div>
<div id="n3512">Door <hi type="italic">een vijgenkoek</hi>, een verzachtend en het gezwel rijpend middel, wilde God genezing schenken, evenals Hij door het Jordaanwater (V 10) Naäman deed herstellen.</div>
<div id="n3513">Over de wijze, waarop dit wonder geschiedde, geeft het verhaal geen nadere toelichting. Den <hi type="italic">uurwijzer</hi>, Hebr.: ‘de treden’, <hi type="italic">van Achaz</hi> houdt men voor een zonnewijzer, dien de laatstgenoemde koning naar Assyrisch model (zie XVI noot 18) zal hebben doen vervaardigen. Men kan denken aan eene vrijstaande zuil, die rondom omgeven was met een trap, op welker treden de schaduw van de klimmende of dalende zon zich afteekende, zoodat de stand van de schaduw den tijd van den dag bepaalde. - Dit wonder was een werkelijk <hi type="italic">teeken</hi> van de beloofde levensverlenging: Ezechias' levensdag, die ten ondergang neigde, keerde door Gods goedheid als het ware naar den middag terug. In het gelijkluidende verhaal Is. XXXVIII volgt hier de lofzang van Ezechias op zijne ziekte en genezing (t.a.p. 9-20).</div>
<div id="n3514">Voor <hi type="italic">Berodach</hi> leest men beter met oude vertalingen, eenige Hebr. handschriften en Is. XXXIX 1, overeenkomstig de Assyrische opschriften, <hi type="italic">Merodach.</hi> Deze koning Merodach-Baladan regeerde over Babylon van 721 tot 710, toen hij door Sargon overwonnen en gevangen genomen werd. Zijn gezantschap kwam, waarschijnlijk in 713, Ezechias gelukwenschen met zijne genezing, vermoedelijk met het oogmerk hem over te halen tot een verbond tegen Assyrië. Hiertoe zullen de <hi type="italic">geschenken</hi> gediend hebben.</div>
<div id="n3515">Die blijdschap is nog beter verklaarbaar in de veronderstelling, dat de <hi type="italic">brief</hi> (v. 12) voorstellen van een verbond tegen Assyrië bevatte; want Ezechias weigerde het zware juk van Assyrië te dragen (XVIII 7); het toonen van zijne schatten diende dan eveneens tot hetzelfde doel, zich nl. een waardig bondgenoot van Babylon te bewijzen.</div>
<div id="n3516">Zie Is. XXXIX noot 2. De schatkamers van Ezechias waren nog gevuld met goud en zilver; bijgevolg gebeurde dit vóór het verhaalde XVIII 14-16, d.w.z. vóór den inval der Assyriërs; zie XVIII noot 12.</div>
<div id="n3517">Uit zijne woorden spreekt ijdelheid en hoogmoed; vgl. II Par. XXXII 25.</div>
<div id="n3518">Isaias voorspelt den koning de rampzaligste toekomst en de smaadvolste vernedering van zijn geslacht, om hem te straffen niet alleen voor zijnen hoogmoed, maar ook voor zijn heulen met de heidensche machten; dit toch was in strijd met de roeping en de waardigheid van Gods bondsvolk. Zie verder Is. XXXIX noot 3.</div>
<div id="n3519">Ezechias neemt de straf met een ootmoedig hart en in nederige onderwerping aan; vgl. II Par. XXXII 26<hi type="italic">a.</hi></div>
<div id="n3520">Vóór deze laatste woorden van Ezechias herhaalt het Hebr. en de Vulgaat Is. XXXIX 8<hi type="italic">b</hi>: ‘en hij zeide’; deze herhaling geeft te kennen dat Ezechias deze laatste woorden niet onmiddellijk na de voorafgaande sprak. Werkelijk geeft II Par. XXXII 26<hi type="italic">b</hi> te verstaan dat Isaias hem beloofde: de straf des Heeren zou niet in zijne dagen komen. Dit dankbaar aanhoorende, zeide Ezechias: <hi type="italic">moge er vrede en trouw</hi> (het Hebr. kan ook ‘veiligheid’ beteekenen) <hi type="italic">zijn</hi> enz.</div>
<div id="n3521">Zie omtrent de waterwerken van Ezechias II Par. XXXII noot 4 en 16.</div>
<div id="n3522">Zie II Par. XXXII 33 nadere berichten omtrent zijn dood, begrafenis en uitvaart.</div>
<div id="n3523">Zie XVIII 4.</div>
<div id="n3524">Hebr.: ‘een asjera’, zie III Reg. XIV noot 13 en 20.</div>
<div id="n3525">In het voorhof der priesters en in het buitenste voorhof; zie III Reg. VI 36 en VII 12.</div>
<div id="n3526">Zie XVI 3 en vgl. voor het volgende Deut. XVIII 10 volg.</div>
<div id="n3527">Het asjera-beeld (zie v. 3) zette hij in den tempel, ‘aan den ingang der poort van het binnenste voorhof’, indien althans Ez. VIII. 3, 5 daarop doelt; zie t.a.p. noot 3 en vgl. II Par. XXXIII 7, 15.</div>
<div id="n3528">Vgl. II Reg. VII 10; III Reg. IX 6 volg.</div>
<div id="n3529">Zie III Reg. XXI 26.</div>
<div id="n3530">Zulk een geweldigen indruk zal de tijding van dat ontzettend ongeluk maken; zie I Reg. III 11 en vgl. Jer. XIX 3.</div>
<div id="n3531">Zie voor deze beeldspraak Is. XXXIV noot 10. De zin is: Ik zal Jerusalem verwoesten en verdelgen, evenals Samaria verwoest en Achab's huis verdelgd is.</div>
<div id="n3532">Hebr. ‘gelijk men een schotel uitwischt: men wischt dien uit en keert hem om’, zoodat er niets, geen droppel, in blijft. Naar de Vulgaat is de beeldspraak ontleend aan de met was bestreken tafels, waarop men met de eene zijde der stift schreef en met de andere zijde het geschrevene uitwischte.</div>
<div id="n3533">Na de verstrooiing der tien stammen heet Juda <hi type="italic">de overblijfselen</hi> enz.</div>
<div id="n3534">d.i. Boordevol.</div>
<div id="n3535">II Par. XXXIII verhaalt dat hij, gevankelijk naar Babylon gevoerd, zich heeft verootmoedigd, op den troon hersteld is (v. 11-13) en van toen af tot aan zijnen dood geijverd heeft voor den waren godsdienst (v. 14-20). Vgl. voor de geloofwaardigheid dezer gebeurtenissen de aanteekeningen aldaar.</div>
<div id="n3536"><hi type="italic">Oza</hi> was misschien de vroegere bezitter, maar zoowel de persoon als de plaats zijn onbekend. Na Achaz (XVI 20) is geen koning meer in de Stad van David begraven.</div>
<div id="n3537"><hi type="italic">Jeteba</hi>, Hebr.: ‘Jotba’, is vermoedelijk het tegenwoordige Jetma, zeven kilom. ten N. van Silo.</div>
<div id="n3538">Wederom kwam <hi type="italic">het volk</hi> tusschenbeide bij de aanstelling van Josias tot koning. Zie XIV noot 16.</div>
<div id="n3539">In de vlakte van Juda bij Lachis, Jos. XV 39.</div>
<div id="n3540">Vgl. Eccli. XLIX 1-4 en Jer. XXII 15 volg.; zie het aanvullende verhaal II Par. XXXIV.</div>
<div id="n3541">Toen hij sinds zijn twaalfde jaar het land en den tempel reeds gereinigd had (II Par. XXXIV 3-8<hi type="italic">a</hi>). Ook waren in dit <hi type="italic">achttiende jaar</hi> de herstellingswerken aan den tempel reeds begonnen en nog in vollen gang, zie v. 5 en 6. Het was bij die gelegenheid, dat het Boek der Wet in den tempel gevonden werd, wat aanleiding gaf tot de hernieuwing van het verbond, gelijk hier verder verhaald wordt.</div>
<div id="n3542"><hi type="italic">Saphan</hi> was de vader van Ahicam, zie Jer. XXVI 24 met noot 16, en <hi type="italic">schrijver</hi>, zie de noot op II Reg. VIII 17. Met dezen zond Josias den overste der stad en den kanselier, zie II Par. XXXIV 8.</div>
<div id="n3543">Hebr.: ‘Ga naar.... Helcias, om het bedrag op te maken van het geld’ enz. Dezelfde maatregelen waren genomen om het herstel van den tempel te bekostigen, als ten tijde van Joas (XII 4-10). Sinds was er omstreeks anderhalve eeuw verloopen en behoefde de tempel noodzakelijk herstel, vooral omdat de eeredienst en dus ook de tempel onder Manasses verwaarloosd waren.</div>
<div id="n3544">Vgl. XII 15.</div>
<div id="n3545"><hi type="italic">Het Boek der Wet</hi> is volgens niet weinigen het boek Deuteronomium, waarschijnlijker echter de gansche Pentateuch. Zie Deut. XXXI noot 4. Deze laatste verklaring vindt ook steun in XXIII 21-23, alwaar Josias gelast het Paschen te vieren ‘naar hetgeen <hi type="italic">in dit Boek</hi>’ (zie t.a.p. noot 27), d.i. in het teruggevonden Boek der Wet, ‘geschreven staat’. De voorschriften nu betreffende het Paaschfeest vindt men niet in Deuteronomium. Want Deut. XVI 1-8 is zoo beknopt en onvolledig, dat noch de bepaling van den dag noch de wet betreffende het slachten en eten van het Paaschlam er gelezen wordt. Zie daarentegen de voorschriften van Exod. XII 1-28; Lev. XXIII 5-8; Num. IX 2-5; XXVIII 16, 17. - Juister zegt II Par. XXXIV 14 ‘het Boek van de Wet des Heeren <hi type="italic">door de hand van Moses</hi>’, wat zeer goed kan beteekenen: de boekrol door de hand van Moses geschreven of het eigen handschrift van Moses. Nadat Moses toch (Deut. XXXI 24-26) ‘de woorden dezer wet’ in een boek geschreven had, gebood hij aan de levieten: ‘Neemt dit boek en plaatst het ter zijde van de ark des verbonds’. Met de ark des Heeren en den tabernakel des verbonds werden ook ‘al de heilige voorwerpen’, die vroeger in den tabernakel waren, derhalve ook het Boek der Wet, in den tempel van Salomon overgebracht (III Reg. VIII 4). Volgens de lezing van het Hebr. en de Vulgaat II Par. XXXV 3 gebood Josias de ark in het heiligdom des tempels te plaatsen; zij was daaruit weggenomen waarschijnlijk door Manasses, den onteerder van het heiligdom. En bij die gelegenheid zal ook het Boek der Wet van zijne plaats ter zijde van de ark weggenomen en vermoedelijk in de schatkist geborgen zijn, alwaar Helcias het terugvond.</div>
<div id="n3546">Niet het geheele Boek der Wet, maar de voornaamste gedeelten, o.a. de straffen, uitgesproken tegen de overtreders der Wet (Lev. XXVI 3-41; Deut. XXVIII), werden den koning voorgelezen; zie v. 13, 16 en 19. Hij <hi type="italic">scheurde zijne kleederen</hi> van schrik en berouw, omdat Gods gramschap was uitgetart door zijn volk, dat zoover was afgeweken van de eischen, welke Gods wet stelde. Wat de reden is, waarom de voorlezing der Wet op Josias zulk een indruk maakte, wordt niet bepaaldelijk aangegeven. Maar voor de hand ligt de veronderstelling, dat het Boek der Wet het eigen handschrift van Moses was, hetwelk zoowel om zijne oudheid als om de hand, die het had geschreven, eerbiedwaardig was. Overeenkomstig de eigen woorden van Moses (Deut. XXXI 26) getuigde thans dat Boek tegen het weerspannige Israël. - De veronderstelling van sommigen dat het Boek der Wet toen niet gevonden, maar voor het eerst bekend gemaakt werd, is rechtstreeks in strijd met de tekstwoorden; zie v. 8, 13 en XXIII 24: <hi type="italic">gevonden.</hi></div>
<div id="n3547"><hi type="italic">Ahicam</hi> was de beschermer van Jeremias (Jer. XXVI 24). Vgl. voor <hi type="italic">Achobor</hi> Jer. XXXVI 12 met XXVI 22.</div>
<div id="n3548"><hi type="italic">Holda</hi>, de profetes, stond, blijkens het tot haar gezonden gezantschap, in hoog aanzien. De <hi type="italic">kleederbewaarder</hi> had het toezicht over de koninklijke of priesterlijke kleederen. <hi type="italic">Het tweede stadsgedeelte</hi>, eigenlijk de tweede stad, is ook Soph. I 10 vermeld; zie noot 10 aldaar.</div>
<div id="n3549">De vertegenwoordigers des volks.</div>
<div id="n3550"><hi type="italic">De profeten</hi>, o.a. Jeremias, Baruch en Sophonias. De Chaldeeuwsche paraphrase verstaat dit in oneigenlijken zin van de schriftgeleerden of de verklaarders der Wet. Il Par. XXXIV 30 noemt in hunne plaats ‘de levieten’.</div>
<div id="n3551">Deze voorlezing der Wet, den grondslag van het tusschen God en het volk gesloten verbond - en daarom <hi type="italic">het boek des verbonds</hi> geheeten - geschiedde waarschijnlijk op een der groote feestdagen, waarop het gansche volk in den tempel bijeenkwam.</div>
<div id="n3552">Naar II Par. XXXIV 31 stond de koning op zijn gestoelte. Zie IV Reg. XI noot 21.</div>
<div id="n3553">Wat hier tot v. 20 volgt, gebeurde niet in het <hi type="italic">achttiende</hi> jaar, na de vinding en de voorlezing van het wetboek, maar blijkens II Par. XXXIV 3-13 reeds van het <hi type="italic">twaalfde</hi> jaar zijner regeering. Toen begon hij den tempel, de stad en het land van de afgoderij te reinigen.</div>
<div id="n3554"><hi type="italic">De priesters van den tweeden rang</hi> beteekenen volgens de meesten de gewone priesters in tegenstelling met den hoogepriester; maar waarschijnlijker zijn de voornaamste <hi type="italic">levieten</hi> bedoeld, die met <hi type="italic">de deurwachters</hi>, eveneens <hi type="italic">levieten</hi> (II Par. XXXV 15), onder de leiding en het toezicht van <hi type="italic">den hoogepriester Helcias</hi> den tempel moesten reinigen. Die benaming zal aan die levieten gegeven zijn, sinds hun aanzien, vooral onder Ezechias (II Par. XXX 15, 21, 22, 27) en onder Josias (II Par. XXXV 3-16) was toegenomen. Vgl. II Par. XIII 9, 10, 11 en zie XXV 18 en Jer. LII 24. Vgl. XII 9, waar <hi type="italic">de deurwachters</hi> priesters genoemd worden, waarschijnlijk in denzelfden zin, priesters van den tweeden rang of levieten.</div>
<div id="n3555">Altaren, gereedschap voor het offeren enz.</div>
<div id="n3556">d.i. Voor de Asjera, hier den naam der godin; vgl. III Reg. XIV noot 13 en IV Reg. XXI 7; voor het hier volgende XXI 3.</div>
<div id="n3557"><hi type="italic">Hij verbrandde die</hi> onreine voorwerpen, overeenkomstig Deut. VII 25 en XII 3, <hi type="italic">buiten</hi> de heilige stad <hi type="italic">in het dal.</hi> Hebr.: ‘in de velden’, <hi type="italic">van den Cedron</hi>, zie III Reg. II noot 31. Waarom men <hi type="italic">het stof</hi> daarvan naar <hi type="italic">Bethel</hi> droeg? Waarschijnlijk om dien hoofdzetel van den vroegeren kalverendienst te verontreinigen.</div>
<div id="n3558">Hebr.: ‘Hij zette de <hi type="italic">kemarim</hi> af’; dit woord, Os. X 5 en Soph. I 4 door <hi type="italic">aeditui</hi>, d.i. altaardienaars, vertaald, beteekent hier waarschijnlijk de priesters, die niet van Levietische afkomst waren; zie v. 8. De aanstonds genoemde <hi type="italic">koningen</hi> zijn Achaz, Manasses en Amon.</div>
<div id="n3559">De asjera, het zinnebeeld der godin. Zie noot 8.</div>
<div id="n3560">Op de gemeene begraafplaats (vgl. Jer. XXVI 23), alwaar ook degenen begraven waren, ‘die gewoon waren geweest aan hen (de afgoden) te offeren’, zegt II Par. XXXIV 4.</div>
<div id="n3561">In het buitenste voorhof van <hi type="italic">het huis des Heeren</hi> stonden nog <hi type="italic">de huisjes</hi> of tenten <hi type="italic">der verwijfden</hi> (zie III Reg. XIV 24 met noot 21), <hi type="italic">te wier dienste</hi> enz., Hebr.: ‘waar de vrouwen huizen (volgens de Grieksche en Syrische vertalingen: “kleeden” of spreien) weefden voor de Asjera’. Wat dit eigenlijk beteekent, weet men niet.</div>
<div id="n3562">Deze <hi type="italic">priesters</hi> waren blijkens v. 9 Aäronietische priesters, die hunne waardigheid onteerd hadden door op de hoogten in Juda (Hebr.) ‘het offer te ontsteken’; bij het afschaffen dier hoogten verplaatste de koning deze priesters naar Jerusalem (v. 9). <hi type="italic">Van Gabaä</hi>, de noordelijkste, <hi type="italic">tot Bersabee</hi>, de zuidelijkste stad van Juda.</div>
<div id="n3563">Hebr.: ‘en hij brak de hoogten der <hi type="italic">poorten</hi> af’, zoowel die hoogte, welke zich bevond <hi type="italic">aan den ingang der poort van Josue....</hi>, als die, welke <hi type="italic">gelegen was aan de linkerzijde</hi> (Hebr.) ‘van wie de stadspoort binnenkwam’. Dit is vermoedelijk de zin, daar er van poorten in het meervoud sprake is. Waar die poorten gelegen waren, weten wij niet.</div>
<div id="n3564">De hoogtenpriesters van v. 8 werden van hunne bediening vervallen verklaard; alleen mochten zij eten <hi type="italic">van</hi> de offeranden van <hi type="italic">het ongedeesemde brood</hi> (Lev. VI 16), niet echter in de heilige plaats, maar <hi type="italic">te midden hunner broeders</hi>, de overige priesters van Jerusalem. Aldus werden zij gelijk gesteld met de priesters, aan wie uit hoofde van een lichaamsgebrek de uitoefening van het priesterschap verboden was (Lev. XXI 16-24).</div>
<div id="n3565">Zie voor <hi type="italic">het Topheth</hi> Jer. VII noot 26; voor <hi type="italic">het dal van den zoon van Ennom</hi> Jos. XV noot 8; voor <hi type="italic">het toewijden aan den Moloch door het vuur</hi> Lev. XVIII noot 12.</div>
<div id="n3566">De <hi type="italic">paarden</hi>, waarschijnlijk levende (geen steenen of metalen) paarden, die bij de godsdienstplechtigheden <hi type="italic">ter eere van de zon</hi> of van den zonnegod voor de <hi type="italic">zonnewagens</hi> werden gespannen, waren naar het Hebr. geplaatst ‘aan den ingang van het huis des Heeren, die voerde naar de kamer (eene woning of zaal of bewaarplaats, in een der voorhoven; zie Jer. XXXV noot 3 en Ez. XL noot 23) van den kamerdienaar Nathanmelech (een onbekend persoon; de Septuag. vertaalt: “van Nathan, des konings kamerdienaar”), in de Pharvarim’ (een tempelmagazijn; zie I Par. XXVI noot 18).</div>
<div id="n3567">De <hi type="italic">altaren, op het dak der opperzaal van Achaz</hi>, volgens sommigen in den tempel, waarschijnlijker echter in het koninklijk paleis opgericht, waren ‘aan het heer des hemels’ gewijd; zie Jer. XIX 13; XXXII 29 en Soph. I 5. Zie voor <hi type="italic">de altaren, die Manasses</hi> enz., XXI 5.</div>
<div id="n3568">Zie III Reg. XI 5, 7 met de noten 5 en 6. Voor <hi type="italic">den Berg der Ergernis</hi> heeft het tegenwoordige Hebr. ‘den Berg van het Verderf’, volgens andere klinkers echter: ‘den Olijfberg’. De tekst zegt <hi type="italic">verontreinigde</hi>, wat van de plaatsen kan verstaan worden, waar zij voorheen stonden; immers koning Ezechias had die hoogten ter eere der genoemde afgoden afgeschaft; zie II Par. XXXI 1. Waarmede de koning ze <hi type="italic">verontreinigde</hi>, wordt gezegd in v. 14<hi type="italic">b.</hi></div>
<div id="n3569">Hebr.: ‘de asjerim’; zie noot 11 en III Reg. XIV noot 13 en voor hetgeen volgt t.a.p. XIII noot 2.</div>
<div id="n3570">Tot in het vroegere Tienstammenrijk breidde Josias zijne hervorming van den eeredienst uit. Aldaar kon hij zijn gezag doen gelden, dewijl na den dood van Assurbanipal (626) de macht van Assyrië was gebroken en de achtergebleven bewoners, blijkens II Par. XXXIV 9, Josias en zijne hervorming niet ongenegen waren. De tekst onderscheidt <hi type="italic">het altaar</hi> van <hi type="italic">de hoogte,</hi> wat den hoogtetempel beteekent. Van het gouden kalf zelf is geen sprake; Os. X 5 geeft te kennen dat het door de Assyriërs is medegevoerd; hiervoor hadden de volksplanters hunne eigen afgoden in de plaats gesteld (IV Reg. XVII 29). Zie voor <hi type="italic">het bosch</hi>, Hebr.: ‘de asjera’, noot 11.</div>
<div id="n3571">Zie III Reg. XIII 2 aan het einde.</div>
<div id="n3572">In het verhaal van III Reg. XIII 30-32 is van geen <hi type="italic">grafsteen</hi> sprake. Die zal dus later zijn opgericht om den profeet te eeren. Zie Gen. XXXV 20.</div>
<div id="n3573">Volgens deze woorden was ‘de oude profeet’ (III Reg. XIII 11 volg.) <hi type="italic">uit Samaria</hi> afkomstig.</div>
<div id="n3574">Hiermede handelde Josias overeenkomstig de voorspelling van denzelfden profeet uit Juda; zie III Reg. XIII 32 aan het einde met noot 15.</div>
<div id="n3575">Zie III Reg. XIII 2, alwaar dezelfde profeet dit voorspeld had. Josias bracht de hoogtenpriesters om het leven overeenkomstig het voorschrift van Deut. XVII 2-7. <hi type="italic">Op de altaren</hi>, die zij bedienden, slachtte hij hen, ten einde de altaren te verontreinigen; hiertoe diende ook het volgende.</div>
<div id="n3576">Het verhaal van II Par. XXXV 1-19 betreffende het luisterrijke vieren van dit Paaschfeest is veel uitvoeriger. Hebr.: ‘in <hi type="italic">dit</hi> boek van het verbond’, in het teruggevonden wetboek.</div>
<div id="n3577"><hi type="italic">Zulk een Paschen</hi>, waarbij al de voorschriften der Wet (zie de aangehaalde plaatsen in XXII noot 7) zoo stiptelijk onderhouden werden, <hi type="italic">was niet gevierd</hi> enz. Zelfs Ezechias had bij de plechtige viering van zijn Paaschfeest niet alles op streng wettelijke wijze kunnen doen; zie II Par. XXX 2 volg. en 17-20.</div>
<div id="n3578">Zie Deut. XVII 11; Num. XXII 5. Voor <hi type="italic">de afbeeldingen der afgoden</hi> heeft het Hebr.: ‘de huisgoden’; zie Gen. XXXI 19.</div>
<div id="n3579">Niemand der vorige of volgende koningen van Juda evenaarde hem in ijver voor den eeredienst van God. Vgl. XVIII 5 en Jer. XXII 15 volg. Zie voor de uitdrukking <hi type="italic">met geheel zijn hart</hi> enz. Deut. VI 5.</div>
<div id="n3580">Gods toorn bleef onverzoend, omdat het volk zich niet van ganscher harte had bekeerd; vgl. o.a. Jer. XI. Zie het door God uitgesproken vonnis om de zonden van <hi type="italic">Manasses</hi> XXI 10-15 en XXII 15-17. Vgl. Jer. XV 4.</div>
<div id="n3581">Zie XVII 20, 23.</div>
<div id="n3582">Dit geschiedde in het jaar 610, kort na de troonsbestijging van Nechao II (zie Jer. XLVI noot 3). <hi type="italic">Mageddo</hi> of Megiddo lag ten zuidwesten der vlakte van Jezraël. - Nauwkeuriger dan hier wordt II Par. XXXV 20-25 deze veldtocht en het uiteinde van Josias beschreven, zie t.a.p. noot 19. - <hi type="italic">Zoodra hij</hi>, Nechao, <hi type="italic">hem</hi>, d.i. Josias, zag, d.w.z. bij het eerste handgemeen worden, werd Josias, naar het verhaal van II Par., doodelijk gewond en op een anderen wagen weggevoerd.</div>
<div id="n3583">Bijgevolg was Josias aan de bekomen wonde gestorven, voordat hij van Mageddo naar Jerusalem gebracht werd. Dienvolgens moet de tekst van II Par. t.a.p. v. 24 (‘en zij brachten hem naar Jerusalem, en hij stierf, en hij werd begraven’) in dien zin verklaard worden.</div>
<div id="n3584">Het volk koos niet den ouderen zoon Joakim, maar den jongeren <hi type="italic">Joachaz</hi> (vgl. v. 31 met 36), waarschijnlijk omdat het van hem betere verwachtingen koesterde. Jer. XXII 10 volg. heet hij Sellum.</div>
<div id="n3585">Zie voor <hi type="italic">Lobna</hi> VIII noot 23.</div>
<div id="n3586">Volgens Ez. XIX 3, alwaar hoogstwaarschijnlijk van hem sprake is, was hij een tiran. Zie ook Jer. XXII 10-12.</div>
<div id="n3587">Volgens Flav. Josephus (Antiq. X 5, 2) had Nechao den koning Joachaz naar Syrië ontboden; hij sloeg hem in boeien te <hi type="italic">Rebla</hi>, eene stad in Syrië aan den Orontes, in eene vruchtbare vallei, waar ook later Nabuchodonosor zijne legerplaats had (XXV 21 en Jer. XXXIX 5; LII 9 volg). Zie voor <hi type="italic">het land Emath</hi> met de hoofdplaats van dien naam II Par. VII noot 7.</div>
<div id="n3588">Volgens de Grieksche en de Syrische vertaling <hi type="italic">tien</hi> talenten goud.</div>
<div id="n3589">Nechao stelt zich aan als heer en meester in Juda. Als zoodanig veranderde hij ook den naam <hi type="italic">Eliacim</hi> (d.i. God bevestigt) in <hi type="italic">Joakim</hi> (d.i. Jahwe bevestigt), om den koning van Juda aan zijne onderworpenheid te herinneren; zie Gen. XLI 45 en Dan. I 7.</div>
<div id="n3590">Eene nieuwe schatting na die van v. 33 was aan Juda opgelegd.</div>
<div id="n3591"><hi type="italic">Ruma</hi> is vermoedelijk ook Jos. XV 52 vermeld.</div>
<div id="n3592">Zie aangaande hem Jer. XXII 13-19; XXVI 20-23 en XXXVI.</div>
<div id="n3593">Na Ninive te hebben veroverd (waarschijnlijk in het jaar 606), had Nabopalassar, de koning van Babylon, zijn rijk in het Westen te bevestigen, nl. in Syrië en Palestina, voornamelijk tegen Egypte. Naar Berosus verhaalt (in een fragment door Flav. Jos. bewaard), droeg Nabopalassar zijnen zoon <hi type="italic">Nabuchodonosor</hi> (zie Jer. XXI noot 3) op, Egypte te onderwerpen. Deze versloeg het Egyptische leger bij Karchemis, nog bij het leven zijns vaders, waarschijnlijk tegen het einde van 606. Onmiddellijk na die overwinning <hi type="italic">trok Nabuchodonosor op</hi> naar Syrië en Palestina om verder in Egypte binnen te dringen. Reeds was hij tot aan de grenzen van dit land gekomen, toen hij de tijding vernam, dat zijn vader was gestorven (in de lente van 605); daarom trok hij naar Babel terug, ten einde in zijne hoofdstad de regeering te aanvaarden, terwijl hij de Joodsche, Phenicische en Syrische krijgsgevangenen, zoo verhaalt Berosus verder, in de handen zijner krijgsoversten stelde. Hij had dus toen reeds tegen Juda gestreden. Van dezen eersten krijgstocht van Nabuchodonosor tegen Juda wordt ook II Par. XXXVI 6 (zie noot 4) en Dan. I 1 (zie noot 1) gesproken; zie Jer. XXV noot 1.</div>
<div id="n3594"><hi type="italic">De Heer zond</hi> die stroopbenden, in zooverre Hij, die in zijne gerechtigheid den val van Juda bereidde, dit beschikt had. Waarschijnlijk kwamen zij op last of op aansporen van Nabuchodonosor, die zijne legermacht elders noodig zal hebben gehad. <hi type="italic">De Chaldeën</hi> zijn de bewoners van Babylonië. De drie andere genoemde volken, <hi type="italic">Syrië, Moab</hi> en <hi type="italic">Ammon</hi>, waren toen nog aan Babylon onderdanig. Niet lang daarna verbonden zich de twee laatstgenoemde met Juda tot een gezamenlijken opstand tegen Nabuchodonosor; zie Jer. XXVII 1-11.</div>
<div id="n3595">Zie XXI 10-16.</div>
<div id="n3596">Vgl. Jer. XV 1-9.</div>
<div id="n3597">Dit is de laatste maal dat dit geschrift wordt aangehaald; het liep wellicht niet verder dan tot en met de regeering van Joakim.</div>
<div id="n3598">Zie aangaande zijne begrafenis de profetie Jer. XXII 19 en XXXVI 30.</div>
<div id="n3599">Deze bemerking dient ter verklaring waarom Juda geene hulp van zijn vroegeren bondgenoot kon verwachten. <hi type="italic">De koning van Egypte</hi> is de laatstgenoemde (XXIII 34) ‘Pharao Nechao’. Nabuchodonosor had <hi type="italic">alles</hi> genomen wat aan Pharao <hi type="italic">in Azië</hi> had toebehoord, te weten <hi type="italic">van de beek van Egypte af.</hi> zie Gen. XVI noot 14. Tijdens de belegering van Jerusalem door de Chaldeën (in 588) trok een andere Pharao, Ephreë, ter hulpe van Sedecias uit, maar keerde even spoedig terug, Jer. XXXVII 6.</div>
<div id="n3600">Eigenlijk: drie maanden en tien dagen, II Par. XXXVI 9.</div>
<div id="n3601">Zie aangaande <hi type="italic">Joachin</hi> of Jechonias Jer. XXII 24-30.</div>
<div id="n3602"><hi type="italic">Te dien tijde</hi>, d.i. tijdens de regeering van Joachin. Deze krijgstocht had, II Par. XXXVI 10, plaats ‘bij het wenden van het jaar’, d.i. in het vroege voorjaar, wanneer de koningen plachten ten krijg uit te trekken (zie III Reg. XX noot 14), op het einde van het Judeesche jaar 598.</div>
<div id="n3603">Hebr.: ‘nam hem gevangen’. Volgens Jer. LII 28 en de Babylonische telling of na-dateering gebeurde dit in het <hi type="italic">zevende</hi> jaar; hier echter telt men het jaar der troonsbestijging mede.</div>
<div id="n3604"><hi type="italic">Hij haalde</hi> uit de stad, die hij waarschijnlijk binnentrok. Een gedeelte van het vaatwerk was reeds onder Joakim in 606 door de Chaldeën medegevoerd (II Par. XXXVI 7 en Dan. I 2). Eene derde wegvoering geschiedde onder Sedecias, XXV 13 volg. Vgl. Jer. XXVII 19-22, alwaar de voorwerpen worden opgesomd, die Nabuchodonosor ditmaal, onder Joachin, heeft achtergelaten en welke dus niet begrepen zijn onder <hi type="italic">al de schatten</hi> enz.; zie verder XXV 13-16. Hij <hi type="italic">besnoeide</hi> enz., d.w.z. sneed er het goud af. Zie <hi type="italic">het woord des Heeren</hi> XX 17.</div>
<div id="n3605"><hi type="italic">Gansch Jerusalem</hi>, d, w.z. het beste deel der bevolking, want aan het einde van het vers worden <hi type="italic">de geringen</hi> enz. uitgezonderd. Dit vers somt in het algemeen de weggevoerden op, de twee volgende verzen treden meer in bijzonderheden. Onder de <hi type="italic">vorsten</hi> zijn de <hi type="italic">kamerdienaren</hi> en de <hi type="italic">rechters</hi>, Hebr. ‘de voornaamsten’, des lands (v. 15) begrepen. In de plaats van <hi type="italic">al de dapperen van het leger</hi> vertaalt men het Hebr. beter evenals XV 20: ‘al de vermogenden en de rijken’; dezen heeten in het begin van v. 16 naar het Hebr.: ‘al de lieden van vermogen’; zij waren <hi type="italic">zeven duizend in getal</hi> (v. 16) en samen met de eerstgenoemden <hi type="italic">tienduizend man</hi> (v. 14). Behalve deze eerste klasse van ballingen bestond de tweede klasse uit <hi type="italic">handwerkslieden</hi> en <hi type="italic">slotenmakers</hi>, die evenals hier ook v. 16 en Jer. XXIV 1; XXIX 2 samen genoemd worden. Het waren de timmerlieden, steenhouwers, smeden enz., die als kunstenaars destijds in aanzien stonden. Naar v. 16 waren zij <hi type="italic">duizend in getal.</hi> De overblijvenden heeten <hi type="italic">de geringen van het volk des lands</hi>, wat betrekkelijk moet verstaan worden, d.w.z. de achtergeblevenen waren in vergelijking met de weggevoerden van de geringere volksklassen. Onder hen zijn natuurlijk niet begrepen Sedecias met zijn hof en het leger, dat elf jaar later nog machtig genoeg was om een beleg van anderhalf jaar te doorstaan; zie XXV 1 volg.</div>
<div id="n3606">Hebr.: ‘en de voornaamsten des lands’, o.a. ‘de oudsten’ of de hoofden der familiën, ‘de priesters en de profeten’, Jer. XXIX 1, 2. Onder hen behoorde ook Ezechiël (zie Ez. I 1-3). <hi type="italic">Babylon</hi> beteekent het land Babylonië; uit Ez. I 1 weten wij dat deze ballingen aan de rivier den Chobar hunne woonplaats hadden gekregen.</div>
<div id="n3607">Hebr.: ‘al de lieden van vermogen’.</div>
<div id="n3608">Deze bijstelling beteekent dat al de genoemde ballingen mannen in de kracht van hun leven waren; van het eigenlijke leger is hier geen sprake.</div>
<div id="n3609">Matthanias was de derde zoon van Josias, I Par. III 15, en bijgevolg de <hi type="italic">oom</hi> van Joachin. Zie over de naamsverandering XXIII noot 40.</div>
<div id="n3610">Uit de vergelijking met XXXIII 31 blijkt, dat Sedecias een volle broeder was van Joachaz. Joakim was maar een halve broeder, XXIII 36. Zie voor <hi type="italic">Lobna</hi> VIII noot 23.</div>
<div id="n3611">Uit Jer. XXI 1-10; XXIV 8; XXXII 1-5; XXXIV 1-7; XXXVII-XXXIX maken wij op dat hij, minder kwaadwillig dan Joakim, een zwak en weifelmoedig karakter had en zich door zijne rijksgrooten liet beheerschen.</div>
<div id="n3612">Nabuchodonosor had Sedecias den eed van trouw laten zweren, II Par. XXXVI 13; Ez. XVII 13. Daarom verwijt hem Ezechiël (t.a.p. 15-21) dat hij zijnen eed schond, toen hij van Nabuchodonosor afvallig werd en gezanten zond naar Egypte voor ruiterij en krijgsvolk. God zou hem geducht straffen voor die trouweloosheid. - In welk jaar Sedecias in opstand kwam tegen Babel, is niet bekend. Naar Jer. XXVII 1 schijnt hij in het vierde jaar zijner regeering met Moab, Ammon enz. het plan tot een gezamenlijken opstand te hebben gemaakt; maar in hetzelfde jaar zond hij nog een gezantschap naar Babylon om de verschuldigde schatting te betalen, Jer. LI 59. Volgens XXV 1 moet de opstand uiterlijk in het achtste of in het begin van het negende jaar zijner regeering geschied zijn.</div>
<div id="n3613">Dit geschiedde in het Joodsche jaar 589, d.i. omstreeks 24 Februari 588 v.Chr.</div>
<div id="n3614"><hi type="italic">Nabuchodonosor kwam</hi> waarschijnlijk niet zelf, maar zond zijn leger en zijne veldheeren; althans op het einde van het beleg bevond hij zich te Reblatha of Rebla (v. 6; vgl. XXIII noot 38). Hij deed het beleg slaan om Jerusalem, na eerst al de steden van Juda, op twee na, te hebben ingenomen, Jer. XXXIV 7. Ezechiël vernam in Babylon door goddelijke openbaring op dien eigen dag dat Jerusalem door de Chaldeën was ingesloten (Ez. XXIV 1 volg.); die dag werd in de ballingschap door een algemeen vasten herdacht, Zach. VIII 19. <hi type="italic">Verschansingen</hi>, te weten loopgraven, aarden wallen enz., om Jerusalem in te sluiten en te belegeren.</div>
<div id="n3615">Der <hi type="italic">vierde</hi> maand, Jer. XXXIX 2 en LII 6. De belegering duurde dus in het geheel zeventien maanden en negen en twintig dagen, ongerekend de weinige dagen of weken, dat het beleg was opgebroken om het leger van Egypte terug te drijven, Jer. XXXVII 4-10; vgl. Ez. XVII 17. Jerusalem viel in de handen der Chaldeën tegen het einde van Augustus 587.</div>
<div id="n3616">Vertrouwend op de hulptroepen van Egypte en op de sterkte van Jerusalem, bleef Sedecias doof voor den raad van Jeremias, die hem namens God herhaaldelijk vermaand had zich aan de Chaldeën over te geven, Jer. XXI 3-7; XXVII 11 volg.; zelfs nog tijdens de belegering, XXXVIII 2 volg., 17. De hongersnood teisterde ten laatste de stad zoo geweldig, dat er tooneelen plaats grepen als Thren. II 20; IV 9 volg.; Bar. II 3; Ez. V 10 worden aangeduid.</div>
<div id="n3617">Daarop trokken de vorsten van den koning van Babylon de stad binnen en zetten zich als ter vierschaar, om over het lot der stad en harer bewoners uitspraak te doen, ‘aan de middelste poort’, Jer. XXXIX 3 (zie aldaar noot 2).</div>
<div id="n3618">De koning en zijne krijgslieden vluchtten <hi type="italic">door den weg der poort</hi>, die gelegen was <hi type="italic">tusschen de twee muren</hi>, waarschijnlijk den oostelijken Sionsmuur en den westelijken Ophelmuur, m.a.w. <hi type="italic">der poort</hi>, welke zich bevond in den zuidelijken muur, die van Sion naar Ophel liep en het Tyropoiondal afsloot. De daarbij gelegen <hi type="italic">hof des konings</hi> wordt ook II Esdr. III 15 vermeld. Hoe het den vluchtelingen mogelijk was door de belegeraars heen te breken, die de stad <hi type="italic">van alle kanten omsingelden</hi>, zegt het verhaal niet. Zij vloden heen <hi type="italic">naar de vlakte der woestijn</hi> of het Jordaandal (zie Deut. I noot 1), hopende den Jordaan te kunnen oversteken en aldaar aan de hen achtervolgende Chaldeën te ontkomen.</div>
<div id="n3619">Overeenkomstig de voorspelling van Ez. XII 13. - Zie voor <hi type="italic">Reblatha</hi> of Rebla XXIII noot 39.</div>
<div id="n3620"><hi type="italic">De zonen</hi>, niet de dochters, Jer. XLI 10. Volgens Jer. XXXIX 6 en LII 10 doodde hij aldaar ook al de vorsten of edelen van Juda.</div>
<div id="n3621">Jer. LII 11 voegt er bij: en hij zette hem in de gevangenis tot den dag van zijnen dood.</div>
<div id="n3622">Volgens Jer. LII 12 op den <hi type="italic">tienden dag;</hi> volgens een paar handschriften en de Syrische vertaling, overeenkomstig de Joodsche overlevering, op den <hi type="italic">negenden</hi> (waarschijnlijk tegen den avond, toen de tiende dag begon), ééne maand dus na de inneming der stad en de vlucht des konings (v. 3, 4).</div>
<div id="n3623">Hebr.: ‘van de lijfwacht’; eveneens v. 10, 11, 15, 18 en 20.</div>
<div id="n3624">Nauwkeuriger vertaalt de Vulgaat Jer. LII 13: ‘elk groot huis’, d.w.z. de huizen der aanzienlijken. De huizen der geringe lieden bleven gespaard.</div>
<div id="n3625">Het leger, dat <hi type="italic">den overste der krijgers</hi>, Hebr.: ‘der lijfwacht’, vergezelde, voltooide de verwoesting, door Jerusalem te ontmantelen.</div>
<div id="n3626">Naar het Hebr. van Jer. LII 15: ‘en het overschot der handwerkslieden’; zie XXIV 14.</div>
<div id="n3627">Zie III Reg. VII 15-39 en de voorspelling van Jeremias Jer. XXVII 19-22.</div>
<div id="n3628">Dit beteekent: zoowel de gouden als de zilveren schalen. Zie voor deze twee verzen (14, 15) III Reg. VII 40, 45, 50. De opsomming is vollediger Jer. LII 18, 19; zie de aanteekeningen aldaar.</div>
<div id="n3629">Het Hebr. kan men vertalen: wat betreft de twee zuilen.... er was geen wegen enz. - Jer. LII 20 vermeldt hierbij ‘de twaalf koperen runderen’.</div>
<div id="n3630">Zie de beschrijving der zuilen III Reg. VII 15-18.</div>
<div id="n3631">Volgens III Reg. t.a.p. v. 16 en Jer. LII 22: ‘vijf el’.</div>
<div id="n3632"><hi type="italic">Saraias</hi> was de hoogepriester, de voorvader van Esdras (I Esdr. VII 1). <hi type="italic">Sophonias</hi> is waarschijnlijk dezelfde als de zoon van Maäsias, die, volgens Jer. XXI 1; XXIX 25; XXXVII 3, de overste der tempelwacht onder den opperoverste Phassur was en hier waarschijnlijk als het hoofd der priesters van den tweeden rang (zie XXIII noot 6) de <hi type="italic">tweede priester</hi> genoemd wordt. <hi type="italic">De drie deurwachters</hi> zijn waarschijnlijk de hoofden der drie afdeelingen, waarin de deurwachters naar hunne familiën waren ingedeeld, 1 Par. XXVI 12-16.</div>
<div id="n3633">Naar Jer. LII 25 <hi type="italic">zeven mannen uit hen, die</hi> enz., d.i. uit de vertrouwdste raadslieden des konings, die nog in de stad waren. Velen waren gevlucht.</div>
<div id="n3634">Naar het Grieksch: ‘den schrijver (dit beteekent <hi type="italic">Sopher)</hi> van den legeroverste’. De legeroverste zelf zal met Sedecias gevlucht zijn. Zijn schrijver of secretaris was belast geweest met het oproepen van het volk des lands tot den dienst. Tegenover de genoemde krijgsoversten staan de <hi type="italic">zestig man uit het volk</hi>, waarschijnlijk de voornaamste burgers.</div>
<div id="n3635"><hi type="italic">En hen</hi>, te weten de in v. 18 en 19 genoemden, <hi type="italic">nam Nabuzardan</hi> (Hebr.) ‘de overste der lijfwacht’.</div>
<div id="n3636">Zie Jer. XXXIX noot 9 en XL 5.</div>
<div id="n3637">Zie Jer. XL 7, 8 met de aanteekeningen.</div>
<div id="n3638">Zie Jer. XL 9 met noot 9.</div>
<div id="n3639">De moord van Godolias en het vertrek naar Egypte (v. 25, 26) worden omstandiger medegedeeld Jer. XL 13 - XLIII 7. <hi type="italic">Het geschiedde in de zevende maand</hi>, in welk jaar wordt niet gezegd. Uit Jer. LII 30 kan men wellicht opmaken, dat het geschiedde ‘in het drie en twintigste jaar van Nabuchodonosor’, vijf jaar na den val van Jerusalem; zie aldaar noot 25.</div>
<div id="n3640">Het zeven en dertigste jaar der wegvoering van Joachin (welke plaats had in 598) is het jaar 562, in welk jaar Evilmerodach, de opvolger van Nabuchodonosor, begon te regeeren. Joachim was toen zes en vijftig jaar oud (vgl. XXIV 8). Iemands <hi type="italic">hoofd verheffen</hi> (zie Gen. XL 13 Hebr. en Ps. III 4) beteekent hem uit den staat van vernedering tot eer en waardigheid brengen. Hij bevrijdde hem nl. <hi type="italic">uit de gevangenis</hi> en plaatste zijnen zetel enz. v. 28.</div>
<div id="n3641">Hij <hi type="italic">plaatste zijnen zetel</hi> enz., d.w.z. hij behandelde hem met eer en onderscheiding, meer dan de overige overwonnen koningen, die aan het hof van Babylon, tot verhooging van zijnen luister, verkeerden. - Wat Evilmerodach bewoog om Joachin genadig en zelfs met eere te behandelen, weten wij niet. Wij mogen hierin een bijzondere beschikking Gods erkennen, die, naar zijne eeuwige raadsbesluiten, het afvallige geslacht van David wel streng kastijden, maar niet geheel en al verwerpen wilde. De belofte van het eeuwigdurende koningschap, welke David van God ontving (II Reg. VII 14 volg.), kon niet verijdeld worden. De verheffing van Joachin was de eerste schemering van den dageraad, die in de verre toekomst betere tijden aankondigde.</div>
</root>
