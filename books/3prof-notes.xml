<root>
<div id="n002">Over de geslachtentafel, hier in eenigszins verkorten vorm overgenomen uit Gen. X, zie de aanteekeningen aldaar.</div>
<div id="n003">In het Hebr. <hi type="italic">Diphath</hi>, waarschijnlijk een schrijffout. Zie Gen. X 3.</div>
<div id="n004">In het Hebr. <hi type="italic">Rhodanim;</hi> welke lezing de voorkeur verdient, is onzeker.</div>
<div id="n005">Volgens Gen. X 23 zijn de vier laatstgenoemden zonen van Aram, dus kleinzonen van Sem. Wellicht zijn uit onzen tekst de woorden <hi type="italic">zonen van Aram</hi> uitgevallen. <hi type="italic">Mosoch</hi> heet in Gen. <hi type="italic">Mes.</hi> Zie overigens Gen. X noot 1.</div>
<div id="n006">Gen. XXV 15 heet hij <hi type="italic">Hadar.</hi> Maar <hi type="italic">Hadad</hi>, een naam, welke ook III Reg. XI 14 voorkomt, schijnt de juiste lezing.</div>
<div id="n007">Cetura wordt Gen. XXV 1 niet <hi type="italic">bijvrouw,</hi> maar <hi type="italic">vrouw</hi> van Abraham geheeten. Toch was zij, gelijk ook uit Gen. XXV 6 blijkt, zijne bijvrouw, d.i. vrouw van den tweeden rang.</div>
<div id="n008">Volgens Gen. XXXVI 12 was Thamna de bijvrouw van Eliphaz en de moeder van Amalec. Vermoedelijk viel na Thamna iets uit, b.v.: baarde hem Amalec.</div>
<div id="n009">Zie Gen. XXXVI noot 7.</div>
<div id="n010">Hebr.: ‘En de vorsten van Idumea waren’. De minder juiste vertaling der Vulgaat <hi type="italic">duces pro regibus... esse coeperunt</hi> doet denken, dat de elf namen, welke volgen, namen zijn van personen, wat echter niet het geval is. Zie Gen. XXXVI noot 15.</div>
<div id="n011">Ter verduidelijking van de geslachtslijsten der twaalf stammen (I-VIII) wijzen wij telkens de hoofd- en onderdeelen kort aan. Eerste hoofddeel (II-IV 23): <hi type="italic">De familiën van den stam Juda.</hi> De nakomelingen van Juda (II 3-41). Aanhangsel op de geslachtslijsten van het huis Juda (II 42-55). De zonen en afstammelingen van David (III). Verschillende geslachtsregisters, betrekking hebbende op het huis Juda (IV 1-23).</div>
<div id="n012">Charmi was waarschijnlijk een kleinzoon van Zara en een achterkleinzoon van Juda. Verg. IV 1. Het meervoud <hi type="italic">zonen,</hi> terwijl slechts één zoon volgt, kan aanduiden dat de geslachtslijst van Charmi onvolledig is. Evengoed echter kan dat meervoud, ook waar het slechts éénen zoon gold, eenvoudig eene zegswijze zijn, welke tot den stijl der geslachtslijsten behoort. Vgl. Gen. XLVI 23.</div>
<div id="n013">Zie Jos. VII. <hi type="italic">Achar</hi> heet daar <hi type="italic">Achan. Achar</hi>, dat de beteekenis heeft van ‘verwarren’, is eene woordspeling. Met dien naam bleef Achan bij de latere geslachten gebrandmerkt.</div>
<div id="n014">Volgens I Reg. XVII 12 had Isaï acht zonen. Wellicht stierf een hunner zonder nakomelingen en werd daarom hier niet genoemd.</div>
<div id="n015">v. 21 sluit zich aan bij v. 9. Machir, met wiens dochter Hesron huwde, was de eerstgeborene van Manasses, zie Gen. L 22, en vader van Galaäd, zie Num. XXVI 29.</div>
<div id="n016"><hi type="italic">Et</hi> vóór Canath is een toevoegsel der Vulgaat. Jaïr of een zijner voorouders kan behoord hebben tot de Israëlieten, van welke sommigen aannemen, dat zij reeds kort na den dood van Joseph Egypte verlieten en zich in Chanaän vestigden. Zie daarover de aanteekeningen op VII 21-24.</div>
<div id="n017">De schrijver noemt uitdrukkelijk slechts twee zonen van Machir, maar schijnt aan te duiden, dat de bewoners van Jaïr tot Machir's stam behoorden.</div>
<div id="n018">Hebr.: ‘En na den dood van Hesron te Caleb-Ephratha baarde Abia, de vrouw van Hesron, hem ook Ashur’.</div>
<div id="n019">Al de hier genoemde nakomelingen van Juda zijn 70 in getal, indien men er bijtelt de twee dochters van Isaï en den vader van Amasa.</div>
<div id="n020">Waarschijnlijk Oholaï van v. 31.</div>
<div id="n021">Dat deze Caleb dezelfde is, van wien v. 18 en volg. reeds nakomelingen werden genoemd, blijkt uit de bepaling <hi type="italic">Jerameël's broeder.</hi> Met dit vers begint het aanhangsel op de geslachtslijst van het huis Juda.</div>
<div id="n022"><hi type="italic">Vader van Ziph</hi> kan beteekenen <hi type="italic">stichter van Ziph</hi> (een stadje in Juda) of <hi type="italic">stamvader van de bewoners van Z.</hi> Het slot van v. 42 is onduidelijk, ook in het Hebr. Volgens sommigen staat <hi type="italic">Maresa</hi> verkeerdelijk voor <hi type="italic">Mesa;</hi> zoodat het slot zoude luiden: en de kinderen van Mesa: Abi-Hebron (vader van Hebron).</div>
<div id="n023"><hi type="italic">Maon</hi> en <hi type="italic">Bethsur</hi> zijn wel is waar namen van steden in Juda, maar <hi type="italic">Maon</hi> is hier, gelijk het zinverband leert, zeker naam van een persoon.</div>
<div id="n024">Wij weten niet, hoe Johaddaï van Juda afstamde. Ook zijn zonen zijn ons van elders niet bekend.</div>
<div id="n025">Volgens den Hebr. tekst waren Saäph en Sue broeders, zonen van Maächa.</div>
<div id="n026">Verg. over haar Jos. XV 16; Jud. I 12.</div>
<div id="n027">Zonen van Caleb van de lijn Hur. Zie v. 19.</div>
<div id="n028">De tweede helft van het vers, welke in de Vulgaat onverstaanbaar is, luidt in het Hebr.: <hi type="italic">haroeh chatsi hammenukoth. Haroeh,</hi> dat beteekenen kan <hi type="italic">de ziende of die zag</hi>, is vermoedelijk de foutief geschreven naam van <hi type="italic">Raia</hi>, die IV 2 als zoon van Sobal genoemd wordt. <hi type="italic">Chatsi</hi> beteekent <hi type="italic">helft.</hi> Men gist dat <hi type="italic">Chatsi hammenukoth</hi> de helft aanduidt van de bevolking van <hi type="italic">Manahath</hi> (stadje aan de grenzen van Juda en Dan. (Vgl. VIII 6), wier andere helft v. 54 als van Salma afkomstig vermeld wordt.</div>
<div id="n029">Van de vier geslachten van Cariathiarim komen alleen nog de Jethreërs XI 40 voor. De Saraieten (zie ook het slot van v. 54) hebben hun naam van Sarea (Jos. XVI 33), stad op de grens van Dan, in de geschiedenis van Samson herhaaldelijk genoemd, de Esthaolieten van de ter zelfder plaats genoemde stad Esthaol.</div>
<div id="n030">V. 54, in de Vulgaat ten deele onverklaarbaar, luidt naar het Hebr.: ‘Zonen van Salma: Bethlehem en Netophati, Athroth-Beth-Joab en de helft der Manahthieten, de Sareërs’. Netophati komt nog IX 16 en Esdr. II 22 voor; de ligging van de volgende stad is onbekend; over de twee laatste zie noot 17 en noot 18.</div>
<div id="n031">Hebr.: ‘En de geslachten der schrijvers, welke Jabes bewonen, Tirathieten, Sjimathieten en Soukathieten. Dit zijn de Cinieten, welke afstammen van Hammath, den vader van het huis van Rechab’. Er is hier sprake van een stam of een genootschap van geleerden, welke te Jabes in Juda woonden; volgens de Vulgaat waren zij verdeeld in drie klassen, volgens het Hebr. vermoedelijk in drie stammen. Zij worden afgeleid van Ceni, zwager van Moses, of nader van Hammath, den vader der Rechabieten; zij zijn derhalve geen Israëlieten. Wellicht stonden zij gelijk de Gabaonieten in eenige betrekking tot den tempeldienst; wij weten echter niet, wanneer en naar aanleiding waarvan zij in den stam Juda werden ingelijfd. Zie over de Cinieten Jud. I 16; IV 11, 17; I Reg. XV 6; XXVII 10; XXX 29.</div>
<div id="n032">Verg. I Reg. XXV 43; XXVII 3. De tweede zoon wordt II Reg. III 3 <hi type="italic">Cheleab</hi> genoemd. Wellicht had hij twee namen, gelijk meermalen voorkomt.</div>
<div id="n033">Verg. XIV 4-7.</div>
<div id="n034">Dat hier vier zonen aan Bethsabeë worden toegeschreven, is slechts schijnbaar in strijd met Prov. IV 3, waar Salomon zich noemt <hi type="italic">jachid,</hi> naar de Vulgaat: <hi type="italic">eenigen</hi> zoon zijner moeder. <hi type="italic">Jachid</hi> toch kan ook <hi type="italic">lieveling</hi> beteekenen.</div>
<div id="n035">Deze wordt II Reg. V 14-16 niet genoemd; waarschijnlijk stierf hij vroegtijdig. Te zelfder plaats komt de naam <hi type="italic">Eliphaleth</hi> slechts eens voor; in onze lijst schijnt hij derhalve eenmaal (zie v. 8) overtollig. Mogelijk ook is hij jong gestorven. Immers ook XIV 5 en 7 komt de naam tweemaal voor.</div>
<div id="n036">Deze bijvrouwen worden in de H. Schrift niet met name genoemd.</div>
<div id="n037">Verg. over Thamar II Reg. XIII.</div>
<div id="n038">Hier begint de lijst van David's nakomelingen, die hem als koningen opvolgden tot aan de Babylonische gevangenschap.</div>
<div id="n039">Sellum, die zijn vader opvolgde, heette als koning <hi type="italic">Joachaz</hi>, Jer. XXII 11. Johanan schijnt jong te zijn gestorven. Joakim heette, alvorens hij den troon beklom, <hi type="italic">Eliacim</hi>, IV Reg. XXIII 34, Sedecias <hi type="italic">Mathanias</hi>, IV Reg. XXIV 17.</div>
<div id="n040">Volgens den grondtekst is deze Sedecias, die een andere is dan de in v. 15 genoemde, niet de broeder, maar de zoon van Joehonias. Voor de oplossing van de moeilijkheid, welke v. 17 oplevert, is deze afwijking niet van belang ontbloot. Zie noot 10.</div>
<div id="n041">David's nakomelingen in de koningslijn na de ballingschap. De Hebreeuwsche tekst van dit vers laat een dubbele vertaling toe. De eerste luidt: ‘En de zonen van Jechonias: <hi type="italic">Assir</hi>, Salathiël, zijn zoon’, de tweede: ‘En de zonen van Jechonias, <hi type="italic">den gevangene,</hi> (waren) Salathiël, zijn zoon’. Het Hebreeuwsche woord <hi type="italic">Assir</hi> kan een eigennaam zijn, maar ook <hi type="italic">gevangene</hi> beteekenen. Beide vertalingen schijnen in strijd met Luc. III 27, waar Salathiël, die volgens Agg. I 1, 12; I Esdr. III 2; Matth. I 12 de vader is van Zorobabel, een zoon heet van Neri, die door Nathan van David afstamde. Vertaalt men <hi type="italic">Assir</hi> door <hi type="italic">den gevangene,</hi> dan laat zich deze tegenspraak op vrij eenvoudige wijze verklaren. Volgens v. 16 van den Hebr. tekst (zie vorige noot) had Jechonias een zoon met name Sedecias. Neemt men aan, dat hij dezen gewon en verloor vóór zijne gevangenschap en dat hij als <hi type="italic">gevangene</hi> slechts dochters gewon - wat ook de meest voor de hand liggende verklaring is van Jer. XXII 30 - dan kan eene zijner dochters volgens de leviraatswet gehuwd zijn met den door Lucas genoemden Neri uit het geslacht van David. Haar zoon Salathiël, kleinzoon van Jechonias, wordt dan hier als zoodanig zijn in de gevangenschap gewonnen zoon genoemd, evenals dat het geval is met de in v. 18 genoemden, die geen zonen van Jechonias, maar broeders van Salathiël zijn. Beschouwt men <hi type="italic">Assir</hi> echter als eigennaam, dan wordt het wel niet onmogelijk, maar toch zeer moeilijk, het bericht van Lucas met onze plaats te rijmen.</div>
<div id="n042">Zorobabel heet elders - zie noot 10 - zoon van Salathiël. Phadaia zal diens nog kinderlooze weduwe gehuwd en bij haar Zorobabel gewonnen hebben, die dan zoowel zoon van Salathiël als van Phadaia kon heeten. Verg. Deut. XXV 5-10.</div>
<div id="n043">Hier ter plaatse vertoont zich een veel besproken verschil tusschen de Vulgaat, met welke de Septuagint en de Syrische vertaling overeenstemmen, en den Hebreeuwschen tekst. In de Vulgaat vormt v. 21 eene regelmatige verbinding door zes geslachten tusschen Hananias van v. 19 en Sechenias van v. 22; volgens deze lezing worden tot en met v. 24 in het geheel elf geslachten genoemd als in geregelde opvolging uit Zorobabel voortgekomen. De Hebr. tekst echter luidt: ‘21. En de zoon van Hananias: Phaltias en Jeseia; de zonen van Raphaia, de zonen van Arnan, de zonen van Obdia, de zonen van Sechenias; 22. En de zonen van Sechenias: Semeia’. Deze lezing zegt niet, of en hoe Raphaia, Arnan enz. zich aan de lijn Zorobabel aansluiten, noch ook wie hunne zonen waren. Voorts zijn het enkelvoud <hi type="italic">zoon</hi> van Hananias, terwijl twee zonen genoemd worden, alsmede de herhaling van <hi type="italic">de zonen van Sechenias</hi> verdacht. Wil men zich, althans in hoofdzaak, aan den Hebr. tekst houden, dan kan men aannemen, dat Sechenias een zoon is van Hananias, wiens nakomelingen in v. 22-24 tot in het zesde geslacht worden genoemd, of wel, dat de schrijver in v. 21 familiën noemt uit een zijlinie van Zorobabel's huis en in v. 22-24 de verdere geslachten biedt van eene dier familiën, welke te zijnen tijde door de zonen van Elioënaï in aanzien stond. Vertegenwoordigt de lezing der Vulgaat den ouderen tekst - en daarvoor pleiten zoowel haar goede en geregelde staat als haar overeenstemming met Septuagint en Syrische vertaling, welke op verschillende tijden en onafhankelijk van elkander uit het Hebr. vertaald werden - dan komen wij met deze reeks van elf geslachten na Zorobabel zeker tot in de vierde eeuw v.Chr. Heeft Esdras, de schrijver dezer Boeken, vroeger geleefd, dan kan men aannemen, dat de Joodsche priesters na hem, maar vóór het ontstaan der Septuagint, een aantal geslachten aan de door Esdras vermelde hebben toegevoegd.</div>
<div id="n044">De geringe overeenkomst dezer geslachtslijst met de stamboomen van Christus bij den eersten en derden Evangelist behoeft ons niet te bevreemden. Onze schrijver vermeldt slechts de familiën, die in Israël tot uiterlijk aanzien zijn gekomen, en slaat waarschijnlijk talrijke namen over, welke in de ambtelijke tempelregisters voorkwamen, waaruit men ten tijde van Christus nog kon putten. Diens voorouders leefden na de Babylonische gevangenschap in stille deugd, om de geboorte van hun grooten, maar nederigen Nazaat voor te bereiden. Alleen in de familieregisters en het tempelarchief werden hunne namen opgeteekend; alleen door het Evangelie van hun grooten Nazaat werden zij vereeuwigd.</div>
<div id="n045">Alleen Phares was zoon van Juda in den eigenlijken zin. Zie II 4. Hesron was zoon van Phares, II 8, Charmi afstammeling van Zara, II 6, 7, Hur zoon van Caleb, Hesron's zoon II 9, 50, en Sobal zoon van Hur, II 50. Vermoedelijk zijn de vijf genoemde nakomelingen van Juda de stamvaders van de volgende familiën, wier onderlinge samenhang intusschen niet valt aan te geven.</div>
<div id="n046">Verg. II 53.</div>
<div id="n047">Waarschijnlijk is hier sprake van de bewoners van een in het gebergte van Juda gelegen stadje, Etam genaamd, hetwelk II Par. XI 6 vermeld wordt. Van wien die bewoners afstamden is onbekend.</div>
<div id="n048">Gedor en Hosa zijn steden in Juda.</div>
<div id="n049">Over Assur zie II 24.</div>
<div id="n050">Hoe Cos van Juda afstamde, wordt hier noch elders gezegd.</div>
<div id="n051">Jabes legde blijkbaar eene gelofte af, welke hier niet wordt uitgedrukt. Zijn gebed vond verhooring, zoodat hij in tegenstelling met zijn naam, Jabes, eigenlijk <hi type="italic">Jaëseb,</hi> d.i. <hi type="italic">smart veroorzakend</hi>, meer voorspoed genoot dan zijn broeders.</div>
<div id="n052">Van dezen Caleb weet men niet, hoe hij van Juda afstamde. Het bijvoegsel <hi type="italic">broeder van Sua</hi> belet ons, hem te vereenzelvigen met Caleb, Hesron's zoon, II 18, 42, of met Caleb, zoon van Jephone v. 15.</div>
<div id="n053">Recha, Septuagint <hi type="italic">Rechab,</hi> is van elders niet bekend.</div>
<div id="n054">Cenez stamt af van Hesron, zoon van Phares, want zijn hier genoemde nakomeling Othoniël, die geen andere is dan de rechter van dien naam, zie Jud. III 9 volg., wordt Jos. XV 17 en Jud. I 13 broeder van Caleb, Jephone's zoon, genoemd. Deze Caleb was uit het geslacht van Hesron. Was Othoniël dus een broeder van Caleb, zoon van Jephone, dan was Cenez niet zijn vader; het woord <hi type="italic">zonen</hi> moet daarom in v. 13 in ruimeren zin worden genomen.</div>
<div id="n055">Het <hi type="italic">Handwerkersdal</hi> wordt ook II Esdr. XI 35 genoemd. Vermoedelijk bevond zich deze kolonie van handwerkers niet ver van Jerusalem.</div>
<div id="n056">Zie noot 8, alsmede II 46-49, waar zeker van denzelfden Caleb sprake is.</div>
<div id="n057">De hier genoemden zijn van elders niet bekend.</div>
<div id="n058">De vv. 17-19 schijnen in het ongereede te zijn geraakt; in de tweede helft van v. 17 ontbreekt, ook in het Hebreeuwsch, het onderwerp; voorts worden ondanks de woorden van v. 18: <hi type="italic">Dit zijn de kinderen van Bethia</hi> enz. die kinderen niet genoemd. Brengt men genoemde woorden over naar v. 17 achter <hi type="italic">Jalon</hi>, dan zijn beide gebreken verholpen en verkrijgt men een goeden zin: Mered, Ezra's zoon, had dan twee vrouwen; de ééne was eene dochter van Pharao, de andere uit den stam van Juda. Het <hi type="italic">Judaia</hi> toch der Vulgaat is in het Hebr. zeker adjectief en beteekent <hi type="italic">Judeesche.</hi> Zoo werd Mered de stamvader van twee geslachten, welke verschillende steden van Juda bevolkten.</div>
<div id="n059"><hi type="italic">Odaia</hi> is zeker de naam van een man, gelijk ook uit het Hebr. blijkt. Op hoedanige wijze de ongenoemde vrouw van Odaia afstamde van Juda, is niet te bepalen.</div>
<div id="n060">Hebr.: ‘En de huisgezinnen van het huis der byssuswerkers in het huis van Asbea’. Deze huisgezinnen waren vermoedelijk verbonden aan eene beroemde weverij, hetzij in Chanaän, hetzij in Egypte.</div>
<div id="n061">Het vers luidt naar het Hebr.: ‘En Jokim en de mannen van Chozeba en Joasj en Saraph, die over Moab regeerde, en Jasjubi-Lachem. Doch deze woorden zijn oud’. <hi type="italic">Chozeba</hi> is wellicht <hi type="italic">Achzib</hi>, Jos. XV 44, ook <hi type="italic">Chezeb</hi> geheeten, waar volgens Gen. XXXVIII 5 (Hebr. tekst) Sela geboren werd. Zijn de hier genoemde familiehoofden overigens niet bekend: daar <hi type="italic">deze woorden oud zijn</hi>, wekt zulks geen bevreemding. De raadselachtige vertaling, welke de Vulgaat van v. 22 biedt, berust op eene rabbijnsche overlevering. In het boek Ruth wordt verhaald, hoe Elimelech van Bethlehem, om den hongersnood in Chanaän te ontgaan, zich met zijn gezin in Moab vestigde. Men meende nu in de woorden <hi type="italic">die over Moab heerschten</hi> eene zinspeling op deze gebeurtenis te ontdekken en gaf door eene kunstmatige vertaling en verklaring der eigennamen aan het vers den zin, dien de H. Hiëronymus in zijn vertaling heeft uitgedrukt. <hi type="italic">Jokim,</hi> d.i. <hi type="italic">die de Zon deed stilstaan</hi>, moest Elimelech zijn. <hi type="italic">En de mannen van Chozeba en Joasj en Saraph,</hi> vertaald door: <hi type="italic">En de Leugenmannen en de Veilige en de Brandstichter</hi>, moesten de twee zonen van Elimelech, Chalian en Mahallon, beteekenen; de bijnaam <hi type="italic">Leugenmannen</hi> zoude uitdrukken, dat zij van kroost verstoken bleven. Eindelijk moest de eigennaam <hi type="italic">Jasjubi-Lachem</hi> beteekenen <hi type="italic">bewoners van Lahem</hi> d.i. van <hi type="italic">Bethlehem,</hi> om aan te duiden, dat Noëmi met hare schoondochter Ruth naar haar vaderland terugkeerde.</div>
<div id="n062">Hebr. ‘Dit zijn de pottenbakkers en de bewoners van Netaïm en Gedera.’ De Vulgaat heeft hier wederom de eigennamen vertaald. <hi type="italic">Gedera</hi> wordt Jos. XV 36 genoemd; <hi type="italic">Nataïm</hi> is onbekend. Vermoedelijk is hier sprake van eene koninklijke pottenbakkerij, in welke de nakomelingen van Sela met uitzondering van de v. 21 genoemden werkzaam waren.</div>
<div id="n063">Tweede hoofddeel (IV 24-43): <hi type="italic">De familiën van Simeon en hunne woonplaatsen.</hi> De zonen van Simeon en de nakomelingen van Saül (v. 24-27). De oude woonplaatsen der Simeonieten (v. 28-33). Verhuizingen der Simeonieten (v. 34-43). <br/>Van de zes zonen van Simeon, Gen. XLVI 10; Exod. VI1 5 ontbreekt hier zoowel als Num. XXVI 12 Ahod, waarschijnlijk omdat zijn huis was uitgestorven. <hi type="italic">Jarib</hi> is vermoedelijk een schrijffout voor <hi type="italic">Jachin.</hi></div>
<div id="n064">Deze woorden, welke naar sommiger meening oorspronkelijk achter v. 33 stonden, schijnen aan te duiden, dat de Simeonieten sedert den tijd van David allengs hun recht van eigendom op de genoemde steden althans ten deele verloren. Wij weten zulks met zekerheid van Siceleg, dat door de Philistijnen aan David kwam en in het vervolg het eigendom bleef van de koningen van Juda. I Reg. XXVII 6.</div>
<div id="n065">De dertien stamhoofden, welke v. 34-38 worden opgesomd, waren de aanvoerders der Simeonieten bij hun verhuizing ten tijde van Ezechias, zie v. 39-41.</div>
<div id="n066">Zij waren grootendeels reeds door Saül en David uitgeroeid.</div>
<div id="n067">De woorden <hi type="italic">tot op dezen dag</hi> nam onze schrijver over uit zijne bron, welke dagteekende uit een tijd, welke aan de gevangenschap voorafging. Men ziet daaruit, hoe getrouw hij zijn bronnen volgt.</div>
<div id="n068">Derde hoofddeel. (V): De <hi type="italic">familiën van Ruben, van Gad en van den halven stam Manasses, oostelijk van den Jordaan.</hi> De familiën van den stam Ruben (v. 1-10). De familiën van den stam Gad en hunne woonplaatsen (v. 11-17). Oorlog tusschen de stammen aan de overzijde van den Jordaan en de Arabische volksstammen (v. 18-22). De halve stam Manasses in Basan en de wegvoering der Oost-Jordaansche stammen naar Assyrië (v. 23-26).</div>
<div id="n069">Naar de Septuagint: ‘gaf hij (Israël) zijne <hi type="italic">zegening</hi> aan Joseph’. Ook in v. 2 heeft de Grieksche tekst <hi type="italic">zegening.</hi> Voor <hi type="italic">becharto</hi>, zijn eerstgeboorterecht, las de vertaler zeker <hi type="italic">berachto</hi>, zijn zegening. Volgt men deze lezing, dan zal men zeker niet Ruben, maar Joseph als onderwerp van de laatste zinsnede van v. 1 moeten nemen. Men verkrijgt dan dit zinverband: Ofschoon Ruben de eerstgeborene was van Israël, ontving Joseph den zegen van den eerstgeborene; toch werd hij (Joseph) niet als eerstgeborene aangemerkt. Volgens den tegenwoordigen Hebr. tekst is het twijfelachtig, wie het onderwerp van den slotzin van het vers is, Ruben of Joseph. Over hetgeen Joseph of zijn geslacht door den zegen van Israël verkreeg, zie Gen. XLVIII noot 4.</div>
<div id="n070">d.i. Uit den stam Juda kwam het koninklijk geslacht van David voort.</div>
<div id="n071">Van welken zoon van Ruben Joël afstamde, is onbekend.</div>
<div id="n072">IV Reg. XV 29 heet hij Theglathphalasar.</div>
<div id="n073"><hi type="italic">De broeders</hi> van Beëra zijn de aan het geslacht van Beëra verwante geslachten, welke van Joël's broeders afstammen.</div>
<div id="n074">Vermoedelijk dezelfde als de in v. 4 genoemde. Over Aroër zie Jos. XII 2, over Nebo Num. XXXII 21, over Beëlmeon Jos. XIII 17.</div>
<div id="n075">d.i. Tot aan de woestijn, welke tusschen Galaäd en den Euphraat ligt.</div>
<div id="n076">Over de woonplaatsen der Gadieten zie Num. XXI 33; Deut. III 10; Jos. XIV 24-28.</div>
<div id="n077">De woonplaatsen van deze zeven worden te gelijk met die van de volgenden, wier afstamming gedeeltelijk wordt vermeld, in v. 16 opgegeven.</div>
<div id="n078">Hebr.: ‘Achi, zoon van Abdiël, zoon van Guni, was het hoofd van het huis hunner vaderen’.</div>
<div id="n079">Hebr.: ‘in de weiden van Saron’. Dit is niet de vlakte tusschen Joppe en den berg Karmel. Wellicht is hier sprake van de Jos. XIII 9 genoemde <hi type="italic">vlakte</hi> (Hebr. <hi type="italic">hammisjor)</hi> Medeba, of van Sareon (Hebr. <hi type="italic">Sirjon)</hi>, dat Deut. III 9 genoemd wordt. Over de <hi type="italic">ommelanden</hi> zie Num. XXXV 3-5.</div>
<div id="n080">Hebr.: ‘En zij voerden krijg met de Azareërs en Jetur en Naphis en Nodab. En zij ontvingen hulp (van God) tegen hen’. Deze oorlog had zeker later plaats dan de in v. 10 vermelde.</div>
<div id="n081">Levende menschen.</div>
<div id="n082"><hi type="italic">Een krijg des Heeren</hi>, d.i. een geweldige krijg, of wel een krijg, waarin God met hen streed.</div>
<div id="n083"><hi type="italic">Baäl</hi> en <hi type="italic">Hermon</hi> vormen slechts één naam; er is hier zeker sprake van <hi type="italic">Baäl-Hermon</hi>, ook <hi type="italic">Baäl-Gad</hi> geheeten, dat aan den voet van den Hermon lag (Jos. XI 17).</div>
<div id="n084">Zie over de vermoedelijke identiteit van Phul en Thelgath-Phalnasar de noot op IV Reg. XV 19. Sommigen zien in de woorden: ‘en den geest van Thelgath-Phalnasar, koning van Assur’ eene verklaring of aanvulling, oorspronkelijk door een afschrijver op den rand geschreven, anderen eene schrijffout voor ‘en den geest van <hi type="italic">Salmanasar</hi> enz.’</div>
<div id="n085">Zie IV Reg. XVII 6, XVII 11 met de aanteekeningen.</div>
<div id="n086">Vierde hoofddeel (VI): <hi type="italic">De familiën der Levieten en hunne steden.</hi> De nakomelingen van Levi door Aäron of de hoogepriesters tot aan de gevangenschap (v. 1-15). Uittreksels uit de geslachtsregisters van Gerson, Caäth en Merari (v. 16-30). De voorzaten van Heman, Asaph en Ethan (v. 31-49). Herhaling van de lijst der hoogepriesters van Eleazar tot Achimaäz (v. 50-53). De steden der Levieten (v. 54-81).</div>
<div id="n087">De hier volgende lijst van Eleazar's nakomelingen tot aan de gevangenschap is tevens de lijst der hoogepriesters. Dat zij echter niet volledig is, zal uit de volgende aanteekeningen blijken. Het woord <hi type="italic">gewon</hi> zal daarom soms in ruimeren zin moeten worden genomen.</div>
<div id="n088">Naar Flavius Josephus bericht (Ant. V 11, 45), bleef de hoogepriesterlijke waardigheid tot Ozi bij de lijn Eleazar, ging toen over op Heli en zijn nakomelingen - uit het geslacht Ithamar - en keerde in Sadoc weer tot het huis Eleazar terug. Uit de lijn Ithamar worden vijf hoogepriesters in de H. Schrift genoemd: Heli, Phineës, Achitob, Achias of Achimelech en Abiathar. Van hen wordt hier geene melding gemaakt. Wekt zulks het vermoeden, dat de gelijktijdig met hen levende leden van de lijn Eleazar niet ten eenenmale van de hooge waardigheid verstoken bleven: uit den tijd van David weten wij dit met zekerheid, want II Reg. VIII 17, XX 25; I Par. XXIV 5 worden Sadoc en Abiathar naast elkander als hoogepriesters genoemd. Laatstgenoemde zal als eigenlijke hoogepriester te Jerusalem gebleven zijn bij de Ark, terwijl Sadoc te Gabaon hoogepriesterlijken dienst verrichtte. Zie I Par. XVI 39. Mogelijk was ook reeds te voren de zaak op dusdanige wijze geregeld.</div>
<div id="n089">De lijst, welke Flavius Josephus Ant. X 11, 6 geeft van de hoogepriesters, welke tot aan de ballingschap op Sadoc volgden, telt zeventien namen, de onze slechts dertien. Van dezen wordt de elfde, Azarias, tusschen Helcias en Saraias, bij Josephus gemist. Zoo zijn achttien hoogepriesters uit dit tijdvak bij naam bekend.</div>
<div id="n090">Blijkbaar beteekenen deze woorden, dat de hier genoemde Azarias zich onder de hoogepriesters van gelijken naam in den tempel van Salomon zekere vermaardheid verwierf. Men vermoedt derhalve, dat de schrijver hier zinspeelt op hetgeen hij II Par. XXVI 17 volg. uitvoerig verhaalt, namelijk op den tegenstand, dien de hoogepriester Azarias in den tempel aan koning Ozias bood, toen deze zich priesterlijke bevoegdheden aanmatigde. Daar Ozias ook Azarias heet, schijnt dit vermoeden dubbel gegrond; voor den kundigen lezer waren deze woorden eene herinnering aan het optreden van den <hi type="italic">priester</hi> Azarias tegen den <hi type="italic">koning</hi> Azarias.</div>
<div id="n091">In de reeks van hoogepriesters ontbreken ongeveer op deze plaats: de zeer vermaarde Joiada, die aan de heerschappij van Athalia een einde maakte en Joas op den troon plaatste, IV Reg. XI; II Par. XXIII, en Urias, hoogepriester ten tijde van Achaz, Reg. IV XVI 10 - de elfde in de lijst van Flavius Josephus. - Sommigen nemen aan, dat <hi type="italic">Joiada</hi>, dien Flavius Josephus in zijn verhaal over het einde van Athalia <hi type="italic">Joda</hi> noemt, de in v. 10 vermelde <hi type="italic">Johanan</hi> is. In de lijst van Josephus volgt op Azarias <hi type="italic">Joram.</hi> Vermoedelijk heeft de gelijkenis van namen hier verwarring of eene leemte veroorzaakt. Is Joiada uitgevallen, dan wordt het in noot 4 genoemde getal negentien.</div>
<div id="n092">Deze Azarias, zoon van Helcias en vader van Saraias, kan om chronologische redenen niet dezelfde zijn, welke ten tijde van koning Ezechias leefde, II Par. XXXI 10, 13. Misschien is deze te vereenzelvigen met <hi type="italic">Nerias</hi>, dien Flavius Josephus na Urias noemt.</div>
<div id="n093">Josedec, die in de gevangenschap ging, was de vader van Josue, die met Zorobabel naar Jerusalem terugkeerde, I Esdr. III 2. De lijst van hoogepriesters, welke hier met Josedec sluit, stemt in haar laatste gedeelte, ook wat de ontbrekende namen betreft, overeen met de lijst van Esdras' voorouders, I Esdr. VII 1-5.</div>
<div id="n094">Dit vers dient ter inleiding van de volgende lijst.</div>
<div id="n095">De namen der kleinzonen van Levi (v. 17-19) stemmen overeen met de gegevens van den Pentateuch. Zie Exod. VI 17-19; Num. III 17-20, XXVI 58.</div>
<div id="n096">Deze woorden schijnen betrekking te hebben op de volgende lijst en niet te dienen tot besluit van het voorafgaande, gelijk zulks Exod. VI 19 het geval is.</div>
<div id="n097">Van de nakomelingen van Gersom door Lobni keeren de namen van Jahath (Jeth), Zamma en Zara terug onder de voorzaten van Asaph van de lijn Semeï v. 39-43.</div>
<div id="n098">De geslachtslijst van Caäth (v. 22-29) vertoont eene opmerkelijke overeenkomst met de in v. 33-38 in opgaande lijn genoemde voorzaten van Heman. Wij duiden, om de vergelijking te vergemakkelijken, de eerstgenoemde lijst door A, de tweede door B aan. B schijnt over 't algemeen in beteren staat dan A.</div>
<div id="n099">In B (v. 38) wordt Isaär als zoon van Caäth genoemd. <hi type="italic">Aminadab</hi> was misschien een kleinzoon van Caäth; ook is het mogelijk dat <hi type="italic">Aminadab</hi> een schrijffout is voor <hi type="italic">Isaär.</hi> De Alexandrijnsche codex van de Septuagint heeft werkelijk <hi type="italic">Isaär.</hi></div>
<div id="n100">A noemt Elcana, Asir en Abiasaph als zoon, kleinzoon en achterkleinzoon van Core, B alleen Abiasaph als zoon, in overeenstemming met Exod. VI 24, waar de drie genoemden als drie zonen van Core verschijnen. Waarschijnlijk is hier A nauwkeuriger dan B.</div>
<div id="n101">Aan de drie laatstgenoemde namen beantwoorden in B Sophonias, Azarias en Johel. In de twee lijsten werd hier vermoedelijk uit eene lange reeks van geslachten eene verschillende keuze gedaan.</div>
<div id="n102">Hebr.: ‘<hi type="italic">en</hi> de zonen van Elcana’. Daar hier de aansluiting gemist wordt, moeten wellicht uit B tusschen Saül en Elcana een of meer leden worden ingelascht, b.v. Johel enz.</div>
<div id="n103">Achimoth is wellicht <hi type="italic">Mahath</hi> in B (v. 35), die daar echter niet broeder, maar zoon van Amasaï is.</div>
<div id="n104">Leest men voor <hi type="italic">en Elcana</hi> naar eene kantteekening van den Hebr. tekst <hi type="italic">Elcana diens zoon</hi>, terwijl men het tweede <hi type="italic">Elcana</hi> verwijdert, dan beantwoordt Elcana's zoon <hi type="italic">Sophaï</hi> aan <hi type="italic">Suph</hi> in B (v. 35).</div>
<div id="n105">Nahath en Eliab zullen dezelfden zijn als Thohu en Eliël in B (v. 34), daar ook de twee volgende geslachten Jeroham en Elcana in A en B dezelfden zijn.</div>
<div id="n106">Vermoedelijk moet hier als overgang tot v. 28 worden ingelascht: Samuel diens zoon.</div>
<div id="n107">De tekst is hier geschonden en moet oorspronkelijk ongeveer geluid hebben: ‘de eerstgeborene Joël, de tweede (Hebr. <hi type="italic">Hasseni</hi>) Abia. Vgl. I Reg. VIII 2.</div>
<div id="n108">Op Sion.</div>
<div id="n109">Heman is <hi type="italic">de zanger</hi> bij uitnemendheid, daar hij de opperleiding had van den liturgischen zang.</div>
<div id="n110">Asaph heet hiei broeder van Heman in den ruimeren zin des woords, daar hij een nakomeling van Gerson door Semeï was. Zijne geslachtslijst schijnt niet volledig.</div>
<div id="n111"><hi type="italic">Hunne broeders</hi>, d.i. de zangers, die het linker koor vormden.</div>
<div id="n112"><hi type="italic">En hunne broeders</hi>, d.i. de overige Levieten, welke niet tot de zangers behoorden.</div>
<div id="n113">De hier herhaalde lijst van hoogepriesters (v. 50-53) stemt in de namen volledig overeen met de eerste, maar reikt slechts tot den tijd van David en Salomon, toen ook de drie genoemde meesters van den zang leefden. De herhaling is hieruit te verklaren, dat hier <hi type="italic">geheel</hi> het register der Levieten uit den tijd van David en Salomon werd opgenomen.</div>
<div id="n114">De volgende lijst stemt in 't algemeen overeen met die van Jos. XXI; maar de volgorde der steden verschilt.</div>
<div id="n115">Na Asan mist men Jeta en vóór Gabeë in v. 60 Gabaon. Zie Jos. XXI 16, 17. Telt men deze twee mede, dan is het getal 13 in v. 60 juist.</div>
<div id="n116">Volgens Jos. XXI 5 moet hier worden toegevoegd: ‘van Ephraïm en van den stam Dan’.</div>
<div id="n117">De vv. 64 en 65 staan blijkbaar niet op hunne plaats; vermoedelijk las men ze oorspronkelijk na v. 54.</div>
<div id="n118">Vóór v. 69 ontbreekt volgens Jos. XXI 23: ‘Ook van den stam Dan: Etheto en Gabathon’.</div>
<div id="n119"><hi type="italic">Cedes</hi> moet waarschijnlijk zijn <hi type="italic">Cesion.</hi> Jos. XXI 28, XIX 20.</div>
<div id="n120">Onder de steden van Zabulon ontbreken hier Jecnam en Cartha, Jos. XXI 34. <hi type="italic">Thabor</hi> in v. 77 schijnt een schrijffout voor Naälol. t.a. pl.</div>
<div id="n121">Vijfde hoofddeel (VII): <hi type="italic">De familiën van de overige zonen van Jacob.</hi> De zonen en de familiën van Issachar (v. 1-5). De zonen en de familiën van Benjamin (v. 6-11). De zonen van Nephthali (v. 13). De familiën van Manasses (v. 14-19). De familiën van Ephraïm (v. 20-29). De zonen en de familiën van Aser (v. 30-40).</div>
<div id="n122">In vergelijking tot de andere nakomelingen van Thola hadden de afstammelingen van Izrahia zich buitengewoon vermeerderd.</div>
<div id="n123">Dit is het gansche getal van de afstammelingen van Issachar, die van v. 2 en 4 medegerekend.</div>
<div id="n124">De hier en elders voorkomende berichten omtrent de zonen van Benjamin loopen ver uiteen. Gen. XLVI 21 worden tien zonen van hem genoemd, maar uit Num. XXVI 40 blijkt, dat minstens twee hunner, Hered en Noëman, zijn kleinzonen waren. Op laatstgenoemde plaats ontbreken <hi type="italic">Bechor, Gera</hi> en <hi type="italic">Ros</hi>, welke onder de in Gen. genoemde tien voorkomen. Men kan daaruit besluiten, dat bij de volkstelling ten tijde van Moses de geslachten dezer drie onaanzienlijk waren; het huis van Bechor moet echter later weer tot beteekenis zijn gekomen, want v. 8 worden negen stamvorsten als zijn nakomelingen genoemd. Dit bericht heeft vermoedelijk betrekking op den tijd van David.</div>
<div id="n125">Niet zonen van Bela in strengen zin, maar nakomelingen in het tijdperk der koningen; vandaar stemmen de namen niet overeen met VIII 3, 4; Num. XXVI 40.</div>
<div id="n126">Het meervoud <hi type="italic">zonen</hi> sluit met den éénen zoon Balan diens nakomelingen in.</div>
<div id="n127">Men vermoedt dat <hi type="italic">Sepham</hi> en <hi type="italic">Hapham</hi> de Gen. XLVI 21 genoemde zonen van Benjamin <hi type="italic">Moppim</hi> en <hi type="italic">Ophim</hi> zijn. Het tweede gedeelte van het vers: ‘en Hasim zonen van Aher’ is zeer raadselachtig. Sommigen meenen, dat <hi type="italic">Hasim</hi> de eenige zoon van Dan (Gen. XLVI 23), anderen, dat inderdaad een der nakomelingen van Benjamin bedoeld is</div>
<div id="n128">Hier is sprake van den halven stam Manasses in het West-Jordaansche. Vgl. V 23, 24. Volgens Num. XXVI 31 was Esriël de <hi type="italic">achterkleinzoon</hi> van Manasses. Manasses' zoon was Machir, diens zoon was Galaäd, en Galaäd's zoon was Esriël. Ook hier dus heeft het woord <hi type="italic">zoon</hi> de algemeene beteekenis van afstammeling.</div>
<div id="n129">Deze plaats heeft noch in den grondtekst, noch in de vertalingen een behoorlijken zin en is onder de hand der afschrijvers bedorven. Alleen de woorden: ‘de naam echter van den tweeden was Salphaäd en Salphaäd had (slechts) dochters’ (zie Num. XXVI 33), schijnen onbetwistbaar echt. Men kan aannemen, dat in het thans onherstelbaar gedeelte van het vers sprake was van een zoon van Galaäd, te weten van Esriël (v. 14), en dat aan het bericht over zijn afkomst zich de woorden aansloten: ‘En de naam van den tweeden’ enz.</div>
<div id="n130">Niet te verwarren met zijne zuster van denzelfden naam v. 15.</div>
<div id="n131"><hi type="italic">De Koningin</hi> en <hi type="italic">Schoonman</hi> zijn vertalingen van eigennamen: <hi type="italic">Hammoleheth</hi> en <hi type="italic">Isjhod.</hi> Moleheth is wellicht dezelfde als Maächa, v. 15, zoodat de naam op de eene of de andere plaats verschreven is.</div>
<div id="n132">Semida was het hoofd van den vierden tak der Manassieten. Num. XXVI 32.</div>
<div id="n133">Dit <hi type="italic">diens zoon</hi> is een toevoegsel der Vulgaat. Het staat noch in den grondtekst, noch in de LXX, waar overeenkomstig den inhoud van v. 23 Ezar en Elad verschijnen als broeders van den ouderen Suthala, Ephraïm's zoon. Num. XXVI 35 worden met Suthala <hi type="italic">Becher</hi> en <hi type="italic">Thehen</hi> zonen van Ephraïm genoemd, maar wellicht als zonen in ruimeren zin. Misschien zijn zij te vereenzelvigen met Suthala's zoon en kleinzoon <hi type="italic">Bared</hi> en <hi type="italic">Thahath.</hi></div>
<div id="n134">Daar deze gebeurtenis nog plaats had bij het leven van Ephraïm (v. 22), moet zij vóór den uittocht uit Egypte worden gesteld. Ter verklaring dezer duistere plaats nam men oudtijds aan, dat de bedoelde Ephraïmieten van Egypte uit een rooftocht naar Geth ondernamen en daar sneuvelden. Maar van waar <hi type="italic">daalden zij af</hi> naar Geth? Zeker niet van het lager gelegen Egypte. Twee andere verklaringen zijn mogelijk. Volgens de eene heeft men den tekst aldus te verstaan: De Philistijnen van Geth, die uit noordelijk Egypte, waar de Israëlieten woonden, afkomstig waren (vgl. Gen. X 14 noot 15) en daarom <hi type="italic">inboorlingen van het land</hi> (Beneden-Egypte) worden genoemd, deden een strooptocht naar hun vroegere woonsteden, waaruit zij waarschijnlijk met de Hyksos (Gen. XLVI 34 noot 19) waren verdreven, en doodden bij die gelegenheid de genoemde zonen van Ephraïm. De andere verklaring gaat van de veronderstelling uit, dat een gedeelte van de in de Nijl-delta wonende Joden kort na den dood van Joseph zich in Chanaän ging vestigen, waarschijnlijk bij gelegenheid van den oorlog der inheemsche dynastie met de vreemde Hyksos, bij welke laatsten zij zich zouden hebben aangesloten. Aanduidingen ten gunste dier onderstelling meent men te vinden in enkele in Egypte ontdekte oude opschriften. Ezer en Elad zouden zich dan met hunne stamgenooten, onder welke ook hunne zuster Sara (v. 24), in Judea hebben gevestigd en van daar naar Geth zijn <hi type="italic">afgedaald</hi>, om vee van de inboorlingen weg te voeren.</div>
<div id="n135"><hi type="italic">Beria</hi> of eigenlijk <hi type="italic">Beraäh</hi> beteekent <hi type="italic">in ongeluk.</hi></div>
<div id="n136">Het is niet duidelijk of <hi type="italic">Sara</hi> hier wordt aangeduid als dochter van Ephraïm of van Beria. In beide gevallen kan dochter hier in 't algemeen nakomelinge beteekenen. Het woord <hi type="italic">bouwen</hi> wordt in de Oostersche talen meermalen gebezigd waar slechts spraak kan zijn van <hi type="italic">herbouwen</hi>, zoodat dit feit niet noodzakelijk vóór den uittocht uit Egypte behoeft te hebben plaats gehad. Ozensara wordt in de H. Schrift niet meer genoemd, Bethoron echter herhaaldelijk. Het bestond reeds onder dien naam tijdens de verovering van het Heilig Land door Josue. Jos. X 10-11.</div>
<div id="n137">Hebr.: ‘en Thelah zijn zoon en Thakan zijn zoon’.</div>
<div id="n138">v. 28-29 worden in algemeene trekken de bezittingen van Ephraïm en westelijk Manasses aangeduid.</div>
<div id="n139">De <hi type="italic">dochteren</hi> zijn de omliggende onderhoorige plaatsen.</div>
<div id="n140">Voor <hi type="italic">Aza</hi> = Gaza, dat aan de Philistijnen behoorde, leest men in de beste Hebr. handschriften <hi type="italic">Aïah.</hi> Dit plaatsje moet gelegen hebben niet ver van Sichem in de nabijheid van Machmethath. Zie Jos. XVI 6, XVII 7,</div>
<div id="n141">De hier genoemde vier steden lagen in het gebied van de stammen Issachar en Aser, maar waren aan Manasses toegewezen. Jos. XVII 11.</div>
<div id="n142">Daar Helem de broeder was van Somer, was hij wellicht de derde zoon van Heber, die v. 32 <hi type="italic">Hotham</hi> genoemd wordt. Een der twee namen schijnt daarom foutief.</div>
<div id="n143">Dit bericht heeft vermoedelijk betrekking op den tijd van David; in de dagen van Moses was het getal grooter. Num. I 41; XXVI 43.</div>
<div id="n144">Zevende hoofddeel (VIII): <hi type="italic">Andere familiën van Benjamin en geslachtslijst van Saül.</hi> De familën van Benjamin (v. 1-28). Geslachtslijst van Saül (v. 29-40). <br/>De nieuwe lijst van familiën van Benjamin dient ter inleiding van den geslachtsboom van Saül. Zij wijkt in menig opzicht af van de lijst in Hoofdst. VII. De schrijver schijnt daarom hier nog bijzondere oorkonden te hebben geraadpleegd.</div>
<div id="n145">Volgens Gen. XLVI 2 was <hi type="italic">Bethar</hi> de tweede zoon en Asbel de derde. Eerstgenoemde werd wellicht stichter eener familie, welke spoedig uitstierf of te klein bleef, om als afzonderlijke familie te gelden; hij wordt ook Num. XXVI 38 niet vermeld. De daar genoemde <hi type="italic">Ahiram</hi> zal de <hi type="italic">Ahara</hi> zijn van deze lijst. Aan Nohaä en Bapha beantwoorden Num. XXVI 39 <hi type="italic">Supham</hi> en <hi type="italic">Hapham.</hi></div>
<div id="n146">Wellicht een schrijffout voor <hi type="italic">Ared</hi>, Gen. XLVI 21.</div>
<div id="n147">Misschien is hij dezelfde als <hi type="italic">Aod</hi> (VII 10), hoewel de spelling, ook in het Hebr., nogal verschilt.</div>
<div id="n148">De gebeurtenis hier aangeduid is verder niet bekend.</div>
<div id="n149">Zijne afstamming is onbekend.</div>
<div id="n150">Hebr.: ‘en bij Husim gewon hij...’</div>
<div id="n151">Het Hebr. heeft beter: <hi type="italic">hunne</hi> dochteren. <hi type="italic">Ono</hi> wordt nog genoemd I Esdr. II 23; II Esdr. VII 37, XI 35. <hi type="italic">Lod</hi> is het latere <hi type="italic">Lydda</hi>, waar de H. Petrus AEnaeas van zijn lamheid genas. Act. XI 32-34.</div>
<div id="n152">Omtrent de betrekking, waarin de volgende familiehoofden van den stam Benjamin stonden tot de vooraf genoemden, kan men slechts gissingen maken.</div>
<div id="n153">IX 36-37 worden tien zonen van Jehiël genoemd, hier slechts negen. De naam van <hi type="italic">Ner</hi>, wiens nakomelingen v. 33 worden opgesomd, is wellicht uitgevallen.</div>
<div id="n154"><hi type="italic">Ner</hi> was een der voorouders, niet de vader van <hi type="italic">Cis</hi> in den strengen zin. I Reg. IX 1.</div>
<div id="n155">Abinadab is misschien dezelfde, die I Reg. XIV 49 <hi type="italic">Jessui</hi> heet. <hi type="italic">Esbaäl</hi> heet II Reg. II 8 <hi type="italic">Isboseth. Boseth</hi> (schande) is een scheldnaam voor den afgod Baäl. Zie Jer. III 24, XI 13; Os. IX 10. De naam <hi type="italic">Baäl</hi> beteekent <hi type="italic">heer</hi>, en duidde ten tijde van Saül nog niet altijd den afgod Baäl aan; later echter zag men in <hi type="italic">Baäl</hi> altijd den <hi type="italic">schand</hi>god, en werden de namen, in welke het woord voorkwam, veranderd in eene samenstelling met <hi type="italic">boseth.</hi> Zie ook noot 13.</div>
<div id="n156">Meribbaäl heette ook <hi type="italic">Miphiboseth.</hi> II Reg. IV 4. Beide namen beteekenen ongeveer hetzelfde, de eerste <hi type="italic">Tegenstander van Baäl</hi>, de tweede <hi type="italic">Verpletteraar van den afgod.</hi></div>
<div id="n157">Met dit vers besluit de schrijver de geslachtsregisters van de twaalf stammen, waarop hij nog als aanhangsel (IX) <hi type="italic">eene lijst van de bewoners van Jerusalem</hi> laat volgen. Deze lijst bevat: de hoofden der familiën van Juda en van Benjamin (v. 4-9), de priesterlijke familiën (v. 10-13), de Levietische familiën met korte vermelding van hare ambtsverrichtingen (v. 14-34).</div>
<div id="n158">De Joodsche bevolking van Palestina bestond <hi type="italic">van den beginne af</hi> uit gewone Israëlieten of leeken en uit de verschillende klassen, welke aan den eeredienst verbonden waren. <hi type="italic">De Nathineërs</hi> waren de tempelknechten. Oorspronkelijk uitsluitend Gabaonieten (zie Jos. IX 27), werden zij later vermeerderd met krijgsgevangen Chananeërs. Zie I Esdr. VIII 20; III Reg. IX 20, 21.</div>
<div id="n159">De inleiding en inrichting van de lijst der bewoners van Jerusalem beantwoordt geheel aan II Esdr. XI. Daar worden echter de stammen Ephraïm en Manasse, van welke ook in deze lijst niet nader sprake is, niet eens genoemd. Vermoedelijk telden deze stammen onder de bewoners der hoofdstad slechts enkele familiën, welke zich na den ondergang van het noordelijk rijk daar gevestigd hadden.</div>
<div id="n160">Sommigen meenen dat de v. 4 beginnende lijst slaat op de bevolking der hoofdstad ten tijde van David. Dit schijnt echter slechts in zooverre waar, als er onder de vermelde voorzaten der hier genoemde bewoners zeker niet weinigen waren, welke tot de oudste bevolking behoorden. Want zooveel mogelijk hebben de uit Babylonië teruggekeerden de woonplaatsen en ambten hunner voorouders ingenomen. Voor het overige biedt deze lijst, welke wij door A zullen aanduiden, een overzicht van de bevolking na de ballingschap, evenals de lijst II Esdr. XI (B), met welke zij nauw verwant is. Beide schijnen, elk met zekere zelfstandigheid, aan dezelfde bron te zijn ontleend. Soms is A, soms B uitvoeriger. Uit de voorouders van de genoemde familiehoofden doet B herhaaldelijk eene andere keuze dan A. Maar verdere verschillen tusschen de twee lijsten bestaan enkel in schijn.</div>
<div id="n161">Van den stam Juda noemt A drie, B twee familiën en hare hoofden en deze met eene ten deele afwijkende geslachtslijst. <hi type="italic">Otheï</hi> en <hi type="italic">Asaia</hi> in A heeten <hi type="italic">Athaias</hi> en <hi type="italic">Maäsiä</hi> in B. Dit verschil raakt slechts den vorm der namen.</div>
<div id="n162">Ten opzichte van de familiehoofden van Benjamin is het verschil tusschen de twee lijsten geringer dan het schijnt. <hi type="italic">Salo</hi> in A (Gr. <hi type="italic">Salom</hi>) is <hi type="italic">Sellum</hi> in B. Zijn stamboom is in A en B althans gedeeltelijk dezelfde. Vermoedelijk zijn de familiehoofden <hi type="italic">Jobania</hi> en <hi type="italic">Ela</hi> in A dezelfden, welke in B <hi type="italic">Gebbai</hi> en <hi type="italic">Sellai</hi> genoemd worden. Het verschil is wel groot, maar men herinnere zich, hoe reeds de H. Hiëronymus er over klaagde, dat bij het afschrijven van de Boeken Paralipomenon, zoo rijk aan eigennamen, juist in de eigennamen vele fouten werden gemaakt. Hetzelfde geldt ook van de getallen. Als derhalve het aantal leden der verschillende familiën in A en B verschilt, dan bewijst zulks geenszins, dat de twee lijsten op verschillende tijdperken betrekking hebben.</div>
<div id="n163">Deze namen wijzen zekerlijk drie <hi type="italic">klassen</hi> van te Jerusalem woonachtige priesters aan. Volgens I Par. XXIV 7, 17 de tweede, de eerste en de een-en-twintigste. Zij worden ook in B genoemd.</div>
<div id="n164"><hi type="italic">Azarias</hi> heet in B <hi type="italic">Saraia.</hi></div>
<div id="n165"><hi type="italic">Maäsai</hi> heet in B <hi type="italic">Amassai.</hi></div>
<div id="n166">De zeventienhonderd en zestig <hi type="italic">vorsten in hunne familiën</hi> zijn de huisvaders van priesterlijken bloede.</div>
<div id="n167">Van de familiehoofden uit den stam Levi worden in beide lijsten gelijkelijk genoemd: Semeia, Mathania, Obdias (Abda in B), Accub en Telmon. Ook hunne voorouders, in zooverre zij genoemd worden, stemmen overeen. Alleen heet <hi type="italic">Zechri</hi> van A, die II Esdr. XIII 13 als <hi type="italic">Zachur</hi> voorkomt, <hi type="italic">Zebedei</hi> in B, en <hi type="italic">Semeia</hi> van A <hi type="italic">Samua</hi> in B. Voorts noemt A als familiehoofden nog Galal, Barachia en Sellum, welke in B ontbreken, terwijl B Sabathaï en Jozabed vermeldt, die in A gemist worden. Eindelijk noemt A nog <hi type="italic">Bacbatar,</hi> aan welken vermoedelijk <hi type="italic">Becbecia</hi> in B beantwoordt.</div>
<div id="n168">Hebr.: <hi type="italic">Chered,</hi> wat <hi type="italic">timmerman</hi> beteekenen kan, maar vermoedelijk een eigennaam is.</div>
<div id="n169">De betrekkelijke volzin sluit zich niet aan bij Barachia, die te Jerusalem woonde, maar aan Elcana.</div>
<div id="n170">Hebr.: ‘Accub en Telmon en Ahimam en hunne broeders’. <hi type="italic">Ahimam</hi> wordt echter II Esdr. XI 19 niet genoemd. Wellicht kwam de naam hier verkeerdelijk in den tekst doordat <hi type="italic">en hunne broeders</hi> (vaächehem) tweemaal geschreven werd. De in v. 17 genoemden waren niet eenvoudige deurwachters, maar stonden aan het hoofd der Levieten, aan welke de bewaking van den tempel was opgedragen.</div>
<div id="n171">Hebr.: ‘En tot heden toe (is hij) aan de koningspoort ten oosten. Dit (zijn) de wachters voor de schaar van Levi's zonen’. De eerste vershelft slaat zeker nog alleen op Sellum, die zoomede de oostelijke poort bewaakte, door welke de koning binnen ging. Zie IV Reg. XVI 18.</div>
<div id="n172">Hebr.: ‘Phineës.... was <hi type="italic">voorheen</hi> hun hoofd. De Heer zij met hem’. Omdat Phineës voorheen aan het hoofd stond van hen, die den ingang van den tabernakel bewaakten, had het huis Sellum, dat van hem afstamde, de hoede van den hoofdingang des tempels.</div>
<div id="n173">Volgens XXVI 14 aan de noordzijde.</div>
<div id="n174"><hi type="italic">Zij allen</hi> zijn de van v. 14 af genoemde Levieten in het algemeen. Zij woonden voor het meerendeel niet te Jerusalem, maar rondom de stad op hunne hoeven en kwamen slechts voor hun dienst in de stad. Zie II Esdr. XII 29.</div>
<div id="n175">Het Hebr. bezigt hier en in v. 25 hetzelfde woord als in v. 16: hoven of hoeven.</div>
<div id="n176"><hi type="italic">Hunne broeders</hi>, d.i. de broeders der oversten in v. 17 vermeld.</div>
<div id="n177">De in v. 17 genoemde oversten; van de tweede helft van het vers maken de Levieten in het algemeen het onderwerp uit.</div>
<div id="n178">Bedoeld zijn de oversten, welke in de stad woonden.</div>
<div id="n179">De schrijver vermeldt in het volgende in het kort nog eenige andere ambtsverrichtingen der Levieten, van welke hij XXIII en volg. uitvoeriger gewaagt. Zie de aanteekeningen aldaar.</div>
<div id="n180">De verzen 33-34 besluiten al hetgeen van v. 14 af gezegd werd. V. 33 bedoelt alleen de v. 14-16 genoemden, v. 34 al de genoemden van v. 14 af.</div>
<div id="n181">De schrijver herhaalt hier het geslachtsregister van Saül, en zelfs nauwkeuriger dan voorheen VIII 29-38, om tot inleiding te dienen van het nu volgend verhaal.</div>
<div id="n182">Ter inleiding van de geschiedenis van David geeft de schrijver een beknopt bericht over den ondergang van Saül en zijn huis met een korte beschouwing over de oorzaak van dien ondergang. In hoofdzaak eensluidend met I Reg. XXXI, vult het verhaal op enkele punten het daar gezegde aan.</div>
<div id="n183">Hebr.: ‘en hij (Saül) vreesde voor de boogschutters’. Het is echter twijfelachtig, of deze lezing wel de oorspronkelijke is.</div>
<div id="n184">I Reg. XXXI 6 wordt gezegd: ‘en al zijne mannen’. Hier wordt de nadruk gelegd op den ondergang van <hi type="italic">de familie</hi> van Saül.</div>
<div id="n185">Bedoeld zijn de vlakten, welke oostelijk en westelijk van het gebergte Gelboë gelegen zijn.</div>
<div id="n186">Hebr.: ‘Toen de mannen.... zagen, dat zij gevlucht en Saül en zijne zonen gevallen waren’.</div>
<div id="n187">Hebr.: ‘en zij zonden (boden) door het land der Philistijnen rondom, om de blijde boodschap te brengen aan hunne afgoden en aan het volk’.</div>
<div id="n188">I Reg. XXX 10 wordt nog bericht, dat zij den romp van Saül ophingen aan den muur van Bethsan.</div>
<div id="n189">Van den dood van Saül gaat de schrijver onmiddellijk over tot de erkenning van David's koningschap door <hi type="italic">geheel</hi> Israël. Wat hij hieromtrent verhaalt, stemt in hoofdzaak overeen met II Reg. V 1 en volg.</div>
<div id="n190">Zie het volledige antwoord der Jebusieten II Reg. V 6.</div>
<div id="n191">Hij werd als aanvoerder bevestigd.</div>
<div id="n192">David begon bij het Mello en zette het werk voort, totdat hij weder bij het Mello kwam. Dit was een kasteel aan den noordwestelijken hoek van Sion. Zie III Reg IX 15, XI 27; II Par. XXXII 5.</div>
<div id="n193">De hier volgende lijst van David's helden komt, met uitzondering van v. 41-47, ook II Reg. XXIII 8-39 voor. Zie de aanteekeningen aldaar. De afwijkingen in de namen en getallen zijn zeker voor het meerendeel aan de afschrijvers te wijten.</div>
<div id="n194">Hebr. <hi type="italic">rosj-ha-sjalisjim,</hi> een militaire titel, evenals <hi type="italic">sjalisjim,</hi> zie II Reg. XXIII 8.</div>
<div id="n195">Achthonderd volgens II Reg. XXIII 8.</div>
<div id="n196">Naar het Hebr.: ‘de zoon van Dodo’. Evenzoo v. 26.</div>
<div id="n197">De drie hier bedoelde helden zijn Jesbaäm (v. 11), Eleazar (v. 12) en <hi type="italic">Semma.</hi> De naam van dezen komt echter hier niet voor, daar, gelijk uit II Reg. XXIII 10-12 blijkt, eenige regels wegvielen. Aan Semma moet volgens II Reg. XXIII 11 het in v. 14 vermelde heldenfeit worden toegeschreven. Het onderwerp van de eerste helft van genoemd vers is derhalve Semma; het meervoud der Vulgaat is een gevolg van de begane vergissing.</div>
<div id="n198">Naar het Hebr. vermoedelijk: ‘drie van de rosj-ha-sjalisjim’. Deze drie waren waarschijnlijk de boven genoemden.</div>
<div id="n199">Hebr.: ‘20. Ook Abisaï.... was rosj-ha-sjelosja.... en hij had naam onder de sjelosja, 21. van de sjelosja (was hij) onder de twee befaamd en hij was hun tot hoofd, maar de drie evenaarde hij niet.’ De plaats schijnt bedorven. Mogelijk gaf de oorspronkelijke lezing dezen zin: Ook Abisaï was rosj-ha-sjalisjim; onder de sjalisjim was hij (voorheen) van twee bijzonder dapperen de meest befaamde en (daarom) werd hij hun hoofd, d.i. rosj-ha-sjalisjim; toch evenaarde hij als held niet het boven genoemde drietal (zie noot 9).</div>
<div id="n200"><hi type="italic">Ariël</hi> beteekent <hi type="italic">een groote leeuw.</hi> Zie over deze daad de noot op II Reg. XXIII 20.</div>
<div id="n201">Hebr.: ‘Dat deed Banaias.... en hij had naam onder de sjalisjim, en hij was befaamd onder de sjalisjim, maar de drie evenaarde hij niet.’</div>
<div id="n202">d.i. Maakte hem tot zijn vertrouweling.</div>
<div id="n203">Onder de volgende 31 namen ontbreekt hier volgens II Reg. XXIII 25 Elica van Harodi.</div>
<div id="n204">Vermoedelijk moet hier gelezen worden <hi type="italic">Benihassem, de Gersoniet.</hi></div>
<div id="n205">Zabad met de 15 volgende helden komen II Reg. XXIII niet voor.</div>
<div id="n206"><hi type="italic">Astaroth</hi> lag in het Oost-Jordaansche stamgebied van Manasse (VI 71), <hi type="italic">Aroër</hi> eveneens in het Oost-Jordaansche land, maar daar bevonden zich twee steden van dien naam, de eene oostelijk van Rabbath Ammon (Jos. XIII 25), de andere aan den Arnon (Isai. XVII 2).</div>
<div id="n207">d.i. Of van Baäl-Maon (Jos. XIII 17) òf van Manaim, Levietenstad in Gad. Zie Jos. XIII 26; Gen. XXXII 2.</div>
<div id="n208"><hi type="italic">Masobia</hi> is onbekend. Wellicht echter moet in het Hebr. gelezen worden <hi type="italic">mi-Soba,</hi> d.i. <hi type="italic">van Soba,</hi> een Syrisch stadje. Zie II Reg. XXIII 36.</div>
<div id="n209">Wat den inhoud van dit hoofdstuk uitmaakt, komt in II Reg. niet voor. Het dient ter aanvulling van de voorafgaande berichten.</div>
<div id="n210">Te Siceleg, dat hij van Achis, koning van Geth, ontving, toefde David zestien maanden. I Reg. XXVII 7.</div>
<div id="n211">Van Saül's stamgenooten, die desniettemin tot David overgingen.</div>
<div id="n212">Hebr.: ‘een held onder de sjalisjim en over de sjalisjim (staande)’.</div>
<div id="n213">Gedera behoorde volgens Jos. XV 36 niet aan den stam Benjamin, maar aan Juda. Wellicht hebben zich in lateren tijd familiën van Benjamin daar gevestigd.</div>
<div id="n214">Haruphiet beteekent ongetwijfeld zoon van Haruph. Vgl. II Esdr. VII 24.</div>
<div id="n215">Hebr. <hi type="italic">hakkorchim,</hi> d.i. de Corachieten. Bedoeld zijn vermoedelijk Levieten, die zich in het stamgebied van Benjamin gingen vestigen, toen de Ark naar Silo werd verplaatst.</div>
<div id="n216">Hebr.: ‘En van de Gadieten’.</div>
<div id="n217">Gedurende de eerste jaren van zijne vlucht. Zie I Reg. XXII 2; XXIII 13.</div>
<div id="n218">Naar het Hebr. is de zin waarschijnlijk: De minste gold voor honderd, de beste voor duizend man. Eene dichterlijke overdrijving.</div>
<div id="n219">In het voorjaar maakt de snelheid van den stroom den overgang zeer gevaarlijk. Zie Jos. III 15.</div>
<div id="n220">Zie v. 8. David schijnt in de woestijn eene sterkte te hebben aangelegd.</div>
<div id="n221">Hebr.: ‘Rosj-ha-sjalisjim’. Vermoedelijk is hij de neef van David, van wien II Reg. XVII 25; XIX 13; XX 4 sprake is.</div>
<div id="n222">Zie I Reg. XXIX 2-11.</div>
<div id="n223">De Amalekieten. Zie I Reg. XXX. Niet slecht de zeven Manassieten, in v. 20 genoemd, maar al de v. 3-20 opgesomden stonden David in dien oorlog bij.</div>
<div id="n224">d.i. Een geweldig leger. Vgl. Ps. XXXV 7; LXXIX 11.</div>
<div id="n225">Hebr.: ‘En dit zijn de getallen der <hi type="italic">scharen</hi> van de tot den krijgsdienst gewapenden’. Het Hebr. woord <hi type="italic">rosj</hi>, <hi type="italic">hoofd,</hi> wordt Jud. VII 16; I Reg. XI 11 gebruikt voor <hi type="italic">troep</hi> of <hi type="italic">legerschaar.</hi> Blijkbaar heeft het hier deze beteekenis, daar in de volgende lijst het aantal strijdbare mannen wordt opgegeven, die uit de verschillende stammen David te Hebron kwamen huldigen.</div>
<div id="n226">Daar David reeds geruimen tijd over Juda had geheerscht, behoefde deze stam niet al de krijgsvaardige mannen naar Hebron te zenden. Vandaar het betrekkelijk gering aantal mannen van Juda.</div>
<div id="n227">Levieten, welke niet tot den priesterstand behoorden.</div>
<div id="n228">De hoofden van den stam waren ervaren genoeg om te weten, wat thans oorbaar was voor Israël.</div>
<div id="n229">De bewoners van Hebron en omstreken.</div>
<div id="n230">De eerste verplaatsing der Ark wordt ook II Reg. VI 1-16 verhaald, veelal met dezelfde woorden, maar in enkele opzichten minder uitvoerig. Zie de aanteekeningen aldaar.</div>
<div id="n231">Hebr.: ‘met de oversten der duizenden en der honderden’. Deze twee klassen van bevelhebbers in het leger worden herhaaldelijk genoemd.</div>
<div id="n232">Bedoeld worden hier zeker de priestersteden met hare omgeving.</div>
<div id="n233">De <hi type="italic">Sihor</hi> of <hi type="italic">Sichor</hi> is een beek of rivier, welke de zuidelijke grens vormde van het rijk der twaalf stammen, zie Gen. XV noot 14. <hi type="italic">Emath</hi> was de noordelijke grensstad van het rijk. Vgl. Amos VI noot 18. ‘Van Sichor.... Emath’ beteekent derhalve van het zuiden tot aan het noorden.</div>
<div id="n234">Hebr.: ‘Naar Baäla, naar Cariathiarim van Juda’. <hi type="italic">Baäla</hi> is de oude naam van dit oord. (Jos. XV 9).</div>
<div id="n235">Deze volzin, ook in den tegenwoordigen grondtekst niet duidelijk en vermoedelijk niet ongerept, schijnt in verband met het voorafgaande te beteekenen: waar de Heer wordt aangeroepen als de God, die zetelt op de cherubijnen.</div>
<div id="n236">Het <hi type="italic">divisisset</hi> en het <hi type="italic">Divisio</hi> der Vulgaat duiden hier zeker de scheiding van ziel en lichaam aan. Het Hebr. <hi type="italic">perez,</hi> dat gelijk hier ook II Reg. VI 8 gebezigd wordt, beteekent vooreerst ‘scheuring’ of ‘verdeeling’ (vgl. Gen. XXXVIII noot 18) en voorts ‘verplettering’ of ‘vernieling’.</div>
<div id="n237">In afwijking van II Reg. lascht de schrijver tusschen het verhaal van de eerste en dat van de tweede verplaatsing der Ark eenige mededeelingen in, welke zijn voorganger vóór de geschiedenis van de eerste verplaatsing bijna gelijkluidend gaf. Zie II Reg. V 11 volg. met de aanteekeningen. Bedoelde gebeurtenissen vielen echter niet in de drie maanden, welke tusschen de eerste en de tweede verplaatsing der Ark verliepen.</div>
<div id="n238"><hi type="italic">Baäl-pharasim</hi> beteekent ‘Oord der scheiding of vernieling’. De vergelijking, door David gebezigd, is deze: God verdeelde of vernietigde <hi type="italic">(paraz)</hi> mijne vijanden als een aanstormende vloed <hi type="italic">(perez)</hi> van water.</div>
<div id="n239">Ruk niet recht op hen af, maar streef hun ter zijde. Zie II Reg. V 23.</div>
<div id="n240">Het verhaal van het overbrengen der Ark naar Jerusalem is hier veel rijker aan bijzonderheden dan II Reg. VI 11-23. Om de verdiensten van David ten opzichte van den eeredienst in het volle licht te plaatsen, vermeldt de schrijver al de toebereidselen, welke David maakte, en somt hij de Levieten op, welke op 's konings bevel overeenkomstig de voorschriften der Wet aan de plechtigheid deelnamen.</div>
<div id="n241">David zag in, verkeerd te hebben gehandeld, toen hij voor drie maanden de Ark op een wagen vervoerde.</div>
<div id="n242">Verzamelde hij.</div>
<div id="n243">Zie over de volgende Levieten VI 24 volg.</div>
<div id="n244">Sadoc, van de lijn Eleazar, en Abiathar, van de lijn Ithamar, verrichtten gelijktijdig hoogepriesterlijke diensten. Vgl. XXIV 3; II Reg. XV 24, XX 25.</div>
<div id="n245"><hi type="italic">Ben</hi> komt niet voor in de Septuagint en schijnt niet in den tekst te behooren; daarentegen ontbreekt achter Jahiël <hi type="italic">Ozaziu.</hi> Zie v. 21.</div>
<div id="n246">Hebr.: ‘naar de wijze van maagden (speelden zij) op luiten’. Vgl. Ps. XLV 1.</div>
<div id="n247">Over de verschillende verklaringen, welke gegeven worden van <hi type="italic">pro octava</hi> zie Ps. VI noot 2.</div>
<div id="n248">Het Hebr. wordt door sommigen vertaald: ‘En Chonenias.... in de voordracht, onderrichtend in de voordracht’, d.i. van den zang. De lezing der Vulgaat volgt deze opvatting. Anderen echter vertalen: En Ch.... in het opheffen, onderrichtend in het opheffen’. Zij meenen, dat Ch. de dragers der Ark bestuurde, wat minder goed in den samenhang schijnt te passen.</div>
<div id="n249">Deze twee zullen hunne plaats gehad hebben achter, en Barachias en Elcana (v. 23) vóór de Ark. De geheele stoet was vermoedelijk saamgesteld als volgt: 1. De zangers en instrumentspelers in drie koren verdeeld. 2. Chonenias. 3. Twee deurwachters. 4. De priesters met de trompetten vóór en achter de Ark. 5. Twee deurwachters. 6. De koning met de oudsten en de legerhoofden.</div>
<div id="n250">Oude verklaarders geven aan deze woorden den zin, alsof de dragers den last niet zouden hebben gevoeld; dat God echter zoodanig wonder verrichtte, zegt de gewijde tekst niet.</div>
<div id="n251">Over het ephod van David zie de noot op II Reg. VI 14.</div>
<div id="n252">Van hetgeen v. 4-41 wordt bericht, zwijgt II Reg.</div>
<div id="n253">Vgl. Ps. XXXVIII 1; LXX 1.</div>
<div id="n254">Vgl. XV 19-21.</div>
<div id="n255">Hebr.: ‘Op dien dag, toen voor het eerst, gaf David het “Den Heer te loven” in de hand van Asaph en zijn broeders’. De zin dier woorden schijnt te zijn, dat David zelf den volgenden lofzang, die met <hi type="italic">Looft den Heer</hi> begint, dichtte, en bij deze gelegenheid voor het eerst liet zingen. In net vervolg werd hij gestadig bij den heiligen dienst gebezigd; vandaar dat hij bijna woordelijk in het Psalmboek terugkeert. Behoudens geringe afwijkingen beantwoorden v. 8-22 aan Ps. CIV 1-15; v. 22-33 aan Ps. XCV; v. 34-36 aan Ps. CV 1, 47, 48. Zie de aanteekeningen op genoemde Psalmen. Of de lofzang oorspronkelijk uit deze Psalmen werd saamgesteld, dan wel, of bij het vervaardigen dier Psalmen stukken van den lofzang werden gebezigd, valt niet uit te maken. Overigens vermoedt men niet zonder reden, dat de schrijver der Boeken Par. den tekst, die, naar hij wist, bij de plaatsing der Ark op Sion gezongen was, aan het Psalmboek ontleende.</div>
<div id="n256">Voor <hi type="italic">zaad van Israël</hi> staat Ps. CIV 6 <hi type="italic">zaad van Abraham.</hi></div>
<div id="n257">Voor <hi type="italic">Gedenkt</hi>, leest men Ps. CIV 8 <hi type="italic">Hij gedenkt.</hi></div>
<div id="n258">Hebr.: ‘Toen Gij waart’. De dichter richt zich dus, gelijk het in dezen lofzang voegt, tot het volk.</div>
<div id="n259">Ps. XLV 6 naar het Hebr.: ‘sterkte en sieraad in zijn heiligdom’.</div>
<div id="n260">Ps. XCV 8: ‘en treedt binnen in zijne voorhoven’.</div>
<div id="n261">Al wat zij levends bevat.</div>
<div id="n262">Men beroept zich op v. 35 ten bewijze, dat deze lofzang, alsmede de Psalm, die hier gebruikt werd, eerst na de ballingschap zoude gedicht zijn. Maar gestadig, en niet het minst in David's tijd, stond het volk Gods aan de aanvallen der heidenen bloot.</div>
<div id="n263">Of in dit vers twee van dien naam bedoeld worden, is twijfelachtig.</div>
<div id="n264">Daar werd de oude offerdienst voorloopig nog voortgezet. Vgl. XXI 29. Zie verder I Reg. VI 21, VII 1 volg. en II Par. I 3 volg. met de aanteekeningen.</div>
<div id="n265">Hebr.: ‘en met hen’, d.i. met Sadoc en zijne broeders.</div>
<div id="n266">De twee namen zullen uit den aanhef van v. 41 herhaald zijn. De Septuagint heeft ze hier niet.</div>
<div id="n267">Vgl. II Reg. VII, waar dezelfde gebeurtenissen als in dit hoofdstuk op bijna dezelfde wijze verhaald worden.</div>
<div id="n268">Vgl. II Reg. VII 6.</div>
<div id="n269">II Reg. VII 14 volgt op deze woorden: ‘en als hij iets zal misdrijven, zal ik hem tuchtigen met eene mannenroede en met plagen van de kinderen der menschen’. Doordat hier deze bedreiging is weggelaten blijkt nog duidelijker de beteekenis der belofte, welke in letterlijken zin op Salomon doelt, maar in voorafbeeldenden zin David's grooten Zoon aanwijst, den Godmensch (Vgl. Hebr. I 5), in wien alleen de grootsche belofte inderdaad ten volle vervuld is.</div>
<div id="n270">De stad met de haar omgevende kleinere plaatsen.</div>
<div id="n271">Over de oorlogen van David zie het in hoofd zaak gelijkluidend verhaal II Reg. VIII 1-18.</div>
<div id="n272">De schrijver gewaagt niet van de harde behandeling, welke David de overwonnen Edomieten deed ondergaan; zie II Reg. VIII 2.</div>
<div id="n273">Volgens II Reg. VIII 4 slechts zeventienhonderd ruiters.</div>
<div id="n274">Hebr.: ‘schilden’.</div>
<div id="n275">Voor <hi type="italic">Thebath</hi>, vermoedelijk <hi type="italic">Thebach</hi> (zie Gen. XXII 24 Hebr.), staat II Reg. VIII 8 <hi type="italic">Bete</hi> (Hebr. <hi type="italic">Betach</hi>), voor <hi type="italic">Chun</hi> staat <hi type="italic">Beroth</hi>, dat bij Ezech. XLVII 16 genoemd wordt. <hi type="italic">Chun</hi> kan een schrijffout zijn.</div>
<div id="n276">Van dezen buit en de bestemming, door David daaraan gegeven, wordt II Reg. VIII niet gewaagd.</div>
<div id="n277">II Reg. VIII 17, wordt <hi type="italic">Saraias</hi> als schrijver genoemd.</div>
<div id="n278">De Cerethers en Pheleters vormden de lijfwacht des konings.</div>
<div id="n279">Vgl. II Reg. X 1-19, waar hetzelfde verhaal voorkomt.</div>
<div id="n280">Naar II Reg. X 4 liet hij hun de helft van den baard afscheren.</div>
<div id="n281">Dit getal vat wagens en krijgers saam. Zie II Reg. X 6.</div>
<div id="n282">Medaba, II Reg. X 6 niet genoemd, lag in het stamgebied van Ruben. Zie Jos. XIII 9, 16.</div>
<div id="n283">De hoofdstad Rabbath-Ammon.</div>
<div id="n284">d.i. Wagenspannen. De hier genoemde getallen wijken af van de II Reg. X 18 vermelde. In de getallen zijn meermalen schrijffouten ingeslopen.</div>
<div id="n285">Het verhaal van het beleg van Rabba is hier veel korter dan II Reg. XI.</div>
<div id="n286">Deze zinsnede is eene bedekte zinspeling op de zware misdaden, welke David volgens II Reg. XI pleegde, <hi type="italic">terwijl hij te Jerusalem bleef.</hi> De schrijver van Par. verhaalt ze wel is waar niet, maar wil geenszins bij zijne lezers de meening wekken, dat het leven van zijn held vrij van zonden was. Om redenen, in de Inleiding vermeld, gewaagt hij evenmin van het oproer van Absalom, van de samenzwering van Seba en van de uitlevering van Saül's nakomelingen aan de Gabaonieten (II Reg. XIII 1 - XXI 14). Ook bericht hij niets over David's zege- en danklied en zijn laatste woorden (II Reg. XXII, XXIII), als van minder beteekenis voor de verdiensten van David ten opzichte van den eeredienst.</div>
<div id="n287">Eerst aan het laatste krijgsbedrijf tegen Rabba ging David persoonlijk deelnemen. Zie II Reg. XII 26-31.</div>
<div id="n288">Hebr. <hi type="italic">Malkom.</hi> Melchom of Milchom was een afgod der Ammonieten. Zie III Reg. XI 5. Hebr.; IV Reg. XXIII 13; Jer. XLIX 1. De Vulgaat vertaalt II Reg. XII 30 den eigennaam met <hi type="italic">regis eorum.</hi> Zie de noot aldaar.</div>
<div id="n289">Hebr.: ‘een kostbaren steen en deze kwam op het hoofd van David’. Het geheele goudgewicht der kroon van den afgod - een talent - zou voor een menschenhoofd te zwaar zijn geweest.</div>
<div id="n290">Voor v. 4-7 vgl. II Reg. XXI 18-24, waar, afgezien van de hier vermelde schermutselingen met de Philistijnen, ook nog sprake is van David's gevecht met Jesbinebob. Daar dit gevecht David's krijgsroem weinig of niet verhoogde, aangezien hij slechts door de tusschenkomst van Abisaï gered werd, bleef het hier onvermeld.</div>
<div id="n291">Aan handen en voeten.</div>
<div id="n292">d.i. Van zijne helden.</div>
<div id="n293">Vgl. II Reg. XXIV 1-25, waar, blijkbaar volgens dezelfde bron, hetzelfde als in dit hoofdstuk verhaald wordt. De afwijkingen tusschen de twee verhalen zijn voor het meerendeel het gevolg van het uiteenloopend doel en standpunt der schrijvers. Dat hier <hi type="italic">de satan</hi> als hoofdoorzaak wordt genoemd van het onheil, dat over David en zijn rijk kwam, is geenszins in strijd met den aanhef van II Reg. XXIV. Doordat David gehoor gaf aan de influisteringen van den satan, wekte hij <hi type="italic">den toorn des Heeren</hi>, die daar als de oorzaak van het onheil wordt voorgesteld.</div>
<div id="n294">Joab wilde door deze vraag den schijn van zich afkeeren, als ware hij afgunstig op David's heerschappij over een zoo talrijk volk.</div>
<div id="n295">II Reg. XXIV 9 worden andere getallen genoemd. Zie de noot aldaar. Het aanmerkelijk verschil aangaande de getalsterkte van Israël is wellicht daaraan toe te schrijven, dat de volkstelling niet voltooid werd.</div>
<div id="n296">Naar het Hebr. kan deze zinsnede luiden: ‘want het woord des konings was <hi type="italic">aan</hi> Joab tot een gruwel geworden’, en den zin hebben: David herriep het aan Joab gegeven bevel. Joab staakte de telling, toen hij volgens de orde, welke II Reg. XXIV 5-8 beschreven wordt, bij den stam Benjamin gekomen was. Dat hij de Levieten niet telde, was een gevolg van hun voorrecht, waarvan Num. I 47-54 sprake is. De in dit vers vermelde bijzonderheid wordt II Reg. XXIV niet gevonden.</div>
<div id="n297">David kwam dus reeds tot inkeer, alvorens Gad tot hem ging.</div>
<div id="n298">Vermoedelijk viel in het Hebr. voor <hi type="italic">Engel</hi> het bepalende lidwoord uit, zoodat de vertaling moest luiden: Ook had Hij den Engel gezonden. Sommigen echter meenen, dat de tekst oorspronkelijk te lezen gaf: ‘En de Engel des Heeren strekte zijn hand uit’.</div>
<div id="n299">Dit vers en de volgende berichten bijzonderheden, welke II Reg. XXIV niet worden medegedeeld.</div>
<div id="n300">De dorschvloer was door de verschijning van den Engel als offerplaats aangeduid en gewijd. Vgl. Jud. XIII.</div>
<div id="n301">De II Reg. XXIV 24 genoemde prijs van vijftig zilveren sikkels was zeker te gering. Vgl. Gen. XXIII 15. Daar zal dus of een schrijffout begaan, of alleen de prijs voor de ossen bedoeld zijn.</div>
<div id="n302">Ook in het vervolg, ofschoon, gelijk terstond in v. 29 gezegd wordt, de tabernakel zich nog te Gabaon bevond.</div>
<div id="n303">De zin is waarschijnlijk: sedert de verschijning van den Engel des Heeren op den dorschvloer had David zoo veel eerbied voor de plaats, dat hij zijn offeranden niet meer te Gabaon durfde opdragen.</div>
<div id="n304">Ook Jacob noemde de plaats, waar God hem in den droom verscheen, Bethel, d.i. het huis Gods. Zie Gen. XXVIII 17. De verschijning van den Engel des Heeren, waarover net vorige Hoofdstuk berichtte, beschouwde David als een openbaring Gods omtrent de plaats, waar de tempel moest verrijzen. Zie II Par. III 1. Hij maakte derhalve de toebereidselen, van welke in het volgende sprake is. In de Boeken der Koningen wordt daarvan niet gewaagd.</div>
<div id="n305">De vreemdelingen zijn de nazaten van de oorspronkelijke bewoners van Chanaän, welke niet werden uitgeroeid. Vgl. III Reg. IX 20, 21.</div>
<div id="n306">Hoe groot de voorraad cederhout ook was, dien David uit Phenicië ontving, toch moest Salomon nog meer doen komen. Zie zijn verdrag met Hiram III Reg. V 2-12.</div>
<div id="n307">Hij was eerst na den krijg met de Ammonieten geboren. Zie II Reg. XII 24. Daar hij nog zoo jong, en het werk zoo groot was, maakte zijn vader al de mogelijke toebereidselen.</div>
<div id="n308">Gelijk uit de laatste woorden van v. 5 blijkt, niet lang voor zijn dood.</div>
<div id="n309">Wanneer en bij welke gelegenheid dit aan David geopenbaard werd, blijft onvermeld. Nathan had (zie Hoofdstuk XVII) aan David slechts beteekend, dat niet hij, maar Salomon den tempel zoude bouwen; vooraf wilde God het huis van David bevestigen. Dit strijdt niet met de reden, welke hier wordt opgegeven. Want ter bevestiging van zijn rijk had David nog vele oorlogen te voeren. En deze oorlogen, hoe rechtvaardig en onvermijdelijk ook, druischten in tegen de oorspronkelijke verordening Gods (zie Gen. IX 5-6) en maakten David minder geschikt om zulk een werk van vrede en verzoening te verrichten, als het bouwen van den tempel was.</div>
<div id="n310">Vgl. II Reg. XII 24.</div>
<div id="n311">Naar het Hebr.: ‘door inspanning mijner kracht’. Vgl. XXIX 2.</div>
<div id="n312">Zijn de in v. 14 voorkomende getallen juist overgeleverd, en hebben wij door <hi type="italic">talent (kikkar)</hi> het bekende gewicht te verstaan, dat, drie duizend sikkels tellend, op grond van het gewicht van de gevonden zilveren sikkels uit den tijd der Machabeën gewoonlijk op omstreeks twee en veertig kilogr. geschat wordt, dan zoude David vier millioen tweemaal honderd duizend kilogram goud en twee en veertig millioen kilogram zilver, d.i. een voorraad edel metaal verzameld hebben, waaruit men voor omstreeks twaalf milliard gulden Nederlandsche munt had kunnen slaan. Dat schijnt haast niet aannemelijk, zelfs als men zich herinnert, dat volgens geloofwaardige oude geschiedschrijvers de Aziatische vorsten ongeloofelijk groote schatten in hunne hoofdsteden plachten te verzamelen. Men zal derhalve wel met sommigen mogen veronderstellen, dat de getallen door de afschrijvers werden veranderd, of met anderen, dat het woord <hi type="italic">talent</hi> hier niet een gewicht van zulk een zwaarte beteekent. Omtrent de Hebreeuwsche gewichten verkeert men nog in het onzekere, ook nadat in 1889 te Jerusalem een steenen gewicht van ongeveer twee en veertig kilogr. ontdekt werd, dat door den vinder naar het zeer onduidelijk opschrift voor een talent van koning David gehouden wordt.</div>
<div id="n313">d.i. De gedeeltelijk nog vreemde bevolking, b.v. de Philistijnen.</div>
<div id="n314">Hij liet hem tot koning uitroepen. Van Salomon's plechtige zalving is eerst later, XXIX 22, spraak.</div>
<div id="n315">Bij gelegenheid van Salomon's verheffing schiep David als bij uiterste wilsbeschikking onder medewerking van al de aanzienlijken des volks de regeling van den Levietischen dienst, welke in dit hoofdstuk en de volgende wordt beschreven. In de Boeken der Koningen blijft ook deze regeling onvermeld. Zij geeft ons een hoog denkbeeld van de vroomheid en offervaardigheid niet slechts van David, maar ook van het geheele volk. De voorschriften van de Wet aangaande den heiligen dienst waren in het voorafgaande tijdperk zeker voor een groot gedeelte als in vergetelheid geraakt. Dat zij thans, ofschoon veel offers en zelfverloochening eischend, opnieuw en in hun geheel ten uitvoer werden gelegd, bewijst, dat koning en volk vol van dankbaarheid waren jegens den God des Verbonds, die hen op zoo zichtbare wijze had gezegend.</div>
<div id="n316">Sommigen wenschen hier met het oog op v. 24 en II Par. XXXI 17 <hi type="italic">twintig</hi> te lezen. Zie noot 19 en 21.</div>
<div id="n317">Naar het Hebr. bevatten v. 4-5 woordelijk het voorschrift door David gegeven over de indeeling der dertig duizend.</div>
<div id="n318"><hi type="italic">De dienst van het huis des Heeren</hi> omvat al de werkzaamheden van den eeredienst, welke v. 28-32 worden opgesomd. Daaronder vallen niet de eigenlijke priesterlijke dienst, waarvan reeds VI 34 sprake was, het beheer en de rechtspraak, de deurenwacht en de gewijde muziek. Deze laatste drie dienstklassen worden terstond vermeld.</div>
<div id="n319">Van de eerste klas, de vier en twintig duizend van v. 4, sommen v. 6-22 de voornaamste huizen (Hebr. <hi type="italic">vaderhuizen)</hi> op. Daar de leden dezer klas uit al de drie hoofdlijnen van den stam Levi genomen werden, gaat de opsomming van dezen uit.</div>
<div id="n320">De zonen van Gerson zijn volgens VI 17 en Num. III 21 <hi type="italic">Lobni</hi> en Semeï. Vermoedelijk werd ten tijde van David het vaderhuis van Lobni naar een zijner nakomelingen <hi type="italic">Leëdan</hi> genoemd.</div>
<div id="n321">Niet Gerson's zoon (v. 7), wiens nazaten v. 10 worden genoemd, maar een nakomeling van Leëdan of spruit van diens geslacht.</div>
<div id="n322">De Gersonieten hadden dus negen vaderhuizen, tweemaal drie van Leëdan en drie van Semeï.</div>
<div id="n323">De vier zonen van Caäth worden VI 2 en Num. III 19 op gelijke wijze genoemd.</div>
<div id="n324">Als den <hi type="italic">priesterlijken</hi> dienst verrichtend behoorden de nakomelingen van Aäron niet tot de afstammelingen van Levi, van welke in deze lijst sprake is.</div>
<div id="n325">Als gewone Levieten niet aan de nazaten van Aäron gelijk gesteld.</div>
<div id="n326">De twee zonen van Moses werden beiden stichters eener lijn, de een door Subuel (v. 16), de ander door Rohobia (v. 17).</div>
<div id="n327">De Caäthieten hadden dus twee vaderhuizen van Oziël, vier van Hebron en van Salomith, van Rohobia en Subuel elk een, samen negen.</div>
<div id="n328">Ook Num. III 20 en Par. VI 19 worden slechts deze twee zonen van Merari genoemd. Daarentegen komt XXIV 26, 27 nog <hi type="italic">Oziaü</hi> als zoon van Merari voor. Sommigen meenen de daar genoemde drie nakomelingen van Merari hier te moeten inlasschen, om zoodoende tot vier en twintig vaderhuizen van de eerste klas te komen, daar ook de andere klassen er zooveel tellen. Zij moeten dan echter Moholi, zoon van Musi (v. 23), die ook XXIV 30 onder de zonen van Musi vermeld wordt, laten wegvallen, wat bedenkelijk is. Sommigen houden XXIV 26, 27 voor onecht. Zie XXIV noot 19.</div>
<div id="n329">Hare <hi type="italic">neven</hi> (Vgl. Num. XXXVI 6), van welke XXIV 29 een nakomeling genoemd wordt.</div>
<div id="n330">Van Merari worden dus vier vaderhuizen vermeld. De som van al de genoemde vaderhuizen van de eerste klas is twee en twintig.</div>
<div id="n331">Hebr.: ‘Dit zijn de zonen van Levi naar de hoofden der vaderhuizen, naar zij werden opgenomen, bij name opgeteld naar hunne hoofden’.</div>
<div id="n332">Zie noot 3. In het volgende vers wordt de reden opgegeven, waarom de telling bij de twintigjarigen begonnen werd. Daar de arbeid der Levieten niet zoo moeilijk was als voorheen gedurende den tocht door de woestijn, konden zij op jeugdiger leeftijd den dienst beginnen.</div>
<div id="n333">Daar hier gewaagd wordt van de <hi type="italic">laatste</hi> verordening van David, nemen sommigen aan, dat de koning vooraf eene telling had voorgeschreven, welke eerst met de dertigjarigen begon. In dit geval ware de lezing van v. 3 juist.</div>
<div id="n334">Als gewone Levieten moesten zij aan de Levieten, die tevens priesters waren, ondergeschikt zijn.</div>
<div id="n335">Hebr.: ‘en over de reiniging van al het heilige’ d.w.z. zij moesten de gereedschappen van het heiligdom en dit zelf rein houden.</div>
<div id="n336"><hi type="italic">De priesters</hi> is zinstorend en staat ook niet in den grondtekst. De Levieten moesten de toonbrooden bereiden.</div>
<div id="n337">Zie Levit. II 1.</div>
<div id="n338">Zie Levit. II 4.</div>
<div id="n339">Bij hetgeen in de pan gebakken werd. Zie Levit. II 5.</div>
<div id="n340">Zie Levit. II 14.</div>
<div id="n341">Al de offeranden van meel, olie en wijn moesten in bepaalde hoeveelheden worden opgedragen. Exod. XXIX 40; XXX 27. De Levieten hadden het meten en wegen te bewaken.</div>
<div id="n342">Dit voorschrift heeft betrekking op de Levieten van de vierde klas, over welke eerst later uitvoerig wordt gehandeld.</div>
<div id="n343">Zij hebben alles te verrichten wat de dienst van het heiligdom eischt en wat de priesters hun gelasten.</div>
<div id="n344">In plaats van terstond over te gaan tot de tweede klas van gewone Levieten (zie XXIII 4), behandelt de schrijver hier eerst de vier en twintig priesterklassen (v. 1-19) en daarna nog eene afdeeling van Levieten, van welke hij XXIII 4 niet gewaagt. Zie noot 12.</div>
<div id="n345">Vgl. Levit. X 2; Num. III 4.</div>
<div id="n346">Voor <hi type="italic">id est</hi> der Vulgaat leest men in het Hebr. <hi type="italic">en</hi> of <hi type="italic">met.</hi> De zin van v. 3 schijnt te zijn, dat David met behulp of door bemiddeling van Sadoc en Ahimelech de indeeling voltrok.</div>
<div id="n347">d.i. Hoofden van vaderhuizen. Aangezien dezen in de lijn Eleazar veel talrijker waren dan in de lijn Ithamar, verkrijgt eerstgenoemde lijn tweemaal meer vaderhuizen of groepen van gezinnen dan de andere.</div>
<div id="n348">Hij wees hun de beurt aan, die zij voor den wekelijkschen dienst zouden innemen.</div>
<div id="n349">Deze twee uitdrukkingen duiden hooge waardigheidsbekleeders aan. Beide lijnen konden op hoogepriesters bogen.</div>
<div id="n350">De Vulgaat vertaalt hier zeer vrij. De plaats luidt naar het Hebr. woordelijk: ‘Een vaderhuis (werd) getrokken voor Eleazer, en getrokken, getrokken voor Ithamar’, of volgens een andere lezing het laatste gedeelte: ‘en een (vaderhuis) voor Ithamar’. Uit deze ook niet zeer duidelijke woorden leidt men af, dat de zestien vaderhuizen van Eleazar en de acht van Ithamar op eene of andere wijze beurtelings getrokken werden uit twee verschillende bussen, om zoodoende aan geen van beide een voorrang toe te kennen.</div>
<div id="n351">Van de met dit vers beginnende vier en twintig priesterklassen uit den tijd van David worden er II Esdr. XII nog acht genoemd. Joarib en Jedeï (Jedaia) worden ook IX 10 vermeld. De hoogepriester Mathathias kwam uit de klas Joarib voort. Zie I Mach. II 1.</div>
<div id="n352">Uit de klas Abia was Zacharias, de vader van den H. Joannes den Dooper. Luc. I 5.</div>
<div id="n353">Hebr.: ‘hunne <hi type="italic">klassen</hi>’.</div>
<div id="n354">Elke klas had gedurende eene geheele week hare beurt, en begon den dienst op den Sabbat, gelijk uit IV Reg. XI 9 en II Par. XXIII 8 blijkt.</div>
<div id="n355">Daar v. 31 van de hier beginnende Levieten-klassen gezegd wordt: ‘Ook zij wierpen hunne loten tegenover (Hebr. <hi type="italic">gelijk</hi>) hunne broeders, de zonen van Aäron’, schijnen zij in nadere betrekking te hebben gestaan tot de priesters dan de in de Hoofdstukken XXIII, XXV en XXVI genoemde klassen van gewone Levieten. Vermoedelijk stonden zij in den onmiddellijken dienst der priesters.</div>
<div id="n356">Jehedeia was ten tijde van David hoofd van de klas Subaël (<hi type="italic">Subuel</hi> XXIII 16), welke door Moses van Amram afstamde.</div>
<div id="n357">Jesias was het hoofd van de klas Rohobia, mede van Moses afkomstig.</div>
<div id="n358">Jahath was het hoofd van de klas Salemoth, afkomstig van Isaär.</div>
<div id="n359">Deze vier zijn volgens XXXIII 19 Hebronieten. Men vermoedt derhalve, dat de aanhef van v. 23 oorspronkelijk luidde: ‘En de zonen van Hebron, Jeriau de eerste....’ Ook het einde van het vers schijnt niet ongerept, daar geen hoofd dezer Levietenklas genoemd wordt.</div>
<div id="n360">Samir was het hoofd van eene door Oziël van Caäth afstammende Levietenklas ten tijde van David.</div>
<div id="n361">Zacharias was het hoofd der andere klas van gelijke afstamming.</div>
<div id="n362">Naar het Hebr.: ... ‘Moholi en Musi, zonen van Oziaü, zijnen zoon: v. 27 (dat waren) de zonen (afstammelingen) van Merari (namelijk) van Oziaü, zijnen zoon. Voorts (waren zonen van Oziaü) Soam en Zachur en Hebri.’ Elders worden alleen Moholi en Musi als afstammelingen van Merari genoemd.</div>
<div id="n363">Ofschoon ook hier wederom geen hoofden van vaderhuizen, maar slechts namen van familiën worden genoemd, behoeft men niet aan te nemen, dat dit vers bedorven is. De schrijver voegt hier slechts eenige niet onmiddellijk tot zijn onderwerp behoorende bijzonderheden bij, gelijk hij zulks ook elders doet.</div>
<div id="n364">Men zou daarom verwachten, dat ook zij vier en twintig klassen uitmaakten. Daar echter slechts zestien klassen en zes hoofden van klassen met name genoemd worden, schijnt de lijst onvolledig te zijn.</div>
<div id="n365">Dit zijn vermoedelijk dezelfden, welke XXIII 2 vorsten van Israël heeten.</div>
<div id="n366">Asaph was Gersoniet, VI 39-43, Heman Caäthiet, VI 33-38, Idithun of Ethan Merariet, VI 44-47.</div>
<div id="n367"><hi type="italic">Profeteeren</hi>, d.i. <hi type="italic">vervuld zijn van den geest Gods</hi>, wordt hier en in de volgende verzen gebezigd voor <hi type="italic">zingen</hi> of <hi type="italic">zanger zijn bij den heiligen dienst.</hi> Geen ware gewijde zang zonder den geest Gods, zonder goddelijke bezieling, vooral niet in den tijd, toen nog de gewijde dichters zelf ook de melodieën voor hun gedichten vervaardigden of aanwezen. Van deze goddelijke bezieling zien wij ook onder de eerste Christenen duidelijke teekenen in een eigenaardigen vorm van de gave der talen. Zie I Cor. XXIV 2-15; Col. III 16; Act. X 46.</div>
<div id="n368">Hebr. ‘en hun getal, (dat) der mannen van het werk, voor hunnen dienst’, d.i. dit was het getal van hen, die den dienst te verrichten hadden. Dit getal wordt uitdrukkelijk eerst v. 7 genoemd.</div>
<div id="n369">Het woord <hi type="italic">zonen</hi> beteekent hier en in de verzen 2-5 meer dan afstammelingen in den gewonen zin; de genoemden zijn <hi type="italic">geestelijke zonen</hi>, d.i. <hi type="italic">leerlingen</hi> van de drie groote meesters. Deze leerlingen, vier en twintig in getal, hadden elk onder zich eene van de later genoemde klassen of afdeelingen.</div>
<div id="n370">Hebr. <hi type="italic">aan de handen des konings</hi>, d.i. volgens zijn voorschriften.</div>
<div id="n371">Er viel hier dus één naam uit, Semeias (v. 17), gelijk uit de vergelijking met 9-31 blijkt.</div>
<div id="n372">Hebr.: ‘die profeteerde bij het <hi type="italic">den Heer danken en prijzen</hi>’.</div>
<div id="n373">Hij wordt zoo genoemd, omdat hij tevens de gave der profetie had en aan David de goddelijke openbaringen overbracht. Vgl. XXI 9; II Par. XXXV 15.</div>
<div id="n374">Deze zinsnede is niet woordelijk te verstaan van een blaasinstrument, maar figuurlijk van den hoorn, zinnebeeld van kracht. Zij kan, met het voorafgaande verbonden, beteekenen, dat de woorden (voorspellingen) des Heeren dienden, om David en zijn volk te verheffen, of met het volgende, dat God Heman machtig maakte door talrijke nakomelingen.</div>
<div id="n375">De van v. 2 af genoemde vier en twintig.</div>
<div id="n376">De drie namen zijn hier als verzamelwoorden gebezigd voor <hi type="italic">allen</hi>, in den aanvang van het vers.</div>
<div id="n377">Elk der vier en twintig meesters vormde dus met elf wel geoefende zangers onder zich een twaalftal. Van de vier duizend voor den zang aangewezen Levieten waren er tweehonderd acht en tachtig volmaakt gevormd, de overigen waren leerlingen, gelijk ook uit v. 8 blijkt.</div>
<div id="n378">Allen namen deel aan de loting, zoodat elke der volgende afdeelingen telkens uit twaalf kundigen en omstreeks honderd en vijftig minder geoefenden bestond.</div>
<div id="n379">Op de nakomelingen van Asaph vielen de loten 1, 3, 5, 7; op die van Idithun 2, 4, 8, 10, 12, 14, op die van Heman 6, 9, 11, 13, 15-24. Of het toeval was, dat na de veertiende loting alleen nakomelingen van Heman overbleven, dan wel het gevolg van een vooraf beraamde wijze van loting, is onzeker.</div>
<div id="n380">Hier zal zijn uitgevallen wat bij al de volgende namen staat: ‘op hem en zijne zonen en zijne broeders, twaalf’. De woorden <hi type="italic">zonen en broeders</hi> zijn hier in ruimeren zin gebezigd. Door <hi type="italic">zonen</hi> kan ook de verhouding der leerlingen tot de meesters zijn uitgedrukt. Zie noot 5.</div>
<div id="n381">Dezelfde, die v. 14 <hi type="italic">Selemias</hi> en IX 17, 19 <hi type="italic">Sellum</hi> heet en aan het hoofd van al de deurwachters stond.</div>
<div id="n382">Schrijffout voor <hi type="italic">Abiasaph.</hi> Zie IX 19. Asaph stamde niet van Core af en was dus geen Caäthiet, maar een Gersoniet.</div>
<div id="n383">Vgl. IX 21.</div>
<div id="n384">Vgl. XV 18, 24; XVI 38.</div>
<div id="n385">Ten tijde toen de Ark des verbonds bij hem werd bewaard. Zie XIII 14.</div>
<div id="n386">Vóór <hi type="italic">Elzabad</hi> en vóór <hi type="italic">zijne broeders</hi> moet zeker <hi type="italic">en</hi> worden ingelascht; deze broeders zijn de aan het slot van v. 7 genoemde twee.</div>
<div id="n387">Dit vers ware als toevoegsel op de boven vermelde nakomelingschap van Meselemias wellicht tusschen v. 3 en 4 beter op zijn plaats.</div>
<div id="n388">Vgl. XVI 38.</div>
<div id="n389">Hebr.: ‘daar er geen eerstgeborene was, stelde hem zijn vader tot hoofd’. Vermoedelijk was Semri niet de tweede zoon, maar werd hij om zijn bekwaamheid tot hoofd der familie aangesteld.</div>
<div id="n390">Met de in v. 8 en 9 genoemden te zamen drie en negentig hoofden van de vier duizend deurwachters. Vgl. IX 22 en XVI 38, waar zeker van eene aan deze voorafgaande regeling sprake is.</div>
<div id="n391">Naar het Hebr.: ‘Uit dezen waren de afdeelingen der deurwachters, naar de hoofden der mannen waren de wachten geschikt gelijkelijk onder hunne broeders, om in het huis des Heeren te dienen’. Uit het toevoegsel <hi type="italic">naar de hoofden der mannen</hi> (zie XXIV noot 4) blijkt, dat in de voorafgaande lijst geen klassen, maar hoofden van gezinnen genoemd zijn.</div>
<div id="n392">Bedoeld zijn de vier poorten van het voor den tempel bestemde plein.</div>
<div id="n393">Hebr. ‘het huis van den voorraad’, vermoedelijk een magazijn voor den tempeldienst bij de zuidelijke poort. Vgl. II Esdr. XII 25; II Par. XXV 24. Daar David aan Salomon het <hi type="italic">volledig</hi> plan van den tempel gaf (zie XXVIII 11-12), konden reeds al de wachtposten worden aangewezen.</div>
<div id="n394">Hebr. <hi type="italic">lesjoeppim.</hi> Daar in v. 10 na Obededom terstond Hosa volgt, en de naam <hi type="italic">Sephim</hi> VII 12 wel is waar voorkomt, maar niet in den stam Levi, schijnt <hi type="italic">lesjoeppim</hi> door herhaling van het eindwoord van het voorafgaande vers <hi type="italic">haasoeppim</hi> in den tekst te zijn gekomen.</div>
<div id="n395">Hebr.: ‘bij de poort Sjallecheth aan de klimmende straat’, d.i. aan de straat, welke van de benedenstad in oostelijke richting naar het tempelplein opwaarts leidt en dit derhalve aan den westelijken rand bij de genoemde poort bereikt. De afleiding van den eigennaam is onzeker.</div>
<div id="n396">Hebr.: ‘de eene wacht naast de andere’. Dit wordt duidelijk door v. 18, waar gezegd wordt, dat zich aan de westzijde vier en twee wachtposten bevonden.</div>
<div id="n397">Zie noot 13. Vermoedelijk had dit huis twee deuren en stonden er twee bij elke deur.</div>
<div id="n398">Hebr.: ‘Aan Parbar naar het westen, vier aan de straat, twee aan Parbar’. <hi type="italic">Parbar</hi>, vermoedelijk hetzelfde als <hi type="italic">Pharurim</hi> (Hebr. Pharvarim) IV Reg. XXIII 11 was een aan de westzijde van het plein gelegen tempelmagazijn. De <hi type="italic">straat</hi> is dezelfde, welke v. 16 genoemd wordt.</div>
<div id="n399">Gelijk uit het voorafgaande blijkt, zes afdeelingen naar het oosten (Selemias), vier naar het noorden (Zacharias), vier en tweemaal twee, dus acht, naar het zuiden (Obededom), vier en twee, dus zes, naar het westen (Hosa), in het geheel vier en twintig. Waarschijnlijk waren dit alleen de oversten van de deurwachters, die volgens XXIII 5 vier duizend man bedroegen en beurtelings in sterke afdeelingen onder hun bevel de posten bezetten.</div>
<div id="n400">Naar de Septuagint luidt de aanhef van dit vers: ‘En de Levieten, hunne broeders, over de....’ In waarheid verwacht men hier een zoodanig opschrift.</div>
<div id="n401">Voorwerpen, welke David en andere krijgshelden buitgemaakt en aan God toegewijd hadden. Zie v. 26-28. Zij maakten geen deel uit van den eigenlijken tempelschat.</div>
<div id="n402">Naar het Hebr.: 21. ‘Ledan's zonen, de zonen der Gersonieten (uit Ledan waren de hoofden der vaderhuizen) uit Ledan, den Gersoniet, was Jehiëli. 22. De zonen van Jehiëli: Zathan en Joël, zijn broeder, waren over de schatten van het huis des Heeren’. De zin is: Zathan en Joël, hoofden van het geslacht Jehiëli, van de lijn der Gersonieten, hadden het beheer over de schatten. Vgl. XXIII 7, 8, waar blijkt, dat de zonen van Jehiëli afstamden van Ledan, den oudsten tak der Gersonieten. De vertaling der Vulgaat is wegens de verkeerd geplaatste zinteekens moeilijk te verstaan.</div>
<div id="n403">Dit vers is blijkbaar niet ongeschonden. Mogelijk is de zin, dat er onder de schatbewaarders Amramieten, Isaärieten, Hebronieten en Ozihelieten waren.</div>
<div id="n404">Subaël, nakomeling van Gersom, Moses' zoon, dus een <hi type="italic">Amramiet</hi> (zie noot 23), was de algemeene bewindvoerder van den <hi type="italic">geheelen</hi> tempelschat. Het bericht behoort naar zijn inhoud vóór v. 21 of na v. 28.</div>
<div id="n405">d.i. De bloedverwanten van Subaël, kleinzoon van Moses door Gersom. Zij worden <hi type="italic">zijne broeders van Eliëzer</hi> genoemd, omdat zij van den anderen zoon van Moses, Eliëzer, afstammen.</div>
<div id="n406">Niet te verwisselen met den Isaäriet XXIII 18, XXIV 22, noch ook met den Gersoniet XXIII 9.</div>
<div id="n407">Zie noot 21.</div>
<div id="n408">Hebr.: ‘Al wat men geheiligd had was onder de hand van Selemith en zijn broeders’. De Vulgaat drukt hetzelfde op min duidelijke wijze uit.</div>
<div id="n409">Hebr.: ‘Wat betreft de Isaärieten, (waren) Chonenias en zijne zonen voor de werken buitenshuis over Israël als ambtenaren en rechters’. Tot deze werken (vgl. II Esdr. XI 16, waar sprake is van de uitwendige werken <hi type="italic">voor het huis des Heeren</hi>) zal zeker ook behoord hebben het innen van de bijdragen voor den tempel. Maar de hier bedoelde Levieten schijnen als <hi type="italic">schrijvers en rechters over Israël</hi> nog andere ambtsverrichtingen, bijv. het godsdienstig onderwijs, te hebben gehad, van welke wij geen nadere kennis bezitten. Voor den uitwendigen tempeldienst alleen was hun getal (zes duizend, zie XXIII 4) zeker ook te groot. Zie ook het slot van v. 30 en 32.</div>
<div id="n410">Het <hi type="italic">trans</hi> der Vulgaat is letterlijke vertaling van <hi type="italic">éber</hi>, en dit beteekent zoowel <hi type="italic">aan deze</hi> als <hi type="italic">aan gene zijde;</hi> door <hi type="italic">ten westen</hi> wordt de bedoeling nader verklaard. Opmerkelijk is, dat het getal schrijvers en rechters voor het westelijk van den Jordaan gelegen deel van het H. Land slechts duizend zevenhonderd, voor het veel kleiner oostelijk gedeelte daarentegen twee duizend zevenhonderd hoofden van gezinnen bedraagt. Zie v. 32.</div>
<div id="n411">In den grondtekst: <hi type="italic">zonen van kracht.</hi> Van leeftijd is daar geen sprake.</div>
<div id="n412">Met de niet getelde Isaärieten van v. 29 kunnen de twee afdeelingen der Hebronieten gemakkelijk de zesduizend hoofden van gezinnen hebben uitgemaakt, welke XXIII 4 genoemd worden.</div>
<div id="n413"><hi type="italic">De hoofden der familiën</hi>, <hi type="italic">de oversten</hi> enz. is beperkende bijvoeging bij <hi type="italic">de zonen van Israël.</hi> Het opschrift belooft dus geenszins eene volledige opsomming van al de klassen des volks en van al de ambtenaren; het hoofdstuk bevat dan ook slechts de verdeeling van het leger in twaalf afdeelingen met vermelding van hare bevelhebbers en getalsterkte.</div>
<div id="n414">Zekerlijk zal men niet behoeven aan te nemen, dat de afdeelingen elkaar maand voor maand afwisselden. Zij moesten slechts, elke op hare beurt, op alles voorbereid zijn en gereed staan ten dienste des konings.</div>
<div id="n415">Dat de maanden hier, zoowel als II Par. XXXI 7, door getallen, niet door namen worden aangeduid, pleit wel eenigermate, maar niet beslist ter gunste van de overlevering omtrent den tijd van het ontstaan van het werk. Want reeds gedurende de Perzische heerschappij kwamen die namen in gebruik, gelijk uit het Tweede Boek Esdras blijkt.</div>
<div id="n416">Jesboam, zie XI 11, van de zonen van Phares, aan David derhalve nauw verwant, was dus bevelhebber van de eerste afdeeling van vier en twintig duizend man en had de regimentsoversten en de honderdmannen onder zich.</div>
<div id="n417">Volgens XI 12 moet hier gelezen worden: ‘Eleazar, zoon van zijns vaders broeder’ enz.</div>
<div id="n418">Ook in v. 6 wordt een onderbevelhebber genoemd.</div>
<div id="n419">Waarschijnlijk is <hi type="italic">de priester</hi> een toevoegsel van later hand. De zoon van een priester kon bezwaarlijk bevelhebber in het leger worden. Zie over Banaias XI 22.</div>
<div id="n420">Zie XI 25 en noot 14.</div>
<div id="n421">Vgl. XI 26; II Reg. XXIII 24. Ofschoon Asahel reeds in het begin van David's regeering door Abner was vermoord (zie II Reg. II 18-23), zal men, om zijne gedachtenis te eeren, zijn naam hebben gegeven aan de afdeeling, van welke zijn zoon de bevelhebber was.</div>
<div id="n422"><hi type="italic">Samaoth</hi>, XI 27 <hi type="italic">Sammoth</hi>, II Reg. XXIII 25 <hi type="italic">Semma</hi> geschreven.</div>
<div id="n423">Deze en de 6 volgende bevelhebbers worden allen XI 27-31 genoemd.</div>
<div id="n424">Hebr.: ‘de Zarachiet’, d.i. van het geslacht der Zarachieten, afstammelingen van Zara of Zera II 4, 6.</div>
<div id="n425">Hebr.: ‘van de Benjaminieten’. Anathoth lag in den stam Benjamin. Jer. I 1.</div>
<div id="n426">Zie noot 12.</div>
<div id="n427">XI 30 heet hij <hi type="italic">Heled.</hi> Hij behoorde tot het geslacht van Othoniël, Jos. XV 17.</div>
<div id="n428">Op de eerste bevelhebbers in het leger laat de schrijver de hoofden der twaalf stammen als de hoogste <hi type="italic">burgerlijke</hi> overheden volgen. Waarom van de stammen Gad en Aser geen sprake is, weten wij niet.</div>
<div id="n429">Die als hoogepriester (zie XXIV 2) hier nog afzonderlijk vermeld wordt.</div>
<div id="n430">Elders <hi type="italic">Eliab</hi> genoemd. Als eerstgeborene van Isaï werd hij vorst van den stam Juda.</div>
<div id="n431">In vertrouwen op deze belofte behoefde David er niet op uit te zijn, om bij de telling een schitterenden uitslag te verkrijgen. Voor de regeling van het leger was het hem voldoende te weten, hoeveel mannen de wapenen konden dragen. Zie XXI.</div>
<div id="n432">In de ambtelijke rijksregisters.</div>
<div id="n433">Bedoeld worden de schatten in de paleizen te Jerusalem, in tegenstelling tot de andere goederen en bezittingen buiten de hoofdstad, welke v. 26-33 onder verschillende afdeelingen vermeld worden.</div>
<div id="n434">Rama lag in Benjamin. Jos. XVIII 25.</div>
<div id="n435">Hebr. <hi type="italic">ha-sjiphmi</hi>, d.i. van Sephamoth (Hebr. <hi type="italic">Sjiphmoth)</hi>, gelegen in het zuiden van Juda (I Reg. XXX 28), het voornaamste wijnland van het rijk (zie Gen. XLIX 11; Num. XIII 23 volg.), waar derhalve ook de koninklijke opzichters van de wijnbergen woonden.</div>
<div id="n436">Hebr. <hi type="italic">ba-sjephelah</hi>, d.i. in de beroemde vlakte Sjephelah.</div>
<div id="n437">Van Gedera, dat in de vlakte Sjephelah lag.</div>
<div id="n438">Een Ismaëliet en een Agareër hadden dus het hoofdtoezicht op de kudden der kameelen en schapen. Vermoedelijk gingen deze kudden weiden in het door David onderworpen gebied dier zwervende volksstammen.</div>
<div id="n439">Is deze Jonathan, de zoon van Samaä, David's broeder (zie XX 7), dan is het woord <hi type="italic">oom</hi> (Hebr. <hi type="italic">dod</hi>) hier in de meer algemeene beteekenis van bloedverwant gebezigd.</div>
<div id="n440">Naar het Hebr. behoort <hi type="italic">hij</hi> bij het voorafgaande.</div>
<div id="n441">Als leermeesters.</div>
<div id="n442">De twee in dit vers genoemde mannen zijn uit de geschiedenis van den opstand van Absalom bekend. Zie II Reg. XV-XVII.</div>
<div id="n443">Nadat deze zelfmoord gepleegd had. Zie II Reg. XV 31.</div>
<div id="n444">Sommigen willen volgens vers 5 en XI 22 lezen: ‘Banaias, de zoon van Joiada’, maar Joiada kan ook een kleinzoon geweest zijn van den daar genoemden Joiada. Abiathar was zeker de hoogepriester.</div>
<div id="n445">Zie XVIII 15.</div>
<div id="n446">De Boeken der Koningen zwijgen over hetgeen in dit en het volgende Hoofdstuk wordt bericht; wij weten echter uit II Reg. VII, dat David den Heer een tempel wilde bouwen. Toen hem door God werd beteekend, dat niet hij, maar Salomon was uitverkoren om dat te doen, viel het te verwachten, dat de vrome koning het groote werk ging voorbereiden. Salomon zoude ook het werk niet reeds in zijn vierde regeeringsjaar hebben kunnen beginnen en in zoo korten tijd voltooien, indien niet door zijn vader op zoo uitnemende wijze te voren ware gezorgd.</div>
<div id="n447">De XXVII 16-22 genoemden.</div>
<div id="n448">De XXVII 1-15 genoemden.</div>
<div id="n449">Zie XXVII 25-31. Naar het Hebr. moet het luiden: ‘en <hi type="italic">van</hi> zijne zonen’. De goederen des konings waren ook goederen zijner zonen.</div>
<div id="n450">Uitnemende krijgsoversten onder de voorafgaanden niet begrepen.</div>
<div id="n451">Wegens zijn hoogen ouderdom kon hij zich niet dan met moeite van zijn zetel verheffen.</div>
<div id="n452">Vgl. XXII 7-13.</div>
<div id="n453">De Ark wordt zoo genoemd, omdat God daar tegenwoordig was op de cherubijnen. Zie Exod. XXV 22.</div>
<div id="n454">Zoodat Salomon met goddelijk gezag, als plaatsbekleeder van God, den waren koning van Israël, regeert.</div>
<div id="n455">Vgl. Deut. IV 21 volg.; Levit. XXV 46.</div>
<div id="n456">Zeker een plan of model van den geheelen tempel. Als hoofddeelen worden in v. 11 genoemd: <hi type="italic">het voorportaal</hi> van het eigenlijke tempelhuis, <hi type="italic">de tempel</hi>, d.i. genoemd tempelhuis in zijn geheel of het Heilige en het Heilige er heiligen, de <hi type="italic">cellen</hi> of magazijnen in de drie verdiepingen van de buitenzijde van het tempelhuis, de <hi type="italic">spijszaal</hi> (Hebr. <hi type="italic">alioth</hi>, <hi type="italic">opperzalen)</hi> boven het Heilige der heiligen, de <hi type="italic">binnenkamers</hi>, d.i. het inwendige van het voorportaal en van het Heilige, en <hi type="italic">het huis der verzoening</hi> of het Heilige der heiligen.</div>
<div id="n457">De zin is: Ook gaf hij het volledig plan van de voorhoven en van de kamers langs de vier zijden der voorhoven. Die kamers waren bestemd ter bewaring van de twee soorten van schatten, waarvan XXVI 20 sprake was.</div>
<div id="n458">Hebr.: ‘en met betrekking tot de afdeelingen der priesters en Levieten en met betrekking tot....’. Er wordt dus de verdere bestemming aangewezen van de in v. 12 genoemde kamers. De verschillende priester- en Levietenklassen moesten daar, elke op hare beurt, zich bevinden, het door den dienst gevorderde werk, als het bereiden der toonbrooden en het koken van het offervleesch, verrichten en de daarvoor benoodigde gereedschappen bergen.</div>
<div id="n459">Hebr.: ‘Met betrekking tot het goudwerk, naar het gewicht des gouds voor alle vaten van elken dienst, met betrekking tot het zilverwerk, naar het gewicht van alle vaten voor elken dienst’. Ook hier nog wordt de in v. 11 begonnen zin voortgezet. De zin is derhalve: David deelde ook mede wat hij in den geest had omtrent het gewicht van de verschillende gouden en zilveren voorwerpen voor den dienst benoodigd.</div>
<div id="n460">Ter verduidelijking van v. 15 zal men uit het voorafgaande den zin moeten aanvullen als volgt: Ook deelde hij mede wat hij in den geest had omtrent het gewicht der gouden kandelaars....</div>
<div id="n461">III Reg. VII 48 en II Par. XXIX 18 wordt slechts één toonbroodtafel genoemd; daarentegen is er ook II Par. IV 19 van meerdere zoodanige tafels sprake. Wellicht was er ééne tafel de toonbroodtafel bij uitnemendheid.</div>
<div id="n462">Van deze tafels is elders geen sprake. Maar nergens in de H. Schrift vindt men een volledige opsomming van de in den tempel aanwezige voorwerpen.</div>
<div id="n463">Naar het Hebr. zijn de <hi type="italic">thuribula</hi> eenvoudige kannen, de <hi type="italic">leunculi</hi> en de <hi type="italic">leones</hi> kannen met deksels.</div>
<div id="n464">Hebr.: ‘En voor het reukaltaar (de bepaling van het) zuiver goud naar het gewicht, en het model van den wagen (d.i.) van de cherubijnen, van goud’. De cherubijnen zelf zijn <hi type="italic">de wagen</hi>, waarop God gedacht wordt te zetelen. Zie Ezech. I 15 volg.</div>
<div id="n465">De zin van het Hebr. schijnt te zijn: Alles (is) naar (eig. <hi type="italic">in)</hi> de beschrijving, gemaakt naar de openbaring, die ik in geestverrukking van God heb ontvangen. Ook vroeger had God soortgelijke openbaringen gegeven. Vgl. Exod. XXV 40.</div>
<div id="n466">De grondtekst heeft: ‘<hi type="italic">en</hi> het werk is groot’. Het wordt gezegd in tegenstelling met den jeugdigen leeftijd van Salomon. Vgl. XXII 5.</div>
<div id="n467">Het met <hi type="italic">stibium</hi>, <hi type="italic">spiesglans</hi>, vertaalde Hebreeuwsche woord is blijkens IV Reg. IX 30 een zalf, waarmede de vrouwen hare oogwimpers zwart en glanzend maakten. In die beteekenis dient het Is. LIV 11 (Hebr.) als een beeld: ‘Zie, ik laat uwe steenen in spiesglans legeren’, d.i. als opgesmukte vrouwenoogen schitteren. Hier zal derhalve <hi type="italic">steenen van onyx en als in spiesglans</hi> beteekenen ‘schitterende edelsteenen of edelsteenen in schitterende omlijsting’.</div>
<div id="n468">Hebr.: ‘witten steen’, vermoedelijk albast. <hi type="italic">Parisch marmer</hi> is vrije vertaling der Vulgaat.</div>
<div id="n469">Naar het Hebr.: ‘En daarbij, in mijn lust voor het huis mijns Gods, mij behoort in eigendom goud en zilver; ik geef (het) voor het huis mijns Gods boven al hetgeen ik heb voorbereid voor het heilige huis’. Door schrapping van de komma achter <hi type="italic">argentum</hi> verkrijgt het Latijn ongeveer denzelfden zin.</div>
<div id="n470">Zie de noot op III Reg. IX 28.</div>
<div id="n471">Naar het Hebr.: ‘(Ik geef) goud voor het gouden en zilver voor het zilveren (vaatwerk) en voor elk werk door kunstenaarshand (te maken) - en wie is er willig, heden zijne hand voor den Heer te vullen?’ <hi type="italic">Zijne hand vullen</hi> beteekent volgens Hebreeuwsch spraakgebruik ‘vrijwillig iets geven’.</div>
<div id="n472">In het Hebr. <hi type="italic">dariken</hi>, eene Perzische goudmunt. De schrijver heeft blijkbaar de som van het gemunte goud uitgedrukt in de te zijnen tijde gangbare munt. Dit maakt het wel niet zeker, maar toch waarschijnlijk, dat hij leefde ten tijde van de Perzische heerschappij.</div>
<div id="n473">De in v. 6 genoemden.</div>
<div id="n474">Hebr.; ‘het ligt in uwe hand, groot en sterk te maken alles’,</div>
<div id="n475">Ps. XXXVIII 13; Hebr. XI 13, XIII 14.</div>
<div id="n476">Job. VIII 9.</div>
<div id="n477">Hebr.: ‘en offers in menigte’, d.i. alle soorten van offers, dus ook vredeoffers, gelijk de gewoonte was. De ietwat vrije vertaling der Vulgaat geeft denzelfden zin.</div>
<div id="n478">Salomon was reeds vroeger tot koning gezalfd. Zie III Reg. I 32-38. Daar echter die zalving in haast voltrokken werd, zal men haar na David's dood plechtig herhaald hebben.</div>
<div id="n479">De helden van David.</div>
<div id="n480">Zeven jaren en zes maanden. Zie II Reg. V 5.</div>
<div id="n481">Zie de Inleiding.</div>
<div id="n482">Bedoeld zijn de landen, met welke David in aanraking kwam.</div>
<div id="n483">d.i. Zijne geheele regeering was eene gelukkige. Vgl. XII 13; XIII 21; XVII 1. Zie voor de eerste vier verzen III Reg. III 1, volg.</div>
<div id="n484">Vgl. I Par. XXIX 25.</div>
<div id="n485">Om met hem op te gaan naar Gabaon.</div>
<div id="n486">Het in hoofdzaak gelijkluidend verhaal van Salomon's tocht naar Gabaon, dat III Reg. III 4-15 voorkomt, maakt van dit geleide geen melding.</div>
<div id="n487">Vgl. I Par. XIII en XV. Nadat David de Ark naar Jerusalem had overgebracht, had hij in het vooruitzicht van den bouw des tempels voor haar voorloopig een anderen tabernakel en, naar het schijnt, ook een ander altaar opgericht (II Reg. VII 17; I Par. XVI).</div>
<div id="n488">Zie Exod. XXXI 2-9. De vergelijking van v. 3 met v. 4-5 geeft aanleiding tot het vermoeden, dat de ‘hoogte van Gabaon’ (v. 3), waarop de tabernakel en het altaar stonden (vgl. I Par. XVI 39-40; XXI 29 en III Reg. III 4), dezelfde was als de ‘hoogte van Cariathiarim’, waarop de Ark had gestaan (I Reg. VII 1-2 en II Reg. VI 2-3 Hebr. tekst; I Par. XIII 5-6). Ter staving van dit vermoeden wijst men: 1<hi type="super">o</hi> op de woorden: <hi type="italic">het koperen altaar bevond zich daar vóór den tabernakel des Heeren;</hi> dit <hi type="italic">daar</hi> slaat naar allen schijn terug op het juist genoemde Cariathiarim (v. 4); de tabernakel, vóór welken het altaar stond, was echter op de hoogte van Gabaon; 2<hi type="super">o</hi> op de onwaarschijnlijkheid der meening, dat de Ark gedurende den tijd van Samuel en Saül zou gestaan hebben buiten den tabernakel, die voor haar gemaakt was, en verwijderd van het altaar, dat met de Ark en den tabernakel tot den eeredienst behoorde. Dat Gabaon en Cariathiarim in elkaars nabijheid lagen, blijkt b.v. uit Jos. IX en X. De hoogte, waaraan of waarbij zij gelegen waren, kon naar gelang van het punt, van waar men uitging, naar de eene of de andere plaats genoemd worden. Deze hoogte is waarschijnlijk de berg, waarop thans Nebi Samwil ligt.</div>
<div id="n489">In den nacht, die op de offerande volgde, verscheen God hem in den droom. Zie III Reg. III 15.</div>
<div id="n490">Uit de vergelijking met III Reg. III 6-15 blijkt, dat de schrijver het gebed van Salomon en het antwoord Gods verkort mededeelt.</div>
<div id="n491">d.i. Opdat ik mij gedrage gelijk het een koning betaamt tegenover zijn volk.</div>
<div id="n492">Hebr. ‘<hi type="italic">van</hi> den tabernakel’, te weten van dien te Gabaon.</div>
<div id="n493">De in v. 14-17 verstrekte berichten worden in hoofdzaak IX 25-28 herhaald aan het einde van Salomon's regeering, ter plaatse dus, waar zij ook III Reg. X 26-29 voorkomen. Zie de aanteekeningen aldaar. Deze mededeelingen moeten hier blijkbaar dienen, om terstond een bewijs te geven, dat God de belofte vervulde, waarvan in de tweede helft van v. 12 sprake is.</div>
<div id="n494">III Reg. X 26 wordt het <hi type="italic">goud</hi> niet genoemd. Wellicht is het hier eene randbemerking.</div>
<div id="n495">Zie Deut. XXVIII 58; III Reg. V 3.</div>
<div id="n496">De bouw van het paleis wordt in dit boek wel meermalen genoemd, v. 12; VII 11; VIII 1, doch niet verhaald; wel daarentegen III Reg. VII 1-12.</div>
<div id="n497">Zie v. 16-17 en noot 17.</div>
<div id="n498">Ook III Reg. V 2-11 wordt over de onderhandelingen en het verdrag van Salomon met Hiram bericht gegeven. Beide verhalen wijken slechts van elkander af in bijzaken. Zoo geeft de schrijver van Par. niet de beweegreden, waarop Salomon volgens III Reg. V 3-5 zijn verzoek aan Hiram grondde.</div>
<div id="n499"><hi type="italic">Voor altoos</hi> behoort volgens het Hebr. in den volgenden betrekkelijken volzin. Zie over de in dit vers slechts aangeduide voorschriften omtrent de toonbrooden en de offeranden op de gewone dagen en op de feestdagen Exod. XXV 30; Num. XXVIII 2-15.</div>
<div id="n500">Niet dus, als om voor God eene woning, maar slechts om een tempel te bouwen, waar Hij volgens zijne voorschriften kon worden vereerd.</div>
<div id="n501">Vgl. Exod XXV 4 met de noot.</div>
<div id="n502">De vertaling der twee laatste houtsoorten is onzeker, de beteekenis der Hebr. woorden eveneens.</div>
<div id="n503">Hebr.: ‘En zie, ik zal....’</div>
<div id="n504">III Reg. V 8-11 wordt medegedeeld wat Salomon verklaart te willen geven, niet aan de <hi type="italic">arbeiders</hi> van Hiram, maar aan diens <hi type="italic">hof.</hi> Dat daar derhalve andere hoeveelheden worden genoemd, is begrijpelijk.</div>
<div id="n505">Het is geenszins onmogelijk, dat Hiram in Israël's God den Schepper van het heelal erkende. Maar zijne woorden kunnen ook in dien zin worden opgevat, dat hij zich in zijn antwoord aan Salomon met Oostersche hoffelijkheid geheel op diens godsdienstig standpunt plaatste.</div>
<div id="n506">Een eerenaam voor den meester in de kunst; IV 6 wordt hij vader van <hi type="italic">Salomon</hi> genoemd. Vgl. Gen. XLV 5; Jud. XVII 10. Anderen zien in het Hebreeuwsche <hi type="italic">Choeram Abi</hi> den eigennaam van den kunstenaar.</div>
<div id="n507">III Reg. VII 14 staat <hi type="italic">Nephthali</hi> voor <hi type="italic">Dan;</hi> op ééne der beide plaatsen is dus door de afschrijvers eene fout begaan. Vgl. voor het volgende hetgeen Exod. XXXI 2 volg. en XXXV 31 volg. over Beseleël gezegd wordt.</div>
<div id="n508">Zie I Par. XXII noot 2.</div>
<div id="n509">Zie I Par. XXII 2, waar alleen van <hi type="italic">verzamelen</hi> sprake is, wat waarschijnlijk geschied was om te tellen of uit te kiezen.</div>
<div id="n510">In de nabijheid van Jerusalem.</div>
<div id="n511">III Reg. V worden in v. 13 nog dertig duizend arbeiders ‘uit geheel Israël’ vermeld, die hier niet genoemd worden, en stelt v. 16 het getal opzichters op slechts drie duizend driehonderd, dus driehonderd man minder. Dit verschil valt echter gemakkelijk te verklaren. Er waren hoofdopzichters en onderopzichters; laatstgenoemden waren allen vreemdelingen, d.i. Chananeërs; de hoofdopzichters waren ten deele Chananeërs, ten deele Israëlieten. De schrijver nu van III Reg. vermeldt V 16 alleen de drie duizend driehonderd Chananietische onderopzichters, maar bericht IX 23, dat er buitendien vijfhonderd en vijftig hoofdopzichters waren. Van dezen waren er driehonderd Chananeërs. De schrijver van Par. telt die driehonderd hier mede en vermeldt later, VIII 10 (in den grondtekst), de tweehonderd en vijftig hoofdopzichters, die Israëlieten waren.</div>
<div id="n512">Wat de hoofdstukken III en IV berichten over den tempel, stemt in hoofdzaak overeen met III Reg. VI; VII 14-51.</div>
<div id="n513">De berg, dien God aan Abraham aanwees als de plaats, waar hij Isaäc zou offeren. Zie Gen. XXII noot 1.</div>
<div id="n514">Zie I Par. XXII 5; XXIX 2; II Reg. XXIV 16, volg.</div>
<div id="n515">Volgens III Reg. VI 1 in het vierhonderd-en-tachtigste jaar na de bevrijding uit Egypte.</div>
<div id="n516">De oude of heilige el bedroeg zeven handbreedten, de later gebruikelijke zes. Zie Ezech. XL 5 en XLIII 13.</div>
<div id="n517">Dat de hoogte van het voorportaal, III Reg. VI niet vermeld, honderd en twintig el, dus het viervoudige van de hoogte van den tempel zelf zou hebben bedragen, wordt betwijfeld. Sommige ouderen meenen daarom, dat hier een fout is ingeslopen. Maar dit behoeft niet te worden aangenomen. Bij de in den jongsten tijd ingestelde onderzoekingen vond men, dat de fundamenten van het tempelgebouw op sommige plaatsen dezelfde hoogte hebben als voorheen de zich boven den grond verheffende muren. Indien dit ook het geval was bij het voorportaal, en de ondergrondsche muren hier zijn medegerekend, dan verhief zich het voorportaal tot zestig el boven den grond, in passende verhouding tot de hoogte van den eigenlijken tempel.</div>
<div id="n518">Het Heilige, dat de grootste oppervlakte van het tempelgebouw besloeg.</div>
<div id="n519">Een soort van lofwerk, dat de <hi type="italic">palmen</hi> onderling verbond.</div>
<div id="n520">Hebr.: ‘En hij belegde het huis met kostbare steenen tot versiering’. Of de Vulgaat de bedoeling van den schrijver juist uitdrukt, schijnt twijfelachtig, daar ook nog in v. 7 van de versiering der wanden sprake is.</div>
<div id="n521">Hebr.: ‘was goud van Parvaïm’, <hi type="italic">Parvaïm</hi> is de naam eener nog onbekende goudrijke landstreek.</div>
<div id="n522">Volgens onze wijze van zeggen de <hi type="italic">diepte.</hi> Ook de hoogte bedroeg twintig el. Zie III Reg. VI 20.</div>
<div id="n523">Welke zich boven het Heilige der heiligen bevonden. Van de hier vermelde bijzonderheid wordt III Reg. VI niet gewaagd.</div>
<div id="n524">d.i. Naar het Heilige. De cherubijnen, van welke Exod. XXV 20 sprake is, stonden met de aangezichten naar elkander gekeerd. Volgens III Reg. VI 26 waren zij tien el hoog.</div>
<div id="n525">Van het voorhangsel wordt III Reg. VI geen melding gemaakt. Zie Exod. XXVI 31.</div>
<div id="n526">Zij worden III Reg. VII 15-22 nauwkeuriger omschreven.</div>
<div id="n527">Volgens III Reg. VII 15; IV Reg. XXV 17 en Jer. LII 21 waren zij slechs achttien el hoog. Wellicht wordt ook hier de diepte der fundamenten medegerekend, vgl. noot 6, of is hier een fout ingeslopen.</div>
<div id="n528">Hebr. <hi type="italic">baddebir</hi>, d.i. in het <hi type="italic">Debir</hi> of het Heilige der heiligen. Van de kettinkjes of het lofwerk in het Debir (zie III Reg. VI 21 Hebr. tekst) had de schrijver nog niet gesproken. Het is derhalve mogelijk, dat hij ze hier bij de beschrijving der twee kolommen gedenkt en dan voortgaat met te zeggen, dat lofwerk van gelijken vorm aan de kapiteelen der kolommen werd aangebracht. Intusschen wekt de versiering van het Debir hier ter plaatse toch bevreemding, waarom sommigen voor <hi type="italic">baddebir</hi> willen lezen <hi type="italic">berabid</hi>, d.i. in een snoer of cirkel. De zin zou dan zijn: hij maakte ook lofwerk, dat als een snoer liep rondom de benedenzijde der kapiteelen.</div>
<div id="n529">Het brandofferaltaar in het voorhof, vervaardigd naar het voorbeeld van het door Moses gemaakte altaar. Zie Exod. XXVII 1-9. Vgl. ook de beschrijving bij Ezech. XL 13-17. In III Reg. VI en VII wordt over de vervaardiging van het koperen altaar geen bericht gegeven, het wordt echter III Reg. VIII 22, 54; IX 25 wel genoemd.</div>
<div id="n530">Over de koperen zee, zie III Reg. VII 23-26.</div>
<div id="n531">De tekst van v. 3 is zeker ten deele bedorven, ook in het Hebr. Eerst in de volgende verzen wordt gewaagd van de rundergestalten, die de zee droegen. Uit III Reg. VII 24 blijkt, dat voor <hi type="italic">bekarim (runderen)</hi> moet worden gelezen <hi type="italic">pekaʽim</hi>, evenzoo voor <hi type="italic">habbakar</hi> in de tweede helft van het vers. Wat deze <hi type="italic">pekaʽim</hi> zijn, is nog onzeker. Sommigen denken hier aan eene afbeelding van kolokwinten of kwintappels, die IV Reg. IV 39 <hi type="italic">pakkuoth</hi>, in de Vulgaat <hi type="italic">colocynthides</hi> genoemd worden. Het Targum verklaart: ‘figuren van eieren’, en men verstaat daaronder: ‘komkommervormige bochten’. Anderen vertalen: ‘bloemknoppen’. Zeker is, dat hier wordt gewaagd van eene uit twee reeksen bestaande bandvormige versiering der zee. In plaats van <hi type="italic">decem cubitis</hi> zegt het Hebr. dat er van de figuren, waaruit de versiering was saamgesteld, tien gingen op de el.</div>
<div id="n532">De <hi type="italic">pekaʽim</hi> (ziet noot 3) waren te gelijk met het waschvat gegoten.</div>
<div id="n533">Volgens III Reg. VII 26 slechts <hi type="italic">twee</hi> duizend metreten, wat naar de gemaakte berekening de juiste lezing schijnt.</div>
<div id="n534">Deze waschvaten stonden op onderstellen, die gelijk de waschvaten zelf III Reg. VII 27-37 uitvoerig beschreven worden.</div>
<div id="n535">Zie Exod. XXX 18-21; XXXVIII 8; XL 30-32.</div>
<div id="n536">Zie Exod. XXV 31-40. Naar het voorbeeld van den éénen kandelaar in den tabernakel werden thans de tien voor den tempel vervaardigd. III Reg. VIII zwijgt daarvan, maar noemt toch v. 49 de kandelaars.</div>
<div id="n537">Zie I Par. XXVIII noot 16.</div>
<div id="n538">Voor de plengoffers. Zie Am. VI 6.</div>
<div id="n539">Vgl. III Reg. VI 36; VII 12; Jer. XXXVI 10.</div>
<div id="n540">Het groote of uitwendige voorhof. Zie XX 5; Ezech. XLIII 14.</div>
<div id="n541">Aan den zuidoostelijken hoek des tempels.</div>
<div id="n542">Van hier tot het einde van het Hoofdstuk stemt het verhaal bijna woordelijk overeen met III Reg. VII 40-50. De afwijkingen beperken zich tot het verschil in benamingen of zijn het gevolg van vergissingen, door vertaler en afschrijver begaan.</div>
<div id="n543">De <hi type="italic">epistylia (gulloth)</hi> en de <hi type="italic">capita (kotharoth)</hi> vormden te zamen de bekroning (III 15 <hi type="italic">zepheth</hi> geheeten) der zuilen. Onzeker is, welk deel het eigenlijke kapiteel was, en of het andere deel als keelband de verbinding uitmaakte tusschen schacht en kapiteel, of wel als plint tusschen kapiteel en architraaf. Vermoedelijk waren de <hi type="italic">kotharoth</hi> de kapiteelen en hebben wij in <hi type="italic">gulloth</hi> keelbanden te zien.</div>
<div id="n544">Vermoedelijk moet de eerste helft van v. 14 overeenkomstig III Reg. VII 43 luiden: ‘en de tien onderstellen en de tien kuipen’.</div>
<div id="n545">De schrijver wil zeggen, dat de zee één gietstuk was.</div>
<div id="n546">Vgl. II 13.</div>
<div id="n547">Ter versiering der kandelaars. Zie Exod. XXXVII 19.</div>
<div id="n548">Volgens den grondtekst worden vermoedelijk in de eerste helft van v. 22 genoemd de <hi type="italic">messen</hi>, de <hi type="italic">schalen</hi>, de <hi type="italic">bakken</hi> en de <hi type="italic">vuurpannen.</hi></div>
<div id="n549">Hebr.: ‘en (wat betreft) de deur des huizes, (waren) hare inwendige vleugeldeuren, (d.i. die gekeerd waren) naar het Heilige der heiligen, en de vleugeldeuren van het huis naar het Heilige van goud’, d.i. met gouden platen bekleed. Volgens III Reg. VII 50 waren zelfs de harren of duimen der hengsels van goud.</div>
<div id="n550">Vgl. I Par. XVII 11; XXVI 26.</div>
<div id="n551">De plaatsing der Ark in het Heilige der heiligen en de inwijding worden V 2 - VII 23 in hoofdzaak op dezelfde wijze verhaald als III Reg. VIII 1 - IX 9. Opmerkelijk is het echter ook hier, dat de schrijver uitvoeriger dan zijn voorganger gewaagt van de medewerking der Levieten.</div>
<div id="n552">De feestdag is die van de tempelwijding. Bedoeld is de zevende maand (Ethanim) van het elfde jaar van Salomon's regeering. Zie III Reg. VI 38.</div>
<div id="n553">Levieten, die tevens priesters waren. Vgl. III Reg. VIII 3.</div>
<div id="n554">Hebr.: ‘en zij brachten de Ark in den tabernakel en al het heilig gereedschap, (dat) in den tabernakel (was), - dat brachten de priesters (en) Levieten opwaarts’.</div>
<div id="n555">Zie III Reg. VIII 8 met de aanteekening.</div>
<div id="n556">Tot op den dag, waarop dit bericht geboekt werd, dat de schrijver in zijn verhaal overnam; want toen hij zijn werk schreef, was de tempel reeds verwoest en de Ark verdwenen; vgl. II Mach. II 4-7. Eene andere vertaling van den grondtekst luidt evenals III Reg. VIII 8: ‘en zij (de draagboomen) waren aldaar’ enz.</div>
<div id="n557">De bijzonderheden, van hier af tot v. 13 vermeld, komen III Reg. VIII niet voor.</div>
<div id="n558">De hier beginnende zinsnede luidt in het Hebr.: ‘zonder dat acht geslagen werd op de afdeelingen’. Bij deze buitengewone plechtigheid moest niet slechts de afdeeling, welke de weekbeurt had (vgl. I Par. XXIII 26), optreden, maar al de priesters. Volgens de Vulgaat waren de voorschriften van I Par. XXIV nog niet in praktijk gebracht, zoodat allen zonder onderscheid den dienst verrichtten.</div>
<div id="n559">In den grondtekst wordt de in v. 11 begonnen tusschenzin nog voortgezet tot in v. 13 en wordt de nazin eerst gevormd door het slot van laatstgenoemd vers: ‘toen werd het huis vervuld met eene wolk’. Voor het overige is het verschil tusschen den Hebreeuwschen en Latijnschen tekst niet van eenige beteekenis.</div>
<div id="n560">Deze woorden zijn de aanhef van Ps. CV, CVI, CXVII, CXXXV. Vgl. I Par. XVI 8-34. Zie ook beneden VII 6.</div>
<div id="n561">Het hier volgend dankgebed van Salomon (v. 1-11) stemt bijna letterlijk overeen met III Reg. VIII 12-21.</div>
<div id="n562">d.i. In de wolk. Wat de Heer voorheen beloofde - zie Lev. XVI 2 - ging thans in vervulling.</div>
<div id="n563">Dit gedeelte tot de tweede helft van v. 6 ontbreekt III Reg. VIII.</div>
<div id="n564">Zou worden aangeroepen.</div>
<div id="n565">Van de bijzonderheid, in dit vers vermeld, wordt III Reg. VIII niet gewaagd. Volgens de lezing der Septuagint was het gestoelte niet drie, maar vijf ellen hoog, wat wel zoo waarschijnlijk is.</div>
<div id="n566">Behoudens geringe afwijkingen en het geheel andere slot stemt het inwijdingsgebed (v. 14-40) overeen met III Reg. VIII 23-50.</div>
<div id="n567">Een nakomeling.</div>
<div id="n568">Wie beschuldigd van een niet te bewijzen onrecht, den naaste aangedaan, door dezen op een zuiveringseed werd gedaagd, moest dien afleggen of zijn onrecht erkennen.</div>
<div id="n569">Zijn slecht gedrag.</div>
<div id="n570">Over <hi type="italic">brand</hi> zie Joël noot 3; <hi type="italic">roest</hi> is eene andere graanziekte; het Hebr. woord beteekent: ‘het geel (bruin) worden’.</div>
<div id="n571">Het slot van het gebed is hier geheel anders dan III Reg. VIII 51-53, waar slechts de in den aanhef van het gebed uitgesproken gedachten herhaald worden. De hier medegedeelde heerlijke slotbede past volmaakt op de omstandigheden en strookt geheel met het karakter van Salomon. De schrijver van Par. is op deze plaats blijkbaar vollediger dan zijn voorganger. De overeenstemming van v. 41 met Ps. CXXXI 8-10 kan op tweevoudige wijze worden verklaard. Volgens sommigen heeft Salomon zelf dien Psalm gedicht, toen hij de Ark in den tempel deed plaatsen; anderen vermoeden, dat de dichter ten tijde der ballingschap leefde en v. 41 aan het hem bekende gebed van Salomon ontleende. Voor dit gevoelen pleit o.a. de omstandigheid, dat de Psalm ook aanhalingen uit gebeden en geloften van David bevat.</div>
<div id="n572">Vgl. Num. X 36. Ofschoon de Ark reeds in den tempel geplaatst was, schijnt deze bede geenszins overbodig. Salomon smeekt God, duurzaam bezit te nemen van zijne rustplaats op de Ark en van daaruit zijne gunsten aan de vromen te verleenen.</div>
<div id="n573">Verleen aan de priesters zulk een overvloed uwer genade, dat door hen ook uw volk geheiligd worde.</div>
<div id="n574">d.i. Van Salomon, die op Gods bevel tot koning gezalfd was.</div>
<div id="n575"><hi type="italic">De barmhartigheden van David</hi> zijn de hem gegeven Messias-beloften. Zie Ps. LXXXVIII 29-30; Isai. LV noot 3.</div>
<div id="n576">Hetzelfde wonder geschiedde, toen in de woestijn voor den tabernakel de eerste offerande werd opgedragen. Zie Lev. IX 24. Het feit, dat III Reg. VIII 54 niet vermeld, maar II Mach. II 10 uitdrukkelijk bevestigd wordt, was een te schitterend bewijs van Gods welgevallen aan de offerande, om door den schrijver van Par. met het oog op zijn bepaald doel (zie Inl. bl. 10) te worden verzwegen.</div>
<div id="n577">Vgl. V 14.</div>
<div id="n578">Zie de verklaring van III Reg. VIII 63 en 64.</div>
<div id="n579">III Reg. VIII wordt van den zang en zijne begeleiding geen melding gemaakt. De woorden: <hi type="italic">want zijne barmhartigheid duurt eeuwig</hi>, zijn eene aanhaling uit Psalmen, die daarbij gezongen werden en waarin deze woorden telkens als refrein voorkomen. Zie Ps. CXVII en CXXXV. Vgl. I Par. XVI 34 en 41. Voor: <hi type="italic">hymnos David canentes per manus suas</hi> heeft de grondtekst: ‘met het hallel van David (d.i. zijn halleluja-lied) door hunne hand’, d.w.z. door hen voorgedragen.</div>
<div id="n580">Vgl. voor v. 7-10 de verklaring van III Reg. VIII 64-66.</div>
<div id="n581">Het loofhuttenfeest, dat terstond op het feest der tempelwijding volgde. Zie v. 9 en III Reg. VIII 65 met de noot.</div>
<div id="n582">Vgl. I Par. XIII 5 en noot 4. Volgens eene andere meening dan daar vermeld wordt, was <hi type="italic">Emath</hi> het tegenwoordige <hi type="italic">Hamâh</hi> aan den Orontes, ongeveer honderd en tachtig kilometer ten noorden der gewone grens van het Israëlietische gebied. Daar nu het rijk of het gebied van Emath reikte tot de noordelijke grens van Chanaän, kan de <hi type="italic">ingang Emath</hi> (eigenlijk: <hi type="italic">het gaan naar Emath</hi>, <hi type="italic">bō Hamât)</hi> niets anders zijn dan een punt dier grens, dat als ‘de ingang van (het gebied van) Emath’, misschien slechts als ‘de weg naar Emath’ bekend stond, vermoedelijk de vlakte Merzj Ajoen tusschen den zuidelijken Libanon en den Hermon. In de Targumim heet dat punt met hetzelfde recht ‘de ingang van (of de weg naar) Antiochië’ en (volgens eene waarschijnlijke lezing) ‘de ingang van Syrië’.</div>
<div id="n583">Na het tweede zevental.</div>
<div id="n584">De volgende openbaring aan Salomon wordt zoo goed als gelijkluidend III Reg. IX 3-9 weergegeven.</div>
<div id="n585">Salomon had zeven jaren gebouwd aan den tempel en dertien jaren aan zijn paleis. Zie III Reg. VI 38 en VII 1. De schrijver geeft hier gelijk zijn voorganger III Reg. IX slechts weinige en korte berichten over hetgeen Salomon, afgezien van den bouw des tempels, verrichtte. De twee geschiedschrijvers vullen in enkele opzichten elkander aan.</div>
<div id="n586">Dit bericht schijnt in strijd met III Reg. IX 11-14, waar verhaald wordt, dat niet Hiram aan Salomon, maar Salomon aan Hiram steden gaf, twintig in getal en in Galilea gelegen. Maar uit de minachting, door Hiram aan den dag gelegd, toen hij de steden kwam zien, meent men met grond te mogen besluiten, dat hij die steden niet in bezit nam, maar aan Salomon teruggaf of overliet. Zeer begrijpelijk is het dan ook, dat deze toen de steden <hi type="italic">bouwde</hi>, d.i. <hi type="italic">herbouwde</hi> en voor de Israëlieten ter bewoning geschikt maakte. Sommigen meenen intusschen, dat hier van andere steden sprake is, welke Hiram aan Salomon zou hebben gegeven, en wel in Emath, waarvan de westzijde aan Phenicië (Tyrus), de oostzijde bij Soba behoorde (vgl. v. 3).</div>
<div id="n587">Uit v. 4 blijkt, dat niet de stad, maar een deel der landstreek Emath bedoeld wordt, welke aan het koninkrijk Soba (Suba) grensde. Vgl. II Reg. VIII 3. Reeds David had de koningen van Emath en Soba schatplichtig gemaakt (zie I Par. XVIII en XIX), maar dezen waren gedurende Salomon's regeering zeker in opstand gekomen. Ofschoon nu Salomon hen wederom onderwierp en de steden in hunne landen versterkte, gelukte het hem niet, Israël's heerschappij duurzaam aldaar te vestigen. Zie III Reg. XI 23-25.</div>
<div id="n588">Vgl. III Reg. IX 18.</div>
<div id="n589">Vgl. Jos. XVI 3; I Par. VII 24.</div>
<div id="n590">Het in Dan gelegen Balaäth (zie Jos. XIX 44) moest eene grensvesting zijn tegenover de Philistijnen.</div>
<div id="n591">Ten tijde van Salomon waren de nakomelingen der genoemde volken natuurlijk verminderd. Het woordje <hi type="italic">van</hi> (hunne kinderen), hetwelk III Reg. IX 21 niet voorkomt, duidt aan, dat <hi type="italic">al het volk</hi> (v. 7) slechts een gedeelte uitmaakte van de nakomelingen der oude volksstammen, welke door Israël niet geheel waren uitgeroeid.</div>
<div id="n592">d.i. Maakte hen dienstbaar ten behoeve zijner bouwwerken. Zie III Reg. IX 23.</div>
<div id="n593">Voor <hi type="italic">duces primi</hi> (opperaanvoerders) zal volgens III Reg. IX 22 <hi type="italic">principes et duces</hi> (vorsten en aanvoerders) moeten gelezen worden.</div>
<div id="n594">Naar het Hebr. luidt v. 10: ‘En dit (waren) de opzichters, staande vóór (in den dienst van) koning Salomon, d.i. tweehonderd en vijftig, die over het volk stonden’. Hier is dus geen sprake van bevelhebbers in het leger, maar van de tweehonderd en vijftig Israëlieten, die met driehonderd Chananeërs de hoofdopzichters waren over het Chananietische werkvolk. Zie II noot 15. Vgl. III Reg. IX 23, waar zij niet van elkander onderscheiden worden.</div>
<div id="n595">Vgl. III Reg. III 1; IX 16 en 24.</div>
<div id="n596">Deze reden, waarom Salomon de dochter van Pharao liet verhuizen, wordt III Reg. IX 24 niet opgegeven.</div>
<div id="n597">d.i. Na de voltooiing en inwijding des tempels. Toen liet de koning niet meer te Gabaon, maar in den tempel op het brandofferaltaar offeren. Wat v. 12-16 wordt bericht, is III Reg. IX in één vers (25) saamgevat. Opnieuw laat hier de schrijver zijne voorliefde voor de Levieten en hunnen dienst blijken.</div>
<div id="n598">Vgl. over de hier genoemde plichten en dienstverrichtingen der priesters en Levieten I Par. XXIII 28, volg.; XXIV, XXV, XXVI 1-9; II Par. VII 6.</div>
<div id="n599">Naar het Hebr.: ‘En zoo werd al het werk van Salomon bevestigd van den dag der grondsteenlegging van het huis des Heeren tot aan zijne voltooiing: voltooid werd het huis des Heeren’. Naar dien tekst zou men het Latijn ook kunnen vertalen als volgt: ‘Salomon bevestigde al het werk....’</div>
<div id="n600">Vgl. III Reg. IX 26-28.</div>
<div id="n601">Over het bezoek der koningin van Saba zie de noten op III Reg. X 1-10.</div>
<div id="n602">Hebr. ‘uwe woorden’.</div>
<div id="n603">Hebr.: ‘Gij hebt het gerucht overtroffen, dat ik gehoord heb’.</div>
<div id="n604">De koning van Israël is op bijzondere en eenige wijze de koning Gods. Zie Ps. II 6.</div>
<div id="n605">Vgl. III Reg. X 11 en 12.</div>
<div id="n606">Het Hebr. <hi type="italic">mesilloth</hi>, door de Vulgaat in navolging der Septuagint met <hi type="italic">gradus</hi> vertaald, beteekent eigenlijk ‘straten’, hier waarschijnlijk ‘galerijen’. III Reg. X 12 leest men <hi type="italic">misead</hi>, waarmede vermoedelijk de ‘leuning’, d.i. het hekwerk der galerij (balustrade) bedoeld wordt.</div>
<div id="n607">In den grondtekst: ‘behalve hetgeen zij den koning gebracht had’. De zin is blijkbaar: afgezien van hetgeen hij haar voor hare gaven terugschonk.</div>
<div id="n608">Voor v. 13-27 vgl. III Reg. X 14-28.</div>
<div id="n609">Hebr.: <hi type="italic">schilden.</hi> Gemeend zijn groote schilden, die den geheelen man dekten, in tegenstelling tot de kleine schilden der licht gewapenden, van welke v. 16 sprake is.</div>
<div id="n610">Hebr.: ‘in het huis van het Libanonwoud’. Zie III Reg. VII 2. Over de hier genoemde getallen zie aldaar X 16-17 en de aanteekening.</div>
<div id="n611">d.i. <hi type="italic">Tharsis-schepen</hi> (zie Isai II 16, noot 10) of, gelijk wij zouden zeggen, spaanschvaarders. Vgl. III Reg. X 22. Naar het Hebr. luidt dan ook de tweede helft van het vers: ‘eens in de drie jaren kwamen de Tharsisschepen, beladen met....’</div>
<div id="n612">De beteekenis der Hebr. woorden, welke de Vulgaat vertaalt met <hi type="italic">ebur</hi>, <hi type="italic">simiae</hi> en <hi type="italic">pavi</hi>, is onzeker.</div>
<div id="n613">In het Hebr. en III Reg. X 23: ‘aan rijkdom en wijsheid’.</div>
<div id="n614">Vgl. I noot 9 en III Reg. IV 26. Naar het Hebr.: ‘En Salomon had vier duizend paardestallen en wagens’. Sommigen meenen, dat dit moet zijn: ‘stallingen voor zijne vier duizend wagen-paarden’.</div>
<div id="n615">Zie de Inleiding bl. 12.</div>
<div id="n616">Voor de vv. 29 en 30 vgl. III Reg. XI 41 en volg.</div>
<div id="n617">Naar inhoud en, afgezien van eenige afwijkingen, ook naar vorm stemt het verhaal van den afval der tien stam men overeen met III Reg. XII 1-19.</div>
<div id="n618">Waarom hij voor Salomon gevlucht was, wordt III Reg. XI 26-40 bericht. De schrijver van Par. gewaagde er in het voorafgaande niet van.</div>
<div id="n619">Zonder zich verder om de lotgevallen van het rijk Israël te bekommeren, vervolgt de schrijver uitsluitend de geschiedenis van het koninkrijk Juda, en soms veel uitvoeriger dan zulks in II en III Reg. geschiedt. Van het Tienstammenrijk gewaagt hij slechts dan, wanneer de geschiedenis van het rijk Juda hem daartoe noopt.</div>
<div id="n620">Vgl. III Reg. XII 21-25.</div>
<div id="n621">Al de hier volgende steden waren zuidelijk en westelijk van Jerusalem gelegen; blijkbaar bracht Roboam zijn rijk in staat van verdediging tegenover de Philistijnen en Egypte, vermoedelijk eerst na den inval en den aftocht van Sesac, waarvan in het vervolg sprake is.</div>
<div id="n622">Hunne woonplaatsen in de steden en de weilanden in de omgeving dier steden, welke hun volgens Num. XXV 2, 3 gegeven waren. Zij getroostten zich derhalve voor hun trouw aan God groote offers.</div>
<div id="n623">Ten einde zijne onderdanen te weerhouden om op te gaan naar den tempel van Jerusalem, had Jeroboam in zijn rijk, naar het voorbeeld van de Egyptische afgoderij, een eigen godsdienst, den dienst der kalveren, ingevoerd en voor die afgoden priesters aangesteld uit de geringsten des volks en buiten den stam Levi. Zie III Reg. XII 26-33. De aan Jehova getrouwe priesters en Levieten weken daarom met vele anderen, hetzij vrijwillig, hetzij gedwongen, uit naar het rijk Juda. Ook door de <hi type="italic">nakomelingen</hi>, d.i. de opvolgers, van Jeroboam werd deze vervolging tegen de vrome Israëlieten voortgezet.</div>
<div id="n624">De <hi type="italic">hoogten</hi> zijn die, waarop Jeroboam de gouden kalveren oprichtte. Voor <hi type="italic">duivelen</hi> heeft de Hebr. tekst <hi type="italic">bokken.</hi> In Egypte werd de god Mendes onder de gedaante van een bok vereerd, en reeds in de woestijn moesten de Joden tegen den dienst dier bokken worden gewaarschuwd. Zie Lev. XVII 7, Hebr. tekst.</div>
<div id="n625">En zich in Juda te vestigen, gelijk uit het voorafgaande en het volgende blijkt.</div>
<div id="n626">Het onderwerp van den laatsten volzin van v. 17 is hetzelfde als dat van den eersten: de aan Jehova getrouwe onderdanen van Jeroboam, die naar het rijk Juda uitweken, - en niet, gelijk sommigen meenen, de bewoners van laatstgenoemd rijk in het algemeen. De zin derhalve van het geheele vers kan slechts deze zijn: drie jaren lang verhuisden de goedgezinde onderdanen van Jeroboam naar het rijk van Roboam en bevestigden zoodoende aldaar den waren godsdienst. Na verloop dier drie jaren echter was het in het rijk Israël gedaan met de goede gezindheid, welke sommige personen en familiën in hun verzet tegen de afgoderij huns konings aan den dag gelegd hadden. De Septuagint leest echter anders: ‘en Hij bevestigde Roboam... drie jaren lang, omdat hij (Roboam) wandelde’ enz. Volgens deze lezing is dus de zin, dat Roboam slechts drie jaren aan Jehova getrouw bleef, vgl. XII 1, 2. De inval van Sesac had dan ook reeds in het vijfde jaar van Roboam plaats.</div>
<div id="n627">Onder de zonen van David wordt Jerimoth alleen hier genoemd; hij zal derhalve behoord hebben tot de zonen zijner bijvrouwen, van welke I Par. III slechts in het algemeen melding wordt gemaakt. Het is echter ook mogelijk, dat Jerimoth een kleinzoon van David was.</div>
<div id="n628">In plaats van <hi type="italic">alsmede Abihaïl</hi> moet zonder twijfel met de Septuagint gelezen worden: ‘<hi type="italic">en</hi> van Abihaïl’. In den grondtekst ontbreekt dit <hi type="italic">en;</hi> in de Vulgaat wordt die leemte verkeerdelijk met <hi type="italic">quoque</hi> aangevuld. Gelijk uit den samenhang blijkt, is niet hier, maar eerst in v. 20 sprake van eene tweede huisvrouw van Roboam. <hi type="italic">Eliab</hi> was de oudste broeder van David, zie I Reg. XVII 13.</div>
<div id="n629">Daar de dochter van Absalom <hi type="italic">Thamar</hi> heette (zie II Reg. XIV 27), en haar vader geen andere kinderen naliet (zie II Reg. XVIII 18), moet Maächa eene kleindochter van Absalom geweest zijn. Vgl. Gen. XXIX noot 1. Zij was waarschijnlijk eene dochter van Thamar.</div>
<div id="n630">In III Reg. heet hij steeds <hi type="italic">Abiam.</hi> De drie overige zonen van Maächa worden alleen hier genoemd.</div>
<div id="n631">In zinnelijkheid en weelde het voorbeeld volgend van Salomon, verviel Roboam gelijk deze ook spoedig in afgoderij.</div>
<div id="n632">Volgens een andere vertaling van het Hebr. luidt deze plaats: ‘En hij handelde wijselijk en verdeelde van al zijne zonen over de landstreken van Juda en Benjamin, in al de versterkte steden, en hij gaf hun leeftocht in overvloed en wierf (voor hen) vele vrouwen’. Zoodoende gaf Roboam de vestingen des lands in vertrouwde handen, vermeerderde hij den glans van zijn huis, bevorderde hij de verbinding der koninklijke familie met de aanzienlijkste geslachten en bedwong hij den onderlingen naijver zijner zonen.</div>
<div id="n633"><hi type="italic">Geheel Israël</hi> beteekent hier zeker de bewoners van het rijk Juda. De schrijver van Par. toch beschouwt alleen de bevolking van dit rijk als het volk Gods, welks eigenlijke naam Israël is. Door het hier met dien naam te noemen, doet hij de tegenstelling tusschen het gedrag van het volk en zijne roeping scherp uitkomen. Het was zeker voornamelijk aan het voorbeeld van het Tienstammenrijk te wijten, dat de koning en een zeer groot gedeelte zijns volks zich zoo spoedig aan de afgoderij overgaven, schoon zoo vele aan Jehova getrouwe Israëlieten zich in hun midden waren komen vestigen. En dat zij zich in niet geringe mate aan die zonde schuldig maakten, zien wij uit III Reg. XIV 22-24. De straf volgde dan ook de misdaad op den voet, gelijk uit het volgende blijkt.</div>
<div id="n634">De inval van Sesac wordt, nog beknopter dan hier, ook III Reg. XIV 25-28 verhaald. Zie over <hi type="italic">Sesac</hi> de aanteekening t.a. pl. Van het optreden van den profeet Semeïas (v. 5-8) is daar geen sprake.</div>
<div id="n635">Blijkbaar wordt hiermede het voetvolk bedoeld.</div>
<div id="n636">De <hi type="italic">Libyërs</hi> worden ook Nah. III 9 als hulpvolkeren van Egypte genoemd. Zie noot 5 aldaar. De <hi type="italic">Troglodyten</hi> of Holbewoners (Hebr. <hi type="italic">Soekkiim)</hi> woonden waarschijnlijk aan de westkust van de Arabische golf zuidoostelijk van Egypte. Over de <hi type="italic">Ethiopiërs</hi> zie Isai. XVIII 1.</div>
<div id="n637">Hebr.: ‘en ik zal hun binnenkort bevrijding geven’.</div>
<div id="n638">Zij zouden gedurende korteren of langeren tijd aan Sesac schatplichtig zijn.</div>
<div id="n639">Hebr. beter: ‘van de koninkrijken der landen’, d.i. der aarde. Verg. I Par. XXIX 30.</div>
<div id="n640">Volgens den grondtekst rukte Sesac tegen Jerusalem op. Of hij de stad veroverde, dan wel zich door uitlevering der tempelschatten tot den aftocht liet bewegen, blijkt niet met zekerheid.</div>
<div id="n641">Vgl. IX 16 en voor v. 9-11 III Reg. XIV 26-28.</div>
<div id="n642">Er waren ook in Juda zeker vele getrouwe dienaren des Heeren, wier getal door de uit het rijk der tien stammen gekomenen nog vermeerderd was.</div>
<div id="n643">Na den aftocht van Sesac.</div>
<div id="n644">Vgl. III Reg. XIV 21 en 22.</div>
<div id="n645">Hebr.: ‘de Amm<hi type="italic">o</hi>nietische’.</div>
<div id="n646">Ofschoon hij zich onder de straffende hand Gods tijdelijk verootmoedigd had.</div>
<div id="n647">Zie de Inleiding blz. 11 en 12.</div>
<div id="n648">Dit strijden bestond waarschijnlijk in een gespannen toestand, een gewapenden vrede, waarbij het vooral aan de grenzen somwijlen tot schermutselingen kwam. Vgl. XV 19.</div>
<div id="n649">Zonder te vermelden, dat Abia ‘wandelde in al de zonden zijns vaders’ (zie III Reg. XV 3), verhaalt de schrijver in dit Hoofdstuk uitvoeriger dan zijn voorganger van den oorlog tusschen Abia en Jeroboam, blijkbaar om te doen uitkomen, hoe zich eerstgenoemde bij die gelegenheid als een waardig koning van Gods volk gedroeg en daarvoor met een volkomen zegepraal beloond werd. Van 's konings afgoderij te gewagen, achtte hij wellicht voor zijn doel niet oorbaar.</div>
<div id="n650">Zij wordt XI 20 en III Reg. XV 2 en in de Septuagint ook hier <hi type="italic">Maächa</hi> genoemd. Uriël was waarschijnlijk gehuwd met Thamar, de dochter van Absalom, waarom Maächa elders dochter (d.i. kleindochter) van Absalom wordt genoemd.</div>
<div id="n651">Honderd duizend man minder, dan Joab er in Juda geteld had, terwijl het getal mannen, door Jeroboam in het veld gebracht, hetzelfde was als Joab in Israël gevonden had. Zie II Reg. XXIV 9.</div>
<div id="n652">Deze berg (Hebr. <hi type="italic">Zemaraim)</hi>, alleen hier genoemd, herinnert aan de stad van gelijken naam, die volgens Jos. XVIII 22 nabij Bethel gelegen was.</div>
<div id="n653">d.i. Een plechtig bezegeld, onverbreekbaar verbond. Zie ter verklaring dezer zegswijze Exod. XXX noot 21.</div>
<div id="n654">Vgl. III Reg. XXI 10, 13.</div>
<div id="n655">Blijkbaar tracht Abia de lakenswaardige houding zijns vaders, die tot de scheuring des rijks aanleiding gaf (zie X), te vergoelijken.</div>
<div id="n656">Gij hebt dus geen God, die voor u strijdt, maar slechts beelden, door menschenhand gemaakt.</div>
<div id="n657">Vgl. XI 14.</div>
<div id="n658">Volgens Exod. XXIX moesten bij de wijding der priesters gedurende zeven dagen dagelijks een jonge stier en twee rammen geofferd worden. Minachtend wijst Abia op de overtreding en kleingeestige bekrimping der wet Gods in het Tienstammenrijk.</div>
<div id="n659">Ofschoon ook in Juda afgoderij bedreven werd, bleef daar toch de dienst van Jehova de wettige.</div>
<div id="n660">Hebr.: ‘in het ambt’.</div>
<div id="n661">Opzichtens de verschillende hier genoemde verrichtingen van den heiligen dienst, zie Exod. XXIX 38-42; XXX 7; XXV 30, 37; XXVII 20. De <hi type="italic">zeer reine tafel</hi>, d.i. van het zuiverste goud.</div>
<div id="n662">In het Hebr. staat hier vóór <hi type="italic">God</hi> het lidwoord om aan te duiden, dat Hij de ware God is.</div>
<div id="n663">Duidelijke zinspeling op de belofte, volgens Num. X 9 door God aan zijn volk gegeven.</div>
<div id="n664">Met zijne hoofdmacht.</div>
<div id="n665">Zeker deed God zulks niet, alvorens het leger van Abia den vijand krachtig had aangevallen.</div>
<div id="n666">Van de drie hier genoemde steden wordt <hi type="italic">Jesana</hi> elders niet genoemd; <hi type="italic">Ephron</hi> is, naar sommigen gissen, het Jos. XVIII 23 genoemde <hi type="italic">Ophera. Dochteren</hi> zijn steden van minderen rang.</div>
<div id="n667">Met eene doodelijke ziekte. Volgens III Reg. XIV 20; XV 9 stierf Jeroboam eerst omstreeks twee jaren na Abia.</div>
<div id="n668">Ten deele reeds vóór zijne verheffing op den troon.</div>
<div id="n669">Zie de Inleiding bl. 12</div>
<div id="n670">Over de regeering van Asa wordt in dit en de twee volgende Hoofdstukken een veel vollediger bericht gegeven dan III Reg. XV 11-23. Onder anderen doet de schrijver van Par. veel meer dan zijn voorganger uitkomen, dat Asa niet slechts een vroom, maar ook een zeer wijs koning was, die door uitnemende maatregelen zijn rijk in staat van verdediging stelde.</div>
<div id="n671">Vermoedelijk moet voor <hi type="italic">tien</hi> gelezen worden <hi type="italic">vijftien.</hi> Zie noot 8. Deze langdurige vrede, die schermutselingen met het Tienstammenrijk niet uitsloot (zie III Reg. XV 16), was zeker een gevolg van Asa's wijze staatkunde en werd door hem gebruikt tot de godsdienstige en staatkundige hervorming van het rijk, gelijk uit het volgende blijkt.</div>
<div id="n672">Daar volgens III Reg. XV 14 de hoogten niet werden afgeschaft, zal men moeten aannemen, dat Asa er niet geheel in slaagde den <hi type="italic">afgodischen</hi> dienst op de hoogten te onderdrukken, of dat hij alleen den (niet-wettigen) dienst van <hi type="italic">Jehova</hi> op de hoogten liet bestaan. Zie de noot op III Reg. III 2.</div>
<div id="n673"><hi type="italic">De beelden</hi> zijn de aan Baäl gewijde zuilen; voor <hi type="italic">de bosschen</hi> heeft het Hebr. <hi type="italic">haäsjerim.</hi> Vgl. Exod. XXXIV 13 noot 10; III Reg. XIV 23; Judic. III 7.</div>
<div id="n674">Hebr.: ‘de hoogten en de zonnezuilen’, die volgens XXXIV 4 op of neven de altaren van Baäl, den zonnegod der Pheniciërs, geplaatst werden.</div>
<div id="n675">Bedoeld zijn zeker de sterke steden, welke Sesac, zie Hoofdst. XII, verwoest had.</div>
<div id="n676">Hebr.: <hi type="italic">tsinnah</hi>, d.i. het groote of lange schild, in tegenstelling met het kleine schild <hi type="italic">(magên)</hi>, waarmede de Benjaminieten uitgerust waren. Vgl. IX noot 10. Het groote getal mannen, welke Asa dienstplichtig en strijdvaardig maakte, bewijst, dat hij wel begreep, aan welke gevaren zijn rijk bloot stond.</div>
<div id="n677">De hier volgende krijg tusschen Zara en Asa wordt III Reg. XV met geen woord vermeld. Het jaar, waarin deze inval plaats had, kan worden afgeleid uit XV 10, waar verhaald wordt, dat Asa na zijne zegepraal op Zara het volk naar Jerusalem opriep, om van den behaalden buit offeranden aan den Heer op te dragen, in de <hi type="italic">derde</hi> maand van het <hi type="italic">vijftiende</hi> jaar zijner regeering. In het begin van dat jaar schijnt dus de inval te hebben plaats gehad. Indien nu vóór dien tijd de vrede niet verstoord werd, zal men XIV 1 voor <hi type="italic">tien</hi> jaren moeten lezen <hi type="italic">vijftien</hi> en XV 19 het <hi type="italic">vijftiende</hi> jaar in plaats van het <hi type="italic">vijf-en-derstigste.</hi> De schrijffout, op laatstgenoemde plaats begaan, had waarschijnlijk de wijziging van XIV 1 ten gevolge.</div>
<div id="n678"><hi type="italic">Zara</hi>, <hi type="italic">de Ethiopiër (Zerach-hak-Koesji)</hi>, kan bezwaarlijk, gelijk sommigen willen, vereenzelvigd worden met den koning van Egypte <hi type="italic">Osorkon I</hi> (Usarken), opvolger van Sesac, want dan ware hij zeker, gelijk deze, als ‘koning van Egypte’ of als ‘Pharao’ of ten minste als ‘koning’ aangeduid. Ook was het twee-en-twintigste koningshuis, waartoe beide koningen behoorden, niet van Ethiopischen oorsprong; evenmin was Ethiopië in dien tijd zoodanig met Egypte verbonden, dat men een Egyptischen koning ‘den Ethiopiër’ kon noemen. Bovendien wordt in dit verhaal nergens van Egyptenaren gesproken, maar alleen van ‘Koesjim’, dat de Vulgaat met Ethiopiërs vertaalt, en van ‘Loebim’ (XVI 8). Welke Koeschieten hier bedoeld zijn en wat men hier onder ‘Loebim’ (zoo de lezing juist is) te verstaan heeft, is nog niet uitgemaakt. Koeschieten woonden niet alleen ten zuiden van Egypte, maar waarschijnlijk ook op het Sinaïetische schiereiland en zeker in Arabië; vgl. XXI 16. Ook daar is van Arabische stammen sprake. Men heeft ook het vermoeden geopperd, dat onder deze ‘Koesjim’ Kassieten te verstaan zijn, die van den kant van Medië waren gekomen en zich in Zuid-Babylonië hadden gevestigd en juist in dien tijd, volgens Assyrische opschriften, zeer machtig waren. Deze stammen werden door de Grieken ‘Kyssioi’ of ‘Kosseërs’ geheeten. - Hoewel de troepen van Zara zeer talrijk moeten geweest zijn, behoeft men de Hebr. uitdrukking ‘eleph alaphim’ (eigenlijk ‘duizend duizendtallen’) niet letterlijk te nemen; men kan ze opvatten als onze zegswijze ‘duizenden en duizenden’; vgl. Dan. VII 10. Het betrekkelijk kleine getal van <hi type="italic">driehonderd krijgswagens</hi> bevestigt deze verklaring. - <hi type="italic">Maresa</hi>, zie XI 8, lag in het zuidwesten van Juda; het dal <hi type="italic">Sephata</hi> (v. 10), ‘dat bij Maresa is’, wordt elders niet genoemd.</div>
<div id="n679">Naar het Hebr.: ‘Heer, niet (is) bij U - d.w.z. voor U maakt het niets uit - hulp te verleenen tegen den machtige aan den machtelooze’, d.i. buiten U kan niemand aan den zwakkere de zegepraal verleenen. De Latijnsche vertaling is eene eenigzins vrije omschrijving naar het voorbeeld van I Reg. XIV 6. Ofschoon Asa een zeer aanzienlijke strijdmacht tegenover den vijand kon plaatsen, vertrouwde hij toch niet op haar, maar op God.</div>
<div id="n680">Zuidelijk van Gaza gelegen.</div>
<div id="n681">Die Philistijnsche stad had vermoedelijk gemeene zaak met de ‘Ethiopiërs’ gemaakt.</div>
<div id="n682">Deze profeet wordt niet meer elders genoemd.</div>
<div id="n683">Vgl. XXIV 20; XII 5; Jer. XXIX 13. Het eerste gedeelte dier ondervinding was door den juist gevoerden oorlog opnieuw bevestigd.</div>
<div id="n684">De grondtekst heeft: ‘En talrijke dagen voor Israël zonder God’. Daar hier geen werkwoord gebezigd is, kan men twijfelen, of de profeet het verleden, het heden of de toekomst bedoelt. Maar aangezien hij v. 4-6 (grondtekst) spreekt in den verleden tijd, zal ook v. 3 van het verleden moeten verstaan worden. Tot staving zijner bewering beroept zich Azarias op de geheele geschiedenis van zijn volk, inzonderheid op het tijdvak der Rechters. Zie b.v. Judic. II 10-23.</div>
<div id="n685">Wat men ook onderneme, zal mislukken. Naar het Hebr.: ‘En te dien tijde (was er) geen vrede voor wie uitging of kwam’.</div>
<div id="n686">d.i. De steden, welke volgens XII 19 zijn vader veroverd had en die nu in zijn bezit waren. Wellicht had ook Asa zelf steden in Ephraïm veroverd.</div>
<div id="n687">Hebr. <hi type="italic">vernieuwde.</hi> Daar het brandofferaltaar, dat zich <hi type="italic">voor het voorportaal</hi> van den eigenlijken tempel bevond, reeds zestig jaren stond, kon het ook vernieuwing behoeven.</div>
<div id="n688">Het gebied van Simeon behoorde, als ingesloten door dat van Juda, tot het rijk van Asa. Maar wellicht leefden vele Simeonieten buiten hun stamgebied of hadden tot dusverre deel genomen aan den bijzonderen dienst te Bersabeë. Zie Am. V 5; VIII 14.</div>
<div id="n689">In de <hi type="italic">derde</hi> maand vierde men het feest der weken, Lev. XXIII 15. Het vijftiende jaar van de regeering van Asa, zie XIV noot 8, is waarschijnlijk 898 vóór Chr.</div>
<div id="n690">Volgens den grondtekst wordt gezegd, dat zij - het geheele volk - in het verbond traden.</div>
<div id="n691">Vgl. Deut. XVII 2-7.</div>
<div id="n692">d.i. Bij den eed van trouw aan God voegden zij eene vervloeking over hen, die het verbond zouden breken. Het Hebr. echter heeft: ‘en geheel Juda verheugde zich over den eed’.</div>
<div id="n693"><hi type="italic">Hij</hi> is koning Asa. Ter verklaring van v. 16 en 17 zie de noot op III Reg. XV 13-15.</div>
<div id="n694">Vgl. III Reg. XV 16 en ter verklaring der schijnbare tegenspraak XII noot 10. Zie verder XIV noot 8 en XVI noot 1.</div>
<div id="n695">Voor het <hi type="italic">zes-en-dertigste</hi> jaar zal <hi type="italic">het zestiende</hi> moeten gelezen worden. Zie XIV noot 8. Het ‘vijf-en-dertigste’ (XV 19) en het ‘zes-en-dertigste’ jaar van Asa is in strijd met III Reg. XVI 8, waar verhaald wordt, dat Baäsa in het zes-en-twintigste jaar van Asa stierf, alsmede met v. 10 aldaar, volgens hetwelk Ela, Baäsa's zoon en opvolger, in het zeven-en-twintigste jaar van Asa vermoord werd.</div>
<div id="n696">De vv. 1-6 stemmen zoo goed als woordelijk overeen met III Reg. XV 17-22.</div>
<div id="n697">III Reg. XV 20 en IV Reg. XV 29 ‘Abel-domum-Maächa’ geheeten.</div>
<div id="n698">Hebr.: ‘en al de magazijnen van de steden van Nephthali’. Vgl. III Reg. XV 20 met de aanteekening.</div>
<div id="n699">Vgl. Jer. XLI 9. Onder dit bouwen van Gabaä (Hebr. Geba) en Maspha heeft men eene versterking dier steden te verstaan tegen de invallen van het Tienstammenrijk.</div>
<div id="n700">Vermoedelijk dezelfde, wiens zoon wij XIX 2 en III Reg. XVI 1 ook als profeet zien optreden. Van de terechtwijzing van Asa door Hanani wordt III Reg. geen gewag gemaakt.</div>
<div id="n701">Gij zoudt met Baäsa ook zijn gewezen bondgenoot den Syriër verslagen hebben.</div>
<div id="n702">Vgl. XIV 9-15 en noot 9 aldaar.</div>
<div id="n703">Naar het Hebr.: ‘opdat Hij zich machtig betoone aan hen, wier hart volmaakt met Hem is’, d.w.z. de almachtige God helpt steeds zijn getrouwen.</div>
<div id="n704">Want van nu af had hij een verbitterden nabuur en een al te machtigen bondgenoot, terwijl hij, op God vertrouwend, beider macht had kunnen breken. Zijne opvolgers zouden de waarheid der voorspelling maar al te zeer ondervinden.</div>
<div id="n705">Vgl. Jer. XX 2; XXIX 26.</div>
<div id="n706">Volgens den grondtekst mishandelde hij eenigen uit het volk. Vermoedelijk waren het diegenen, welke den profeet bijvielen, toen hij vrijmoedig den koning de welverdiende terechtwijzing gaf.</div>
<div id="n707">Gelijk in den oorlog met Baäsa.</div>
<div id="n708">Naar het Hebr.: ‘hij zocht (raadpleegde) niet den Heer, maar de geneesheeren’. Uit deze tegenstelling valt misschien af te leiden, dat laatstgenoemden niet zoozeer als geneesheeren, maar als bezweerders door Asa werden geraadpleegd.</div>
<div id="n709">Zie Isai. XXII 16.</div>
<div id="n710">Het was gebruik, bij lijkplechtigheden van voorname personen veel reukwerk te verbranden, niet echter de lijken zelf, die pleegden gebalsemd te worden. Zie Jer. XXXIV 5; vgl. echter Am. VI noot 12.</div>
<div id="n711">Van Josaphat's regeering wordt hier (XVII-XX) eene veel uitvoeriger geschiedenis gegeven, dan in III Reg., waar niet verhaald wordt, hoe de vrome koning het volk in de wet des Heeren liet onderrichten, alom rechters aanstelde, het leger hervormde en de Moabieten en Ammonieten versloeg, noch ook, wat gedurende zijn regeering door de profeten verricht werd. Voor den schrijver van Par. was dit alles van groot gewicht om het doel, dat hij nastreefde.</div>
<div id="n712">Gelijk in v. 2 nader beschreven wordt. Josaphat onderscheidde zich daardoor gunstig van zijn vader en voorganger, zie XVI 1. Later echter liet hij zich tot een verbond met Israël verleiden, zie XVIII 1</div>
<div id="n713">Vgl. XV 8.</div>
<div id="n714">Die David bewandelde, alvorens hij in de bekende zware zonden viel.</div>
<div id="n715">De valsche goden en alle soorten van afgodsbeelden.</div>
<div id="n716">Dat zich door den kalverendienst bezoedelde.</div>
<div id="n717">Niet slechts door belastingen, maar ook door vrijwillige gaven.</div>
<div id="n718">Zie XIV noot 3. In het uitroeien van den dienst op de hoogten slaagde hij echter niet geheel. Zie XX 33.</div>
<div id="n719">De hier genoemde vorsten, zeker invloedrijke familiehoofden, en de Levieten en de priesters van v. 8 zijn van elders niet bekend.</div>
<div id="n720"><hi type="italic">Het boek van de wet des Heeren</hi> is zeker de Pentateuch. De aanzienlijke leeken, die de Levieten en de priesters op hunnen tocht vergezelden, zullen hebben moeten zorgen voor de stipte uitvoering der gegeven voorschriften.</div>
<div id="n721">Volgens den grondtekst brachten de Philistijnen <hi type="italic">zilver in menigte</hi>, geene <hi type="italic">schatting</hi> derhalve, maar vrijwillige gaven. <hi type="italic">De Arabieren</hi> waren de van veeteelt levende stammen ten oosten en zuidoosten van Palestina, tot welke streken zich in dien tiid de naam van Arabië uitstrekte.</div>
<div id="n722">Hebr. ‘burchten en voorraadsteden’.</div>
<div id="n723">Hebr.: ‘En hij had een groote have’, d.i. groote voorraden proviand, die hij beheerde.</div>
<div id="n724">Het leger van Juda telde drie, dat van Benjamin twee afdeelingen, die hier worden opgesomd.</div>
<div id="n725">Hebr.: ‘die zich vrijwillig den Heer gesteld had’. Vermoedelijk had Amasias op bijzondere wijze zijn vromen ijver aan den dag gelegd. Vgl. Judic. V 9.</div>
<div id="n726">In de Vulgaat ontbreekt hier: ‘En van Benjamin’.</div>
<div id="n727">d.i. De bevelhebbers der vijf afdeelingen stonden ter beschikking van den koning, afgezien van de bevelhebbers, die over de in v. 2 genoemde bezettingen gesteld waren.</div>
<div id="n728">Doordat hij zijn zoon Joram liet huwen met Achab's dochter Athalia. Zonder twijfel om staatkundige beweegredenen gesloten, zou dit huwelijk voor Juda zeer noodlottig worden. Josaphat handelde hierin te onvergeeflijker, omdat God getoond had met hem te zijn, wat den gevaarlijken bondgenoot geheel overbodig maakte.</div>
<div id="n729">In het zeventiende jaar zijner regeering, in het laatste van Achab, vgl. III Reg. XXII 52.</div>
<div id="n730">Afgezien van de inleiding wordt deze veldtocht der koningen van Israël en Juda tegen Syrië zoo goed als gelijkluidend III Reg. XXII verhaald. Hier behoeft dus slechts op de kleine afwijkingen te worden gewezen.</div>
<div id="n731">In plaats van deze zinsnede leest men III Reg. XXII: ‘en mijne ruiters zijn uwe ruiters’.</div>
<div id="n732"><hi type="italic">Ongeveer</hi> zooveel, zie III Reg. XXII 6.</div>
<div id="n733">d.i. De leugengeest, wiens verderfelijken invloed men reeds had leeren kennen.</div>
<div id="n734">Van deze goddelijke tusschenkomst wordt III Reg. XXII geen melding gemaakt.</div>
<div id="n735">In den grondtekst worden hier en III Reg. XXII 34 geen deelen van 's konings lichaam, maar van zijn wapenrusting genoemd. Zie de noot t.a. pl.</div>
<div id="n736">Hebr.: ‘En op dien dag nam het gevecht toe’. Om de hevigheid van den strijd kon men zich niet om den gekwetsten koning bekommeren, zoodat hij dood bloedde.</div>
<div id="n737">Hier eindigt het verhaal van dezen oorlog; III Reg. XXII 36-39 worden over den terugkeer, den dood en de begrafenis van Achab nog eenige bijzonderheden verhaald, die voor den schrijver van Par. minder belang hadden.</div>
<div id="n738">Deze had reeds onder de regeering van Asa tegen het bondgenootschap met Syrië geijverd. Vgl. XVI 7.</div>
<div id="n739">Volgens den grondtekst zegt de profeet, dat 's Heeren gramschap ook werkelijk over hem komen zoude. De vervulling dier voorspelling wordt in Hoofdstuk XX bericht.</div>
<div id="n740">Hebr. <hi type="italic">haäsjeroth</hi>, wat hetzelfde is als <hi type="italic">haäsjerim.</hi> Zie XVII noot 8.</div>
<div id="n741">d.i. Hij zette de onderrichting des volks in de wet des Heeren (XVII 7-9) voort.</div>
<div id="n742">In de hoofdplaatsen. Daar de koning op zijn reis gezien had, dat de door David geregelde rechtspraak (I Par. XXIII 4; XXVI 29-32) in verval was geraakt, hervormde hij haar opnieuw.</div>
<div id="n743">Naar het Hebr.: ‘En (Hij is) met u in de zaak van het gericht’. Wellicht echter moet naar een verbeterde lezing vertaald worden: ‘en met u is het (op u komt het neer) naar het woord (de wijze) der (uwer) rechtspraak’, wat ook beter overeenkomt met den tekst der Vulgaat.</div>
<div id="n744">In de hoofdstad schiep hij een opperste rechtbank voor bijzonder moeilijke gevallen.</div>
<div id="n745">Over godsdienstige en burgerlijke processen, zie v. 11.</div>
<div id="n746">Van de rechters in de andere steden, die in moeilijke gevallen geen beslissing zouden kunnen gezen.</div>
<div id="n747">Hebr.: ‘tusschen bloed en bloed’. Bedoeld worden de gevallen, die op vrijwilligen of onvrijwilligen doodslag betrekking hebben. Zie Exod. XXI 21; Deut. XVII 8.</div>
<div id="n748">Het hoofd van den stam Juda.</div>
<div id="n749">Na den dood van Achab en de hervorming van het rechtswezen.</div>
<div id="n750">Hebr. <hi type="italic">mehaämmonim</hi>, wat men zou kunnen vertalen met <hi type="italic">van de overzijde der Ammonieten</hi> en verstaan van de zwervende volksstammen in de Arabische woestijn. Daar echter v. 10 en 22 de bewoners van het gebergte Seïr genoemd worden, vermoedt men met reden, dat moet gelezen worden <hi type="italic">mehammeoenim</hi>, d.i. van de Maonieten, wier hoofdstad <hi type="italic">Maon</hi> in het gebergte Seïr niet ver van Petra gelegen was. Vgl. XXVI 7.</div>
<div id="n751">Daar in het vervolg van het verhaal van geen Syriërs sprake is, zal men in plaats van <hi type="italic">me-Aram</hi> (van Syrië) moeten lezen <hi type="italic">me-Edom</hi>, d.i. van Idumea.</div>
<div id="n752">Zie Gen. XIV 7. De hoofdmacht was dus rondom de zuidelijke spits van de Doode Zee getogen, die hier met <hi type="italic">zee</hi> bedoeld wordt.</div>
<div id="n753">Vgl. Judic. XX 26; I Reg. VII 16; Joël II 15.</div>
<div id="n754">Het priestervoorhof zal vermoedelijk door Josaphat of Asa eene herstelling ondergaan hebben en daarom hier het <hi type="italic">nieuwe</hi> voorhof heeten. Vóór dit voorhof, dus in het buitenvoorhof, plaatste zich de koning, vermoedelijk op het VI 13 beschreven gestoelte.</div>
<div id="n755">Vgl. Gen. XIII 15-17; XV 18.</div>
<div id="n756">Josaphat herhaalt in het kort het door Salomon bij de inwijding des tempels uitgesproken gebed, vgl. VI.</div>
<div id="n757">De bewoners van dat gebergte. Vgl. noot 2.</div>
<div id="n758">Vgl. Deut. II 1-19; Judic. XI 17 volg.</div>
<div id="n759">De verbonden vijandige stammen schijnen eene verhuizing naar Juda beoogd en daarom met hun geheele macht den inval gedaan te hebben. Daar zij buitendien geheel onverwacht kwamen, is de vrees van Josaphat zeer begrijpelijk. Alleen God kon hier redding verschaffen. Vgl. Ps. LXXXII.</div>
<div id="n760">Vgl. Joël II 16; Judith IV 9.</div>
<div id="n761">Wellicht Nathanias, die I Par. XXV 2 en 12 onder de zonen van Asaph vermeld wordt.</div>
<div id="n762">d.i. God zal hier strijden.</div>
<div id="n763"><hi type="italic">Sis</hi> is vermoedelijk thans het Wadi el Hasasah, aan den noordelijken rand van de woestijn, die zich van de Doode Zee naar Thecua uitstrekt en wier zuidoostelijk gedeelte waarschijnlijk de in het vervolg van het vers genoemde woestijn Jeruel is. Voor <hi type="italic">het einde van den bergstroom</hi> heeft het Hebr.: ‘het einde van het dal’.</div>
<div id="n764">De kinderen van Core waren volgens I Par. VI 7 en 22 zelf Caäthieten; <hi type="italic">en kinderen van Core</hi> is derhalve een beperkende omschrijving van het voorafgaande.</div>
<div id="n765">Hebr. ‘naar’.</div>
<div id="n766">Hebr. ‘in heilig feestgewaad’.</div>
<div id="n767">In den grondtekst staat: ‘verschafte de Heer <hi type="italic">meorbim</hi> tegen de kinderen van Ammon....’ ‘Meorbim’ beteekent: in hinderlaag of op den loer liggenden. Volgens v. 17 en 24 kunnen dit geen krijgers van Josaphat geweest zijn. Sommigen meenen, dat het roovers waren, die, onverwacht uit een hinderlaag te voorschijn gekomen, verwarring brachten in het leger der bondgenooten; anderen, dat God engelen tegen hen zond. Zeker is het, dat door Gods toedoen verwarring onder de vijanden ontstond, gelijk Judic. VII 22. De Moabieten en Ammonieten zochten de schuld bij de Seïrieten. Wellicht hadden dezen of hunne stamgenooten inderdaad verraad gepleegd en de hinderlagen gelegd.</div>
<div id="n768">Eene hoogte, van waar men de woestijn Jeruel overzien kon.</div>
<div id="n769">In het Hebr. volgt hier nog: ‘en zich keerden naar de menigte’.</div>
<div id="n770">Zij zagen een veld vol lijken, waarop niets levends meer te zien was.</div>
<div id="n771">Den Hebreeuwschen naam <hi type="italic">Beracha</hi> vindt men terug in het dorp <hi type="italic">Bereikoet</hi>, westelijk van Thecua, dicht aan den weg van Hebron naar Jerusalem gelegen. Het in de nabijheid daarvan gelegen Wadi-Arroeb zou dan het hier bedoelde <hi type="italic">dal van Beracha</hi> zijn.</div>
<div id="n772">Vgl. Esdr. VI 22; Neh. XII 43.</div>
<div id="n773">Vgl. met v. 31-37 de ietwat uitvoeriger berichten van III Reg. 41-51.</div>
<div id="n774">Na den inval der Ammonieten, en wel spoedig daarna, daar Ochozias, in het zeventiende jaar van Josaphat op den troon van Israël gekomen, geene twee volle jaren regeerde. Zie III Reg. XXII 52.</div>
<div id="n775">Uit III Reg. XXII 49 blijkt, dat de schepen gebouwd werden voor de vaart naar Ophir, die als een groote handelsvaart ook <hi type="italic">Tharsis-vaart</hi> kon genoemd worden, gelijk de voor die vaart bestemde schepen ook <hi type="italic">Tharsis-schepen</hi> heetten. Vgl. III Reg. X 22; II Par. IX 21; Is. II noot 10.</div>
<div id="n776"><hi type="italic">Geslagen</hi>, d.i. met geweld verijdeld. Van deze berisping door den van elders niet bekenden profeet wordt III Reg. XXII niet gewaagd; zij maakt het echter begrijpelijk, waarom volgens v. 50 aldaar Josaphat niet wilde treden in het voorstel van Ochozias tot hernieuwing der poging.</div>
<div id="n777">Vgl. IV Reg. VIII 16-24, waar Joram's regeering minder uitvoerig dan hier, maar toch overigens bijna gelijkluidend verhaald wordt.</div>
<div id="n778">Hebr. <hi type="italic">Asarjahoe</hi>, terwijl de eerstgenoemde zoon <hi type="italic">Asarja</hi> heet, wat hetzelfde is, daar <hi type="italic">ja</hi> eene verkorting is van <hi type="italic">jahoe</hi> of <hi type="italic">jahwe.</hi> Josaphat schijnt inderdaad twee zonen van dien naam gehad te hebben, daar hier al de vertalingen met den grondtekst overeenstemmen.</div>
<div id="n779">Vermoedelijk uit wantrouwen, daar zij, naar v. 11 doet vermoeden, niet zijne, maar huns vaders gezindheid waren toegedaan.</div>
<div id="n780">Een nakomeling. Zie de noot op IV Reg. VIII 19.</div>
<div id="n781">IV Reg. VIII 21 wordt hier nog toegevoegd: ‘en het volk vluchtte naar zijne tenten’. Door de vijanden omsingeld, had Joram slechts door een nachtelijken aanval kunnen ontkomen; het gelukte hem niet, Edom opnieuw te onderwerpen.</div>
<div id="n782">Slechts voor een korten tijd werd Edom later door Amasias vermeesterd. Zie XXV.</div>
<div id="n783">In figuurlijken en in letterlijken zin door den dienst van Astarte.</div>
<div id="n784">Den Thesbiet, den beroemden profeet uit het rijk Israël? De oude schriftverklaarders, schoon overtuigd, dat Elias te dien tijde niet meer op aarde toefde, nemen het allen aan. Zij veronderstellen, dat de profeet òf vóór dat hij van de aarde werd weggenomen, den brief schreef en voor Joram achterliet, òf het schrijven uit zijne bovenaardsche verblijfplaats aan den goddeloozen koning deed toekomen. De laatste verklaring schijnt eenigen steun te vinden in den grondtekst, waar men leest: ‘En er kwam tot hem een brief van Elias, den profeet’ ... Eenige nieuweren ontkennen de noodzakelijkheid om aan te nemen, dat Elias vóór de regeering van Joram van de aarde werd weggenomen. Zij beroepen zich op IV Reg. II 1, waar de woorden: ‘Het geschiedde nu, als de Heer Elias met een onweder zou opnemen, dat’ ... het tijdstip der gebeurtenis onbeslist zouden laten. Maar uit het daar volgend verhaal valt af te leiden, dat Elias' leerling Eliseus eerst na het verdwijnen van zijn meester als zelfstandig profeet optrad. Was nu Elias nog getuige van de troonsbeklimming van Joram, koning van Juda, dan kon zijn leerling niet als zelfstandig profeet en als <hi type="italic">gewezen</hi> dienaar van Elias (zie IV Reg. III 11) in het leger zijn van Joram's voorganger Josaphat, toen deze met Joram, koning van Israël, tegen de Moabieten oprukte. Vandaar dat anderen hier voor <hi type="italic">Elias</hi> willen lezen <hi type="italic">Eliseus.</hi> Mogelijk is het, dat door een afschrijver van den Hebr. tekst <hi type="italic">Elijahoe (Elias)</hi> in plaats van <hi type="italic">Elisa (Eliseus)</hi> geschreven is.</div>
<div id="n785">De bewoners van zuidelijk Arabië aan de Roode Zee. Voor <hi type="italic">Ethiopiërs</hi> heeft de grondtekst ‘Koeschieten’; vgl. XIV noot 9.</div>
<div id="n786">De vijanden plunderden de buiten de hoofdstad gelegen domeinen, van welke I Par. XXVII 25-31 sprake is. De hoofdstad zelve vermeesterden zij niet, daar zij dan zeker ook den tempelschat zouden geroofd hebben. De vrouwen en zonen des konings, die zij medevoerden, moeten zich volgens XXII 1 in het legerkamp van Juda bevonden hebben. <hi type="italic">Joachaz</hi> heet XXII 1 en elders <hi type="italic">Ochozias.</hi></div>
<div id="n787">Vgl. XVI 14.</div>
<div id="n788">Deze woorden kunnen doen vermoeden, dat aan Ochozias de troon betwist werd. Wellicht dong zijne goddelooze moeder Athalia reeds toen naar de kroon. Zie het einde van dit Hoofdstuk.</div>
<div id="n789">Beter volgens IV Reg. VIII 26 ‘twee en twintig jaren’, daar hij zijn vader, die op veertigjarigen leeftijd stierf (zie XXI 20), terstond opvolgde. De fout is zeker aan de afschrijvers te wijten. De oude Syrische vertaling leest dan ook hier <hi type="italic">twee en twintig</hi>, de Septuagint heeft <hi type="italic">twintig.</hi></div>
<div id="n790">d.i. De kleindochter van Amri, zie IV Reg. VIII 26.</div>
<div id="n791">De woorden <hi type="italic">na zijns vaders dood</hi> doen vermoeden, dat hij reeds gedurende de ziekte van Joram met de regeering belast was en eerst na diens overlijden geheel onder den invloed zijner verwanten uit Israël geraakte. Dit regentschap laat zich ook afleiden uit IV Reg. IX 29, waar gezegd wordt, dat zijne regeering begon in het elfde jaar van Joram van Israël, terwijl hij volgens VIII 25 aldaar koning werd in diens twaalfde jaar.</div>
<div id="n792">De veldtocht der twee koningen tegen Syrië en beider ondergang worden, als voornamelijk tot de geschiedenis van het Tienstammenrijk behoorende, met meer uitvoerigheid IV Reg. VIII 28 - IX verhaald.</div>
<div id="n793">God liet in zijne straffende rechtvaardigheid toe, dat Ochozias als blindelings zijn verderf inliep.</div>
<div id="n794">IV Reg. VIII heeten de vermoorden de <hi type="italic">broeders</hi> (in ruimeren zin) van Ochozias.</div>
<div id="n795">Eene schijnbaar geheel andere lezing van het verhaal van Ochozias' einde vindt men IV Reg. IX 27. Bij vergelijking der twee verhalen blijkt echter, dat zij geacht kunnen worden omtrent den ondergang van Ochozias het eene deze, het andere gene bijzonderheden te vermelden, welke zonder veel moeite tot een geheel kunnen worden vereenigd. Toen Ochozias Joram zag sneuvelen, ‘vluchtte hij langs den weg van het Tuinhuis; en Jehu achtervolgde hem en zeide: Velt ook hem neer op zijnen wagen! En zij kwetsten hem op het bergpad van Gaver, dat bij Jeblaäm is’. (IV Reg. t.a. pl.). Schoon gewond, ontkwam Ochozias <hi type="italic">op zijnen wagen</hi> dezen keer aan Jehu, die zijne ruiterij thans te zeer noodig had, om hem terstond verder te kunnen laten vervolgen. De gekwetste koning van Juda zocht en vond toen eene schuilplaats in Samaria, niet in de stad, maar in het land. Jehu nu ‘zocht (vermoedelijk eenige dagen later) Ochozias en greep hem, terwijl hij zich in Samaria verborgen hield’ (Par.). Waarschijnlijk werd Ochozias opgevangen bij Mageddo, dat volgens Jos XVII 11 niet ver van Jeblaäm te zoeken is. ‘En hij vluchtte naar Mageddo en stierf aldaar’ (IV Reg.). Jehu bevond zich toen zekerlijk te Mageddo. Vandaar dat de schrijver van Par. kon zeggen: ‘en toen hij (Ochozias) voor hem gebracht was, doodde hij (of naar het Hebr. <hi type="italic">doodden zij)</hi> hem. Men zal toen aan den gekwetsten koning van Juda den genadeslag gegeven hebben. Uit de gemaakte samenstelling der verhalen blijkt, dat de schrijver van Par. hier een zeer verkort bericht heeft gegeven.</div>
<div id="n796">Ook uit deze korte mededeeling blijkt het streven van den schrijver naar beknoptheid. Volgens IV Reg. IX 28 legden de dienstknechten van Ochozias het lijk op een wagen en brachten het naar Jerusalem, om het in het koningsgraf bij te zetten.</div>
<div id="n797">Hebr.: ‘En het huis van Ochozias had niemand, die kracht bezat ter regeering’, d.i. al de kinderen van den koning waren nog minderjarig. De opmerking dient ter inleiding van het volgende.</div>
<div id="n798">Vgl. IV. Reg. XI 1-3.</div>
<div id="n799">Het hier volgend verhaal verschilt in meer dan één opzicht van hetgeen IV Reg. XI wordt bericht. Het verschil bestaat voornamelijk hierin, dat de schrijver van Par. overeenkomstig zijn doel duidelijk laat uitkomen, dat de Levieten bij die gebeurtenis eene belangrijke rol vervulden, terwijl zijn voorganger hen niet uitdrukkelijk noemt. Toch laat ook deze voldoende blijken, dat zij een gewichtig deel hadden in hetgeen verricht werd. De woorden immers: ‘een derde deel van ulieden, die op den sabbat ingaan’ en: ‘de twee deelen van ulieden, allen, die op den sabbat uitgaan’ (IV Reg. XI 5 en 7, Hebr. tekst), worden door Joiada blijkbaar gericht tot de onder het bevel der honderdmannen en der mannen van de lijfwacht gestelde klassen van Levieten, die dien dag - een sabbat - elkander in den tempeldienst moesten afwisselen. Zie I Par. XXIV noot 11 en 12. Om niet door een ongewonen toevloed van mannen den argwaan van Athalia op te wekken, had Joiada voor de uitvoering van zijn plan juist een sabbat gekozen, zoodat hij in de genoemde Levieten vanzelf het benoodigde aantal mannen ter hand had. De toen aantredende Levieten kon hij geschikt bezigen, om de toegangen tot den tempel te bezetten, de aftredende, om den koning bij de huldiging te omringen. Om hun echter vastberadenheid te geven, stelde hij de vijf door hem gevormde afdeelingen onder het bevel van de in het geheim betrokken honderdmannen en de soldaten der koninklijke lijfwacht. Derhalve vullen de twee verhalen elkander aan. Over 't algemeen heeft de schrijver van Par. hier een ruimer gebruik gemaakt van de bronnen dan zijn voorganger.</div>
<div id="n800">De namen dezer mannen worden IV Reg. XI niet medegedeeld; ook wordt daar niet gewaagd van de reis, welke zij volgens v. 2 ondernamen.</div>
<div id="n801">Van de v. 1 en 2 genoemden.</div>
<div id="n802">Vgl. XXI 7.</div>
<div id="n803">De posten, welke door de drie afdeelingen der aantredende Levieten en hunne aanvoerders moesten worden bezet, worden hier en IV Reg. XI 5-8 niet op dezelfde, evenmin op voor ons duidelijke wijze aangeduid. Zie de aanteekening aldaar. De grondtekst heeft: ‘.... het derde deel van ulieden zullen de portiers der dorpels zijn’. De Septuagint spreekt hier van ‘de poorten der ingangen’. Deze uitdrukkingen schijnen den hoofdingang des tempels aan te duiden.</div>
<div id="n804">Vóór of in het koninklijk paleis kon Joiada zeker geen wacht plaatsen. Zonder twijfel is hier sprake van een post, geplaatst in of bij de poort of galerij, welke volgens IV Reg. XVI 18 naar het koninklijke paleis leidde en die ook XI 6 door de Septuagint vermeld wordt. Door deze liep Athalia later haar verderf te gemoet.</div>
<div id="n805">Hebr.: ‘de poort van <hi type="italic">Jesood</hi>’, wat <hi type="italic">fondement</hi> beteekent. IV Reg. XI 6 staat daarvoor ‘de poort <hi type="italic">Soer</hi>’, waarschijnlijk een foutieve lezing. De Septuagint heeft hier: ‘de middelste poort’.</div>
<div id="n806">Gelijk uit v. 8 en duidelijker nog uit IV Reg. XI 7 blijkt, worden hiermede voornamelijk de aftredende Levieten bedoeld, die in twee afdeelingen gesplitst den koning moesten omringen. Vermoedelijk plaatste zich de eene afdeeling op het binnenvoorhof, terwijl de andere zich in het voorportaal van het tempelgebouw om den koning schaarde en met hem op het voorhof kwam.</div>
<div id="n807">Alleen de priesters en Levieten mochten <hi type="italic">het huis des Heeren</hi>, d.i. hier het priestervoorhof, betreden; de menigte moest, ook bij deze gelegenheid, binnen de haar aangewezen perken blijven.</div>
<div id="n808">De hoofden des volks, van wier hulp Joiada zich volgens v. 2 verzekerd had.</div>
<div id="n809">Als aan de aanvoerders, die, gelijk uit het volgende vers valt op te maken, ook aan de Levieten de wapens uitdeelden.</div>
<div id="n810">Zie voor het verdere IV Reg. XI.</div>
<div id="n811"><hi type="italic">Het getuigenis</hi> is de rol der wet. Vgl. Ex. XXV noot 12. De zinsnede: ‘en gaven in zijne hand de te bevolgen wet’, is eene toelichting der Vulgaat.</div>
<div id="n812">Naar het Hebr.: ‘Leidt haar naar buiten, binnen door de rijen heen; en wie haar volgt, worde gedood met het zwaard’. Naar de Septuagint: ‘Drijft haar buiten den tempel en gaat haar achterna, en zij sterve door het zwaard’. De lezing van Vulg. en Sept. past beter in den samenhang.</div>
<div id="n813">Ook ten opzichte van de regeering van Joas deelt de schrijver belangrijke bijzonderheden mede, die IV Reg. niet voorkomen, ofschoon zij het noodlottig einde des konings meer begrijpelijk maken.</div>
<div id="n814">Dit bericht is alleen hier te lezen.</div>
<div id="n815">Vgl. voor v. 4-13 IV Reg. XII 5-17.</div>
<div id="n816">De inkomsten van den tempel waren van verschillenden aard; zie IV Reg. XII 5-7. Joas nu gelastte, dat de Levieten die inkomsten, of althans het in v. 6 genoemde gedeelte daarvan, jaarlijks zouden innen, wat zij zeer goed konden doen, daar zij in het geheele rijk verspreid woonden. Eerst toen dit bevel, waarvan IV Reg. XII niet wordt gewaagd, zonder het gewenschte gevolg bleef, ging men over tot den maatregel, die hier en IV Reg. XII op ongeveer dezelfde wijze wordt verhaald.</div>
<div id="n817">Vgl. Exod. XXX 12-16; XXXVIII 25.</div>
<div id="n818">Dat de eerste of hoogepriester daartoe een ander in zijne plaats kon stellen, wordt IV Reg. XII 11 niet vermeld.</div>
<div id="n819">De offerkist was dus alle dagen vol.</div>
<div id="n820">Het hiermede strijdende verbod, IV Reg. XII 14 en 15 vermeld, gold slechts voor het tijdperk van den bouw en sloot niet uit, dat het na de herstelling des tempels overgebleven geld op dusdanige wijze besteed werd.</div>
<div id="n821">Het verhaal van Joiada's dood, van den afval van koning en volk en van de prediking en steeniging van Zacharias (v. 15-22) wordt IV Reg. XII gemist.</div>
<div id="n822">In welk regeeringsjaar van Joas hij overleed, is onbekend. Volgens IV Reg. XII 5 hield hij zich nog in het drie-en-twintigste met de herstelling des tempels onledig. De verdienstelijke grijsaard hield derhalve den koning gedurende het grootste gedeelte zijner regeering op het goede pad.</div>
<div id="n823">Wat zij door hunne kruiperij van den koning wenschten en wisten te verkrijgen, blijkt uit het volgende. Dat Joas, die hun helaas toestond, afgoderij te plegen, zich ook zelf daaraan schuldig maakte, behoeft niet te worden aangenomen.</div>
<div id="n824">Hebr.: <hi type="italic">haäsjerim</hi>, zie XIV noot 4.</div>
<div id="n825">Gelijk het vervolg van het verhaal leert. Het is ook mogelijk, dat er over Juda eene straf kwam, die hier niet verhaald is. Zie v. 30.</div>
<div id="n826">Eigenlijk, ook naar het Hebr.: ‘.... trok Zacharias aan’ (als een kleed), evenals Judic. VI 34 en I Par. XII 18.</div>
<div id="n827">Men houdt hem voor dengene, die volgens Matth. XXIII 38 en Luc. XI 51 gedood werd tusschen den eigenlijken tempel en het altaar op het voorhof der priesters.</div>
<div id="n828">Zacharias slaakt deze bede, die in het Hebr. ook als een voorspelling kan worden opgevat, uit ijver voor de rechtvaardigheid, volkomen naar den geest van het Oude Verbond. De eerste martelaar van het Nieuwe Verbond sterft met de bede: ‘Heer, reken hun die zonde niet toe!’ Act. VII 60.</div>
<div id="n829">Het jaar, waarin de steeniging van Zacharias plaats vond. De strooptocht der Syriërs wordt IV Reg. XII 17-19 uitvoeriger verhaald dan hier. Het was den schrijver van Par. genoeg, te doen uitkomen, dat de straf op de zonde volgde.</div>
<div id="n830">Naar het Hebr. behoort hier nog te worden toegevoegd: ‘uit het volk’. Het volk bleef gespaard, maar de schuldige vorsten (v. 17) kwamen om.</div>
<div id="n831">Vgl. Exod. XII 12; Ezech. V 10. Waarschijnlijk werd de koning zelf zwaar gekwetst. Zie v. 25.</div>
<div id="n832">Wel echter in de nabijheid daarvan; zie IV Reg. XII 21.</div>
<div id="n833">De samenzweerders worden IV Reg. XII 21 Josachar, de zoon van Semmaäth, en Jozabad, de zoon van Somer, genoemd. <hi type="italic">Semmaäth</hi> en <hi type="italic">Semarith</hi> zijn volgens onzen tekst vrouwen; doch in de Septuagint ontbreken ook hier de woorden <hi type="italic">de Ammonietische</hi> en <hi type="italic">de Moabietische.</hi></div>
<div id="n834">Vgl. IV Reg. XIV 1-20.</div>
<div id="n835">Gelijk zijn vader begunstigde hij later den afgodendienst.</div>
<div id="n836">De mannen, die in staat waren de wapenen te dragen. Amasias monsterde zijn leger met het oog op den krijg tegen de Moabieten, uit welks verloop hier verschillende bijzonderheden worden bericht, die IV Reg. XIV ontbreken.</div>
<div id="n837">Dus veel minder dan ten tijde van Asa en van Josaphat; zie XIV 7 en XVII 14; reden waarom Amasias hulptroepen uit Israël in soldij nam, v. 6.</div>
<div id="n838">De laatste woorden zijn eene verklarende bijstelling van <hi type="italic">Israël.</hi></div>
<div id="n839">Omdat zij hunne hoop op buit verijdeld zagen.</div>
<div id="n840">Vgl. I Par. XVIII 12.</div>
<div id="n841">Het Hebr. kan ook vertaald worden: ‘naar de hoogte van Sela’. Volgens IV Reg. XIV 7 veroverde Amasias Petra (Hebr. Sela), de hoofdstad van Edom. De gruwzame behandeling der gevangenen wordt daar niet vermeld.</div>
<div id="n842">Dit geschiedde vermoedelijk tijdens den veldtocht van Amasias tegen Edom en op hun terugtocht naar hun land, zie v. 10, indien zij althans Juda niet reeds verlaten hadden en het thans overvielen. <hi type="italic">Van Samaria tot aan Bethoron</hi> duidt aan, dat de plunderaars al de steden in het noorden van Juda, welke tusschen Samaria en Bethoron (zie I Par. VII noot 16) lagen, aantastten.</div>
<div id="n843">Van hetgeen vv. 13-16 berichten, wordt IV Reg. XIV geen melding gemaakt. Toch is het van groot belang, als verklaring gevend van het ongeluk, dat Amasias later in zijn krijg met Israël overkwam.</div>
<div id="n844">In heidensche bijgeloovigheid had Amasias zeker de goden der overwonnen Edomieten voor zich gunstig willen stemmen; maar de profeet raadt zijn gedachten en toont aan, hoe onzinnig zij waren.</div>
<div id="n845">d.i. Gelijk uit den samenhang blijkt: onze krachten meten. Reden dier stoute uitdaging was vermoedelijk de strooptocht, dien de onderdanen van den koning van Samaria door Juda hadden gemaakt, maar tevens, naar uit v. 18 valt af te leiden, de trotschheid, waarmede de koning van Samaria een verzoek van Amasias om de hand eener prinses van Samaria voor zijnen zoon had afgewezen. Over v. 16-22 vgl. IV Reg. XIV 8-14.</div>
<div id="n846">Vgl. I Par. XXVI 15. De bewaking van een gedeelte van den tempelschat schijnt tot op den tijd van Amasias bij de familie Obededom te zijn gebleven.</div>
<div id="n847">Naar den grondtekst: ‘<hi type="italic">zonen der gijzeling</hi>’, d.i. gijzelaars.</div>
<div id="n848">De samenzwering tegen zijn leven was de straf voor zijne afgoderij.</div>
<div id="n849">Hij wordt IV Reg. XIV en XV gewoonlijk <hi type="italic">Azarias</hi>, maar ook eenige malen <hi type="italic">Ozias</hi> genoemd. Vgl. I Par. VI noot 5.</div>
<div id="n850">De vooropstelling van dit bericht schijnt aan te duiden, dat Ozias terstond na zijns vaders dood het aan de Roode Zee gelegen en voor den handel belangrijke Ailath voor Juda herwon en zich daardoor bij het volk bemind maakte. Vgl. voorts de noot op IV Reg. XIV 22.</div>
<div id="n851">Naar het Hebr. ‘die ervaren was in het zien Gods’, waarvoor met een geringe wijziging naar de Grieksche en de Syrische vertaling zal moeten gelezen worden ‘leeraar in de vreeze Gods’. Zacharias, van elders niet bekend, was dus zeker een profeet.</div>
<div id="n852">d.i. In de landstreek van het Philistijnsche Azotus en op het overige gebied der Philistijnen. Van al deze en de volgende krijgsverrichtingen wordt IV Reg. geen gewag gemaakt. <hi type="italic">Jabnia</hi> is vermoedelijk het Jos. XV 11 genoemde Jebneël.</div>
<div id="n853">Hebr. ‘de Maonieten’. Zie XX noot 2. <hi type="italic">Gurbaäl</hi> is van elders niet bekend.</div>
<div id="n854">De <hi type="italic">Hoekpoort</hi> bevond zich aan de noordwestelijke, de <hi type="italic">Dalpoort</hi> aan de westelijke zijde der stad. Voor ‘<hi type="italic">en de overige....</hi>’ heeft de grondtekst: ‘en aan den Hoek’, die volgens II Esdr. III 19 oostelijk van Sion moet gestaan hebben.</div>
<div id="n855">De woestijn van Juda, die steeds bloot stond aan de strooptochten der Arabische stammen.</div>
<div id="n856">Met <hi type="italic">de vlakten</hi> is de vruchtbare Sjephela, met <hi type="italic">de uitgestrektheid der woestijn.</hi> Hebr. <hi type="italic">de vlakte</hi>, is de vlakte aan den Jordaan, in 't bijzonder het aan de overzijde van den Jordaan gelegen weiland bedoeld, dat Ozias aan de Moabieten en Ammonieten ontweldigd had.</div>
<div id="n857"><hi type="italic">Karmel</hi>, hier geen eigennaam, beteekent <hi type="italic">boomgaard</hi> of volgens anderen <hi type="italic">wijngaard.</hi> Vgl. Is. X 18.</div>
<div id="n858">Hebr.: ‘het geheele getal van de hoofden der vaderhuizen, de krijgshelden, waren’.... Elk hoofd van een vaderhuis voerde het bevel over eene afdeeling.</div>
<div id="n859">IV Reg. XV wordt wel verhaald, dat Ozias met melaatschheid geslagen werd, maar niet om wat reden.</div>
<div id="n860">Zie I Par. VI noot 5.</div>
<div id="n861">Volgens Flavius Josephus (Ant. IX 10, 4) zou de aardbeving, die onder de regeering van Ozias plaats had (Am. I 1; Zach. XIV 5), met de hier verhaalde gebeurtenis zijn saamgevallen. Ten gevolge dier aardbeving zou het dak van den tempel gescheurd zijn, zoodat een zonnestraal op het aangezicht van Ozias viel en de melaatschheid op zijn voorhoofd zichtbaar maakte.</div>
<div id="n862">Zie IV Reg. XV 5.</div>
<div id="n863"><hi type="italic">De akker der koninklijke graven</hi> lag volgens IV Reg. XV 7 in de Stad van David, in de nabijheid van de grafstede der koningen.</div>
<div id="n864">Vgl. over de regeering van Joatham IV Reg. XV 32-38.</div>
<div id="n865">d.i. Zich geen priesterlijke bevoegdheden aanmatigde.</div>
<div id="n866">Zoowel door den dienst op de hoogten (IV Reg. XV 35) als anderszins. Hoe groot te dien tijde het zedenbederf in Juda was, blijkt uit Is. II-V.</div>
<div id="n867">Over <hi type="italic">Ophel</hi>, de zuidelijke helling van den tempelberg, zie Is. XXXII noot 12. Van de hier en in v. 4 genoemde werken, alsmede van den oorlog van Joatham tegen de Ammonieten maakt IV Reg. XV geen melding.</div>
<div id="n868">Vgl. Jos. XI 21; XX 7; XXI 11.</div>
<div id="n869">Hebr. ‘in dat jaar’. Gelijk het slot van het vers leert, betaalden de Ammonieten die groote schatting ook nog in de twee volgende jaren; dat zij daarna de schatting weigerden, zal te wijten zijn aan de vijandelijkheden van de koningen van Israël en Damascus tegen Juda, die volgens IV Reg. XV 37 reeds onder de regeering van Joatham begonnen.</div>
<div id="n870">Wellicht wordt hiermede in 't bijzonder gezinspeeld op de in noot 6 genoemde vijandelijkheden.</div>
<div id="n871">Vijf en twintig volgens een lezing van den grondtekst en van verschillende oude vertalingen. Daar Achaz' zoon Ezechias zestien jaren later reeds vijf en twintig jaren oud was (XXIX 1), is die lezing zeker verkieslijker. Voor v. 1-4 vgl. IV Reg. XVI 1-4. Van v. 5 af beginnen de twee berichten over de goddelooze en rampzalige regeering van Achaz, hoewel zakelijk overeenstemmend, zich door den verhaaltrant van elkander te onderscheiden. De schrijver van Par. bepaalt zich tot eene korte opsomming van de oorlogen en rampen, waarmede God de misdaden van koning en volk strafte, terwijl zijn voorganger van de voornaamste krijgsbedrijven een meer uitvoerig en geregeld verhaal geeft.</div>
<div id="n872">Hebr. <hi type="italic">Ben-Hinnom</hi>, zuidelijk van Jerusalem gelegen (Jos. XV 8) en in de geschiedenis van Juda terecht zeer berucht. Vgl. IV Reg. XXIII 10; Jer. VII 31.</div>
<div id="n873">‘Wijden door het vuur’ is hetzelfde als ‘verbranden’. Zie Jer. XXXII 35. Volgens IV Reg. XVI 3 zal men voor <hi type="italic">zonen</hi> het enkelvoud moeten lezen of het woord als een algemeenen term opvatten.</div>
<div id="n874">Hebr.: ‘eene groote gevangenschap’, d.i. eene groote menigte gevangenen.</div>
<div id="n875">d.i. In één veldslag.</div>
<div id="n876">Reeds onder de voorspoedige regeering van de aan God getrouwe voorgangers van Achaz had het volk zich schuldig gemaakt aan afgoderij en andere zware zonden, gelijk uit Is. II-IV blijkt; nu het op het voorbeeld van Achaz nog zwaarder schuld op zich laadde, verdiende het zulk een zware kastijding als deze, waardoor ongeveer een derde van Juda's legermacht sneuvelde.</div>
<div id="n877"><hi type="italic">Maäsias</hi> was wellicht slechts in wijderen zin een zoon van den regeerenden koning, te weten een koninklijke prins. <hi type="italic">Ezrica</hi> zal een soort van hofmeester, <hi type="italic">Elcana</hi> in zekeren zin plaatsvervanger des konings geweest zijn, zie I Reg. XXIII 17.</div>
<div id="n878">De volgende treffende gebeurtenis, welke IV Reg. XVI niet vermeld wordt, bewijst, dat de bewoners van de rijken Israël en Juda ondanks den verwoeden krijg elkander toch als broeders bleven beschouwen.</div>
<div id="n879">De profeet wil zeggen: omdat het de God uwer vaderen was, die Juda door uwe hand liet kastijden, hadt gij uwe opdracht niet moeten te buiten gaan.</div>
<div id="n880">Naar het Hebr.: ‘zijn er dan ook bij u geen schulden voor den Heer, uwen God?’ De zin is: gij hebt veeleer zelf reden, om zijn toorn van u af te wenden.</div>
<div id="n881">Naar het Hebr. gaven zij de gevangenen vrij.</div>
<div id="n882">Hebr.: ‘die met namen genoemd zijn’, te weten in de bron, uit welke de schrijver putte, dus niet slechts de vier boven genoemde vorsten, maar tevens andere mannen.</div>
<div id="n883">Grensstad van Juda, vgl. Judic. III 13.</div>
<div id="n884">Vermoedelijk spoedig na zijne in v. 6 vermelde nederlaag.</div>
<div id="n885">De verzen 17-19 vormen een tusschenzin. Men versta daarom de werkwoorden als staande in den meer dan volmaakt verleden tijd: En de Idumeërs <hi type="italic">waren gekomen</hi> enz. Door Amasias en Ozias onderworpen en door Rasin bevrijd, gelijk in het voorgaande bericht werd, hadden de Idumeërs van den inval der Syriërs in Juda gebruik gemaakt, om zich op hunne vroegere meesters te wreken. Hetzelfde geldt van de Philistijnen in v. 18.</div>
<div id="n886">Van de hier vermelde plaatsen wordt alleen <hi type="italic">Gamzo</hi> elders niet genoemd. Men meent het te herkennen in het tegenwoordige <hi type="italic">Djimsa</hi>, zuidelijk van Lydda gelegen.</div>
<div id="n887">Te weten van de hulp Gods. De zin van den grondtekst is: ‘Omdat hij (Achaz) teugelloos had gehandeld in Juda’.</div>
<div id="n888">Vgl. I Par. V 6.</div>
<div id="n889">Dit vers luidt naar het Hebr.: ‘En tegen hem kwam Teglathphalnasar.... doch hij benauwde hem en sterkte hem niet’. Achaz had terstond na zijne troonsbeklimming, waarschijnlijk in 733, de hulp van den Assyriër ingeroepen tegen Syrië en Ephraïm. Teglathphalasar had aan zijne bede gehoor gegeven en de twee genoemde rijken getuchtigd. In het volgende jaar begaf zich Achaz naar Damascus, om daar zijnen bondgenoot te huldigen, gelijk ook uit een Assyrisch opschrift blijkt. Later is Teglathphalasar niet meer in Palestina geweest. De zin van v. 20 zal daarom deze zijn: Het komen van Teglathphalasar strekte Achaz meer tot nadeel dan tot voordeel; want in plaats van daardoor sterker te worden, werd hij zwakker en benauwd door de afhankelijkheid van Assyrië.</div>
<div id="n890">IV Reg. XVI 7-9 wordt verhaald, dat Achaz de in dit vers genoemde schatten aan Teglathphalasar zond, toen hij, door zijn twee vijanden tot het uiterste gebracht, voor het eerst de hulp van den Assyriër inriep. De werkwoorden <hi type="italic">beroofde</hi> en <hi type="italic">gaf</hi> moeten daarom worden opgevat als staande in den meer dan volmaakt verleden tijd. <hi type="italic">En toch baatte het hem niets.</hi> Aan het gevaar toch, dat hem dreigde, had hij volgens Is. VII 9 kunnen ontkomen door eenvoudig zijn vertrouwen op God te stellen, en de bevrijding uit dat gevaar woog geenszins op tegen de langurige onderwerping aan Assyrië, welke hij zich ondanks de opoffering van den tempel- en den koningsschat moest laten welgevallen. Want dat Juda van dien tijd af het zware juk der Assyriërs moest torsen, valt met zekerheid af te leiden uit IV Reg. XVIII 7, 14, 20 en Is. XXXVI 5.</div>
<div id="n891">Over deze afgoderij van Achaz wordt IV Reg. XVI 10-18 uitvoeriger bericht.</div>
<div id="n892">d.i. Van het eigenlijke tempelhuis, niet ook van het voorhof. Want IV Reg. XV 15, waar dit feit niet vermeld staat, wordt daarentegen wel bericht, dat Achaz de voortzetting van den dienst des Heeren in het voorhof gelastte. Maar de offeranden, toen opgedragen, waren verwerpelijk, omdat zij verbrand werden niet op het oude altaar, maar op het nieuwe, dat naar het model van een heidensch altaar vervaardigd was.</div>
<div id="n893">Ofschoon wel te Jerusalem (IV Reg. XVI 20), werd hij toch niet in de grafsteden der koningen in de Stad van David bijgezet, daar hij niet als een koning van Gods volk geregeerd had.</div>
<div id="n894">Over de regeering van Ezechias vgl. IV Reg. XVIII-XX. Ook hier wederom vullen de twee verhalen elkander aan en beantwoorden zij aan het eigenaardige standpunt der beide schrijvers. Over de godsdienstige geschiedenis van Juda wordt hier, over de staatkundige daarentegen in IV Reg. uitvoeriger bericht gegeven.</div>
<div id="n895">Met <hi type="italic">regeering</hi> is hier vrij zeker zijne <hi type="italic">zelfstandige</hi> regeering bedoeld. Daar Achaz waarschijnlijk geregeerd heeft tot in het jaar 718 (dus tot na de <hi type="italic">eerste maand</hi> of Nisan van genoemd jaar) en Ezechias hem onmiddellijk opvolgde, was de eerste maand van het eerste jaar der zelfstandige regeering van Ezechias de maand Nisan 717.</div>
<div id="n896">Vgl. IV Reg. XVIII 16.</div>
<div id="n897">Op het priestervoorhof. Vgl. I Esdr. X 9.</div>
<div id="n898">Al hetgeen tot de afgoderij gediend heeft.</div>
<div id="n899">De deuren van het eigenlijke tempelgebouw. Zie XXVIII 24.</div>
<div id="n900">De brandoffers, die men daar ten tijde van Achaz had opgedragen, waren door heidensche gebruiken bezoedeld. Zie XXXVIII noot 22.</div>
<div id="n901">Zie XXVIII 8, 17.</div>
<div id="n902">Van deze veertien mannen worden er sommige ook genoemd XXXI 13-15; I Par. VI 5 volg. Telkens door twee leden zijn vertegenwoordigd vooreerst de drie hoofdgeslachten van Caäth, Merari en Gersom, voorts het vermoedelijk toen ten tijde zich onderscheidende huis Elisaphan uit het geslacht van Caäth (Exod. VI 22) en eindelijk de drie zangers-familiën Asaph (Gersom), Heman (Caäth) en Idithun (Merari).</div>
<div id="n903">Alleen de priesters mochten het Heilige en het Heilige der heiligen betreden.</div>
<div id="n904">Ofschoon de schrijver in het vorige hoofdstuk niet van eene ontwijding van het tempelhuis door afgoderij gewaagt, schijnt zij toch te hebben plaats gehad. Want daar die <hi type="italic">onreinheid</hi> gebracht werd naar het Cedrondal (Ben-Gehinnom) ter verbranding, zie IV Reg. XV 13, waren het zeker voorwerpen, die voor afgoderij gediend hadden.</div>
<div id="n905">Zij reinigden dus eerst de voorhoven en daarna het tempelgebouw.</div>
<div id="n906">Vgl. II Par. XXVIII noot 16.</div>
<div id="n907">Voor het brandofferaltaar.</div>
<div id="n908">Volgens v. 23 dienden alleen de bokken <hi type="italic">voor de zonde</hi>, d.i. als zondoffers.</div>
<div id="n909">Overeenkomstig het voorschrift Lev. I 5.</div>
<div id="n910">De handoplegging was ook bij de brandoffers gebruikelijk, Lev. I 4, maar vooral bij de zoenoffers kwam de bijzondere beteekenis dier plechtigheid uit, te weten door de overdracht van het misdrijf op het offerdier.</div>
<div id="n911">Niet slechts van het rijk Juda, maar ook van het rijk Ephraïm, daar de tempel het heiligdom was van al de nakomelingen van Jacob.</div>
<div id="n912">Vgl. I Par. XV 16.</div>
<div id="n913">David had zich bij de regeling van den zang gehouden aan de voorschriften, hem door Gods profeten gegeven.</div>
<div id="n914">Vgl. I Par. XXIII 5.</div>
<div id="n915">Zie de Inleiding op de Psalmen bl. 10.</div>
<div id="n916">d.i. Gij priesters zijt opnieuw aan den Heer gewijd. Zie XIII noot 10; Exod. XXVIII noot 29.</div>
<div id="n917">De uitnoodiging is gericht tot het geheele volk. Voor <hi type="italic">lofoffers</hi> heeft het Hebr. <hi type="italic">thodoth,</hi> d.i. <hi type="italic">dankoffers,</hi> een bijzondere soort van vredeoffers, Lev. VII 11, 12.</div>
<div id="n918">Als dankoffers, welke steeds door een maaltijd gevolgd werden. Zie XXXV 13.</div>
<div id="n919">Bij openbare offeranden, gelijk deze, moest dit, gelijk de slachting zelf, door de priesters geschieden. Bood een bijzonder persoon in eigen naam een slachtoffer aan, dan moest hij dit zelf verrichten, Lev. I 6.</div>
<div id="n920">Naar het Hebr.: ‘want de Levieten waren bereidvaardiger van hart geweest, om zich te heiligen, dan de priesters’. Vermoedelijk hadden de priesters onder den onmiddellijken invloed van Achaz zich meer in de afgoderij verwikkeld dan de Levieten en toonden zij zich daarom minder bereid, om zich voor den dienst van der waren God te heiligen.</div>
<div id="n921">Vgl. over de vetstukken der vredeoffers Lev. III 3-5, over het plengoffer met het brandoffer Num. XV 1-6. De schrijver noemt ze uitdrukkelijk, om nog beter te doen uitkomen, waarom er geen priesters genoeg dienstvaardig waren.</div>
<div id="n922">Deze twee stammen vertegenwoordigen hier het geheele gebied van het Tienstammenrijk, zie v. 5 en 10, dat toen zijn einde nabij was of reeds niet meer bestond. Het laatste schijnt te blijken uit het vervolg van het verhaal. Zie noot 4 en 6 en XXXI noot 3.</div>
<div id="n923">Deze <hi type="italic">tweede maand</hi> is zeker de tweede, niet van een later jaar, gelijk sommigen meenen, maar van hetzelfde jaar, in welks eerste maand de reiniging van den tempel plaats had. Koning en volk handelden geheel overeenkomstig het voorschrift van Moses (Num. IX 6-13), toen zij het Paaschfeest in de tweede maand van het jaar vierden, omdat zij het in de eerste niet hadden kunnen doen.</div>
<div id="n924">Op den veertienden van de maand Nisan.</div>
<div id="n925">Had het Tienstammenrijk toen nog bestaan, dan zou Ezechias bezwaarlijk boden hebben kunnen zenden tot <hi type="italic">geheel Israël van Bersabeë tot Dan</hi>, zonder vooraf met den koning van Israël in overleg te zijn getreden.</div>
<div id="n926">Naar den grondtekst: ‘want zij hadden het niet <hi type="italic">in menigte</hi> gevierd’.... De zin schijnt te zijn, dat de vroegere Paaschfeesten niet volgens voorschrift door vele Israëlieten uit het geheele land waren bijgewoond.</div>
<div id="n927">Ook deze laatste zinsnede zoowel als v. 7-9 in hun geheel schijnen aan te duiden, dat het hier verhaalde plaats vond na den ondergang van Samaria.</div>
<div id="n928">Vgl. I Esdr. X 19; I Par. XXIX 24.</div>
<div id="n929">Vermoedelijk gingen zij niet verder het noorden in wegens de slechte ontvangst, die hun ten deel viel.</div>
<div id="n930">Terwijl uit het noorden slechts enkelen aan de uitnoodiging gevolg gaven, kwamen uit Juda allen, en wel door Gods genade gedreven.</div>
<div id="n931">Het Paaschlam.</div>
<div id="n932">Hebr.: ‘En de priesters en Levieten hadden zich geschaamd en zich geheiligd’. Vele priesters en Levieten, die zich onder Achaz door afgoderij bezoedeld hadden, zullen, thans te Jerusalem gekomen en de geestdrift des volks ziende, zich over hun vroeger gedrag geschaamd en zich met God verzoend hebben.</div>
<div id="n933">En niet, gelijk het de gewoonte was, uit de handen der huisvaders (XXXV 6; I Esdr. VI 20). De reden wordt in v. 17 opgegeven.</div>
<div id="n934">Omdat de van verre gekomenen zich nog niet hadden kunnen heiligen, mochten zij niet zelf hun Paaschlam slachten (v. 17), toch werden zij voor het eten daarvan om hunne goede gezindheid dezen keer ontheven van de verplichting tot wettelijke reiniging. Vgl. Num. IX 7-11.</div>
<div id="n935">Hebr.: ‘en genas het volk’. Dit moet men verstaan of wel van geestelijke genezing, of wel van het afkeeren van ziekten, waarmede God overtredingen der wet pleegde te straffen.</div>
<div id="n936">De zin kan ook zijn: die de kunst verstonden, om den Heer te loven.</div>
<div id="n937">In het Hebr. is deze volzin met den voorafgaanden door <hi type="italic">en</hi> verbonden. Omdat er zooveel offerdieren geschonken en nu zooveel priesters geheiligd waren (zie XXIX 34), die den altaardienst konden verrichten, besloot men, de feestelijkheden nog met zeven dagen te verlengen.</div>
<div id="n938">De grondtekst onderscheidt hier duidelijker dan de Vulgaat het volk van Juda met de priesters en Levieten, de uit het voormalige Tienstammenrijk gekomen Israëlieten en de aankomelingen, die zich of in genoemd rijk of in Juda gevestigd hadden.</div>
<div id="n939">Zie III Reg. XII 28.</div>
<div id="n940">Dit <hi type="italic">en</hi> staat niet in den grondtekst, zoodat <hi type="italic">Levieten</hi> daar den zin heeft van ‘zonen van Levi’ in 't algemeen.</div>
<div id="n941">Gelijk weldra de gelukkige regeering van Ezechias en de redding van Jerusalem uit de handen van Sennacherib zouden bewijzen.</div>
<div id="n942">Hebr.: ‘die zich <hi type="italic">daar</hi> (d.i. te Jerusalem) bevonden’. Het waren de mannen, die ter feestviering uit Juda en uit het Tienstammenrijk gekomen waren. Vgl. XXX 25.</div>
<div id="n943">Volgens III Reg. XVIII 4 werd ook de koperen slang vernietigd.</div>
<div id="n944">Zulk eene volledige reiniging van Ephraïm en Manasses was wel is waar ook vóór den volledigen ondergang van het Tienstammenrijk niet geheel onmogelijk. Osee toch, de laatste koning, was blijkens IV Reg. XVII 2 minder goddeloos dan zijne voorgangers; ook zou hij, zelfs indien hij het gewild had, den inval in zijn ontredderd rijk wellicht niet hebben kunnen beletten. Toch wint het bericht aan geloofwaardigheid, indien men aanneemt, dat zijn heerschappij reeds vernietigd was.</div>
<div id="n945">d.i. Van den tempel, waarin Jehova woonde, die zijn volk tegen den vijand verdedigde.</div>
<div id="n946">Vgl. Num. XXVIII 8; XXIX 39.</div>
<div id="n947">Zonder zich om tijdelijke zaken te bekommeren. De <hi type="italic">aandeelen</hi> der priesters en Levieten bestonden in de eerstelingen (Exod. XXIII 19; Num. XXVIII 12; Deut. XXVI 2) en de tienden (Lev. XXVII 30-33; Num. XVIII 21-24).</div>
<div id="n948">De bewoners van Jerusalem, gelijk uit het volgende vers blijkt.</div>
<div id="n949">Die uit het gebied van Israël gekomen, zich in Juda gevestigd hadden, zie XI 16.</div>
<div id="n950"><hi type="italic">De tienden der geheiligde zaken</hi> zijn de tienden des lands, van de velden boomvruchten. Vgl. Lev. XXVII 30.</div>
<div id="n951">In de derde maand werd met het Pinksterfeest de eerste, in de zevende maand met het Loofhuttenfeest de tweede oogst besloten.</div>
<div id="n952">d.i. Hoe men zulk een grooten voorraad had kunnen verzamelen.</div>
<div id="n953">d.i. De hoogepriester, wel niet dezelfde, die tegen Ozias optrad, XXVI 17.</div>
<div id="n954">d.i. De tienden der geheiligde zaken. Vgl. v. 6.</div>
<div id="n955">Deze laatste zinsnede staat niet in den grondtekst.</div>
<div id="n956">Vgl. I Par. IX 18.</div>
<div id="n957">Over <hi type="italic">allerheiligst</hi> zie de aanteekening op Lev. II 3.</div>
<div id="n958">In het land van Juda, terwijl de v. 12-14 genoemden te Jerusalem de uitdeeling verrichtten.</div>
<div id="n959">Aan <hi type="italic">al</hi> de niet in den tempel zich bevindende Levieten, hetzij zij nog te jong waren voor den tempeldienst, hetzij zij, reeds ingelijfd bij dien dienst, niet de weekbeurt hadden.</div>
<div id="n960">Duidelijker dan de Vulgaat heeft hier de grondtekst: ‘met uitzondering van de geslachtslijst der mannelijke personen van drie jaren en daarboven, van allen, die naar het huis des Heeren kwamen naar den eisch van elken dag voor hunnen dienst in hunne ambtsverrichtingen, naar hunne afdeelingen’. Met andere woorden: zij hadden geen uitdeelingen te doen aan de in de priestersteden woonachtige priesters en Levieten, die zelf naar den tempel gingen, hetzij om daar persoonlijk in ontvangst te nemen wat hun voor hun dagelijksch onderhoud toekwam, hetzij om hun weekdienst te verrichten, daaronder ook begrepen de meer dan driejarige knaapjes dezer Levieten. Uit deze plaats maakt men op, dat de Levieten gewoon waren hunne knapen mede te nemen naar den tempel.</div>
<div id="n961">Naar het Hebr.: ‘En wat betreft de geslachtslijst der priesters, (zij was aangelegd) naar hunne vaderhuizen, en die der Levieten, (zij waren) van de twintigjarigen en daarboven in hunne ambten, in hunne afdeelingen’. Het is een verklarende tusschenzin.</div>
<div id="n962">Dit vers sluit bij v. 15 aan en luidt naar het Hebr.: ‘En aan de geslachtslijst (d.i. de op die lijst geboekten), aan al hunne kinderkens, hunne vrouwen en hunne zonen en hunne dochters van den geheelen stand; want in hun ambt betoonden zij zich heilig aan het heilige’. De zin is: Bij de uitdeeling kwamen niet slechts de huisvaders in aanmerking, maar ook hunne gezinnen overeenkomstig hunne getalsterkte, die in de geslachtslijsten geboekt was; en ofschoon zulk eene verdeeling moeilijk was, slaagden zij, die daarmede belast waren, uitstekend, omdat zij met stiptheid te werk gingen.</div>
<div id="n963">Hebr.: ‘En voor de zonen van Aäron, de priesters, in de ommelanden hunner steden, (waren) mannen, die met name genoemd zijn, in elke stad, om de aandeelen voor elken man onder de priesters uit te deelen en aan allen, die op de geslachtslijst onder de Levieten gesteld waren’. Ook ten behoeve van de priesters en Levieten, die in de ommelanden der Levieten-steden woonden, waren in die steden mannen van goeden naam aangesteld.</div>
<div id="n964">Ezechias had reeds vele bewijzen van <hi type="italic">getrouwheid</hi> aan God gegeven; nu moest hij nog door lijden beproefd worden.</div>
<div id="n965">Vgl. over den inval van Sennacherib het veel uitvoeriger verhaal IV Reg. XVIII 13 - XIX, alsmede Is. XXXVI en XXXVII.</div>
<div id="n966">Van de maatregelen, door Ezechias genomen, om de stad te beveiligen, wordt IV Reg. XVIII niet gewaagd; zij worden echter IV Reg. XX 20 bevestigd.</div>
<div id="n967">d.i. Het water van de bron Gihon. Het <hi type="italic">verstoppen</hi> der bronnen geschiedde, doordat men het water langs eene onderaardsche, den vijand onbekende leiding stadwaarts deed vloeien. Zie v. 30 en noot 16.</div>
<div id="n968">Sennacherib en andere koningen van Assyrië, die later konden komen.</div>
<div id="n969">Het middelste versdeel luidt naar den grondtekst: ‘en hij trok aan de torens, en (wel) aan de buitenzijde, den anderen muur op’. <hi type="italic">De andere muur</hi>, d.i. de muur ter beveiliging van de nieuwe stad, werd eerst door Manasses voltooid. Zie XXXIII 14 en noot 8. Over <hi type="italic">het Mello</hi> zie I Par. XI noot 4.</div>
<div id="n970">Misschien aan de Waterpoort, zie II Esdr. VIII 1-16.</div>
<div id="n971">Vgl. Is. XXXI 3.</div>
<div id="n972">Zonder twijfel waren de bewoners der overige steden van Juda naar Jerusalem gevlucht. Zie over het optreden van Sennacherib's gezanten het veel uitvoeriger verhaal IV Reg. XVIII 17-36.</div>
<div id="n973">Uit IV Reg. XIX weten wij, dat Sennacherib zijn brief eerst zond, toen Rabsaces in zijne zending naar Jerusalem niet was geslaagd en Tharaca van Ethiopië met zijne legermacht aanrukte. De schrijver bekommert zich hier meer om de beteekenis dan de volgorde der gebeurtenissen.</div>
<div id="n974">Zie het gebed des konings en het heerlijke antwoord van den profeet op de godslasteringen van Sennacherib IV Reg. XIX 15-28; Is. XXXVII 14-20.</div>
<div id="n975">Zie IV Reg. XXIX 35-37; Is. XXXVII 37-38.</div>
<div id="n976">Wat hier zeer kort is saamgevat, wordt met zijne gevolgen uitvoerig bericht IV Reg. XX 1-11 en Is. XXXVIII.</div>
<div id="n977">Toen hij vol trots aan de gezanten van den koning van Babylon zijn rijkdommen toonde. Tot straf voor zijne hoovaardij zouden, naar Isaias toen voorspelde, al zijne schatten eens naar Babylon gebracht en zijne nakomelingen tot slaven van den koning van Babylon gemaakt worden. Zie IV Reg. XX 12-18; Is. XXIX 1-7. Daar zijne onderdanen zijne hoovaardige gevoelens deelden, trof ook hen de toorn des Heeren.</div>
<div id="n978">Geene steden in den eigenlijken zin, maar wachttorens ter beveiliging der kudden en omliggende herdersdorpen.</div>
<div id="n979">Zie noot 4. Zeer waarschijnlijk is de onderaardsche waterleiding tusschen de ‘Bron der Maagd’ (Gihon), buiten de stad gelegen, en Siloë aangelegd door Ezechias. Het werk werd aan de beide uiteinden te gelijk begonnen, en het is aan de uitvoering te zien, dat men met eenigen haast te werk is gegaan. Een in 1880 gevonden oud-Hebreeuwsch opschrift verhaalt, dat de werklieden aan weerszijden, toen zij elkaar tot op drie el afstand genaderd waren, door de rots heen elkander konden toeroepen, en hoe zij op hetzelfde punt uitkwamen; verder, dat, toen de rots doorboord was, het water van de bron (Gihon) naar het waterbekken (van Siloë) vloeide over eene lengte van twaalfhonderd el; eindelijk, dat de hoogte der rots boven de hoofden der werklieden honderd el bedroeg. Dit grootsche werk van Ezechias wordt vijf eeuwen later nog geroemd door den schrijver van Ecclesiasticus (XLVIII 19). De waterleiding kan reeds geruimen tijd vóór de komst van Sennacherib uit voorzorg zijn aangelegd, om bij voorkomende gelegenheden gebruikt te worden. Zulk eene in-gebruik-stelling wordt dan v. 3-4 aangeduid.</div>
<div id="n980"><hi type="italic">Ondanks</hi> de zegeningen, die hij van God ontving, betoonde hij zich ondankbaar door zijne hoovaardij.</div>
<div id="n981">Bedoeld wordt hier zeker het wonder aan den zonnewijzer IV Reg. XX 11, dat aan de Babyloniërs, in de sterrenkunde zeer bedreven, bijzondere belangstelling moest inboezemen. Het gezantschap kwam onder voorwendsel Ezechias met het herstel zijner gezondheid geluk te wenschen, in werkelijkheid echter met nog andere bedoelingen. Zie de Inleiding op Is. bl. 17 aan het einde.</div>
<div id="n982">Hebr. <hi type="italic">van zijne goede daden.</hi></div>
<div id="n983">Hebr.: ‘op de hoogte van de graven der zonen van David’.</div>
<div id="n984">Van de regeering van Manasses geven v. 1-9 zoo goed als dezelfde algemeene beschrijving, welke IV Reg. XXI 1-9 voorkomt; vervolgens vat v. 10 kort saam, wat daar v. 14-17 te lezen is; eindelijk verhalen v. 11-20 's konings gevangenneming, bekeering, terugkeer en verdere daden, van welke IV Reg. in het geheel niet wordt gewaagd.</div>
<div id="n985">Hebr.: <hi type="italic">haäsjerim</hi>, zie XIV noot 4.</div>
<div id="n986">Zie Jos. XV 8. Voor <hi type="italic">zijne zonen</hi> leest men in de Syrische vertaling overeenkomstig IV Reg. XXI 6 ‘zijnen zoon’.</div>
<div id="n987">Voor <hi type="italic">gesneden en gegoten beeld</hi> heeft het Hebr.: ‘het gesneden afgodsbeeld, dat hij gemaakt had’. Uit IV Reg. XXI 7 (Hebr.) blijkt, dat het een beeld van Asjera (Astarte) was.</div>
<div id="n988">Door profeten, gelijk IV Reg. XXI 10-15 nader verhaald wordt.</div>
<div id="n989">Hebr.: ‘En zij namen Manasses met ringen <hi type="italic">(bachochim)</hi> gevangen en knevelden hem met een ketenpaar en voerden hem naar Babylon’. Het woord <hi type="italic">chooch</hi> beteekent volgens Job XL 21 een haak of ring, waaraan men gevangen visschen aan de kaak ophing, gelijk het verwante <hi type="italic">chach</hi> (IV Reg. XIX 28; Ezech. XIX 4) den neusring, waarmede men wilde dieren in bedwang hield. Door <hi type="italic">het ketenpaar</hi> heeft men de boeien te verstaan, waarmede de voeten van gevangenen gekluisterd werden. Op tal van Assyrische monumenten ziet men gevangenen afgebeeld, die ketenen dragen aan handen of voeten of aan beide te gelijk en een ring door de onderlip.</div>
<div id="n990">Het gebed van Manasses, dat de schrijver volgens v. 18 voor zich had, is niet bewaard gebleven. Het ‘gebed van Manasses’, in de gewaarmerkte uitgave der Latijnsche Vulgata achteraan gedrukt als aanhangsel, behoort niet tot de door de Kerk erkende Boeken.</div>
<div id="n991">De geloofwaardigheid dezer treffende, alleen hier verhaalde gebeurtenissen blijkt uit meerdere Assyrische oorkonden van dien tijd. De Assyrische koningen Asarhaddon (681-668) en Assurbanipal (668-626) noemen - de eerste omstreeks het jaar 674, de tweede omstreeks 667 - Manasses, koning van Juda, uitdrukkelijk onder de twee en twintig aan Assyrië schatplichtige koningen van ‘de kust der zee’, d.i. van Phenicië en Palestina. Toen Samassoemoekin, die door zijn broeder Assurbanipal tot onderkoning van Babylon was aangesteld, omstreeks het jaar 652 van dezen afviel, deden ook deze koningen aan den opstand mede en weigerden de schatting aan den Assyrischen koning te betalen. Wellicht sloot zich ook Manasses bij hen aan. De opstand eindigde in 648 met den dood van Samassoemoekin en de inneming van Babylon door Assurbanipal, die zich van toen af ‘koning van Babylon’ noemde en daar veelal vertoefde. Kort daarna moeten ook de afvallige koningen, onder welke Manasses, weer aan Assyrië onderworpen zijn. Dat daarbij Manasses zou zijn gevangen genomen en in den kerker geworpen, is volstrekt niet onwaarschijnlijk, en evenmin, dat hij weer werd vrijgelaten en op den troon hersteld; Nechao I van Egypte onderging onder Assurbanipal eenmaal een gelijk lot. Zoo is het ook begrijpelijk, dat Manasses door <hi type="italic">de legerhoofden van den koning van Assyrië</hi> gevangen genomen en <hi type="italic">naar Babylon</hi> gevoerd werd (v. 11).</div>
<div id="n992">Het oude Jerusalem, bestaande uit de Stad van David of uit de bovenen uit de benedenstad, was reeds lang versterkt, maar aangezien het zich naar het noorden aanmerkelijk had uitgebreid, was reeds Ezechias begonnen, het nieuwe gedeelte met een muur te omsluiten. Zie XXXII 5. Hier schijnt sprake te zijn van de voltooiing van dit werk. Manasses bouwde dan (Hebr. tekst): ‘een ringmuur voor de Stad van David, aan de westzijde, aan den kant van Gihon in het dal en aan den kant, waar men de Vischpoort ingaat’. <hi type="italic">Gihon in het dal,</hi> d.i. de Gihonvijver, in het dal Gihon, ligt vlak aan de westzijde der oude stad. De <hi type="italic">Vischpoort</hi> stond noordelijk aan de oostzijde van het nieuwe stadsgedeelte. De muur van Ezechias en Manasses verbond de twee genoemde punten, geheel het nieuwe noordelijk gedeelte der stad, op den heuvel Bezetha gelegen, insluitend. Ter nog sterker bevestiging ‘ommuurde (Manasses) Ophel en trok hem (te weten den muur om Ophel) zeer hoog op’. De heuvel Ophel is eigenlijk één met Moria en kan als de zuidelijke helling daarvan beschouwd worden.</div>
<div id="n993">Uit deze woorden en de geschiedenis van Josias in het volgende Hoofdstuk valt af te leiden, dat de godsdienstige hervorming, door Manasses bewerkstelligd, geen grondige was. De ergernis, door hem gegeven, was dan ook te groot geweest, terwijl de tijd, hem vergund om haar goed te maken, kort was. Manasses stierf waarschijnlijk in 643, dus hoogstens vijf jaar na zijne verlossing uit den kerker (zie noot 8).</div>
<div id="n994">Zie de Inleiding bl. 12.</div>
<div id="n995">Septuagint: ‘in den hof van zijn huis’, IV Reg. XXI 18 (Hebr.): ‘in den hof van zijn huis, in den hof van Oza’. Zie de noot aldaar.</div>
<div id="n996">Zie over de regeering van Amon IV Reg. XXI 19-26.</div>
<div id="n997">Over de regeering van Josias vgl. IV Reg. XXII en XXIII 1-30. Ook hier vullen de twee verhalen elkander in sommige opzichten aan.</div>
<div id="n998">Dat hij reeds in zijn achtste regeeringsjaar beslist optrad als dienaar van den waren God en reeds in het twaalfde met de reiniging des lands van de afgoderij <hi type="italic">begon</hi> (Hebr. tekst), wordt alleen hier vermeld. Het werk der reiniging wordt overigens IV Reg. XXIII 4-30 uitvoeriger verhaald.</div>
<div id="n999">Korte samenvatting van IV Reg. XXIII 13-14 en 16-20.</div>
<div id="n1000">Gelijk XV 9 wordt ook hier <hi type="italic">Simeon,</hi> ofschoon door zijne ligging tot Juda behoorend, bij vermelding van het gewezen Tienstammenrijk genoemd. <hi type="italic">Nephthali</hi> lag in het hooge noorden; het <hi type="italic">geheele</hi> land werd dus gereinigd.</div>
<div id="n1001"><hi type="italic">Maäsias</hi> en <hi type="italic">Joha</hi> worden IV Reg. XXII 3 niet genoemd; <hi type="italic">Saphan</hi> heeft daar den titel van <hi type="italic">sopher</hi>, d.i. schrijver.</div>
<div id="n1002">Der verschillende deelen van het tempelgebouw.</div>
<div id="n1003">Vgl. XXIV 7.</div>
<div id="n1004">Hebr. <hi type="italic">en.</hi> Volgens die lezing zijn de hier genoemde Levieten het onderwerp van v. 13<hi type="italic">a</hi> en luidt v. 13<hi type="italic">b</hi> ‘en van de Levieten waren er schrijvers’....</div>
<div id="n1005">Klaarblijkelijk is hier sprake van den Pentateuch of althans van het Boek Deuteronomium. Dat het gevonden boek het handschrift van Moses zou geweest zijn, is niet waarschijnlijk en wordt ook niet met zekerheid door de woorden <hi type="italic">per manum Moysi</hi> aangeduid. De uitdrukking <hi type="italic">door de hand van</hi> beteekent hier als elders ‘door de bediening van’ en dat slaat waarschijnlijk op <hi type="italic">de wet.</hi> Vgl. voor het volgende de aanteekeningen op het bijna gelijkluidend verhaal IV Reg. XXII 9-20 en XXIII 1-3.</div>
<div id="n1006">IV Reg. XXII 12 heet hij <hi type="italic">Achobor.</hi></div>
<div id="n1007">De grondtekst heeft hier den verleden tijd.</div>
<div id="n1008">Naar het Hebr.: ‘en hij deed allen staan’ d.i. hij bevestigde allen.</div>
<div id="n1009">In het gebied van het Tienstammenrijk, gelijk v. 32 ‘Jerusalem en Benjamin’ staat voor het rijk Juda.</div>
<div id="n1010">Heidensche eeredienst werd niet meer gedoogd. Toch leidde de vrome ijver des konings niet tot waarachtige bekeering des volks, gelijk o.a. uit Jer. XI blijkt.</div>
<div id="n1011">Wederom toont de schrijver zijne voorliefde voor den eeredienst en de Levieten door uitvoerige beschrijving van dit Paaschfeest, van hetwelk IV Reg. XXIII 21-23 slechts in het kort wordt gewaagd.</div>
<div id="n1012">Dus op den door de wet bepaalden tijd.</div>
<div id="n1013">Uit deze lezing van dit vers schijnt te moeten worden besloten, dat de Ark uit den tempel was weggenomen. Sommigen gissen daarom, dat Manasses dit had gedaan, hetzij toen hij het huis Gods ontwijdde, hetzij toen hij het reinigde en herstelde; anderen meenen, dat de Levieten haar hadden weggenomen, om haar bij het plechtige feest rond te dragen. De Septuagint heeft echter eene andere lezing, die, in den grondtekst overgebracht, het vers doet luiden als volgt: ‘En hij sprak tot de Levieten: De leeraren van gansch Israël, de geheiligden des Heeren (d.i. de priesters), <hi type="italic">hebben</hi> de Ark des heiligdoms <hi type="italic">geplaatst (nathenoe</hi> voor <hi type="italic">thenoe)</hi> in den tempel, dien Salomon..... gebouwd heeft; gij hebt geenen last op den schouder’ (d.i. gij behoeft niet, gelijk de Levieten vóór den tempelbouw, de Ark te dragen). En de zin van het volgende, dat zich hierbij ongedwongen aansluit, is: Beijvert u des te meer, om den Heer en zijn volk te dienen. Vgl. ook V 9 aan het einde.</div>
<div id="n1014">De in het Hebr. gebruikte uitdrukkingen maken het zeker, dat hier <hi type="italic">geschreven</hi> bepalingen der twee koningen bedoeld zijn.</div>
<div id="n1015">Hebr.: ‘En staat in het heiligdom volgens de afdeelingen van de vaderhuizen uwer broeders, de zonen des volks, namelijk (telkens) een deel van een vaderhuis der Levieten’. Daar de ‘zonen des volks’, d.i. de leeken, meer vaderhuizen hadden dan de Levieten, zouden de Levietische vaderhuizen zich in afdeelingen splitsen, om al de vaderhuizen der leeken te kunnen bedienen.</div>
<div id="n1016">Hebr.: ‘bereidt het (het Paaschlam) voor uwe broeders’.</div>
<div id="n1017">Van <hi type="italic">ander</hi> klein vee spreekt de grondtekst niet.</div>
<div id="n1018">Te onderscheiden van de vorsten des konings. Zacharias en Jahiël waren zeker de eersten na den hoogepriester Helcias, wellicht zijn plaatsvervangers.</div>
<div id="n1019">Vier van de hier vermelde namen komen ook XXXI 12 en 13 ten tijde van Ezechias voor. Zij behoeven echter niet dezelfde personen aan te duiden. Waarschijnlijk worden op beide plaatsen de vertegenwoordigers der Levietische geslachten Chonenias, Semeias enz. bedoeld. Vgl. ook II Esdr. XI 15-16, waar insgelijks meerdere van deze namen voorkomen.</div>
<div id="n1020">De runderen, door den koning en de hoofden der priesters en der Levieten gegeven, moesten dienen als vredeoffers.</div>
<div id="n1021">Hebr.: ‘En zij zonderden de brandoffers (ha-ʽolah) af, om ze aan de afdeelingen der vaderhuizen der kinderen des volks te geven, opdat men ze opdroeg aan den Heer’.... Door <hi type="italic">brandoffer</hi> heeft men hier te verstaan die stukken van de paaschlammeren en runderen, welke op het vleesch van het dagelijksche brandoffer moesten worden verbrand. Lev. III 5. Elk vaderhuis naderde op zijne beurt tot het altaar, om aan de priesters die stukken te overhandigen.</div>
<div id="n1022">De runderen werden niet gelijktijdig met de paaschlammeren geslacht en gegeten, maar gedurende de zeven volgende feestdagen. De schrijver vat zakelijk alles saam wat er gedurende het feestgetij geschiedde.</div>
<div id="n1023">d.i. Telkens nadat zij voor de leeken gezorgd hadden.</div>
<div id="n1024">Met <hi type="italic">brandoffers</hi> zijn hier waarschijnlijk bedoeld <hi type="italic">de vetstukken (en</hi> schijnt hier in verklarenden zin te zijn gebezigd). De vetstukken zijn die gedeelten der vredeoffers, welke verbrand moesten worden. Vgl. Lev. III 3, 4, 9 en 10.</div>
<div id="n1025">d.i. De zangers der heilige liederen. Zie I Par. XXV 1.</div>
<div id="n1026">Zie noot 14.</div>
<div id="n1027">Vgl. IV Reg. XXIII 22.</div>
<div id="n1028">Zelfs niet Ezechias, XXX 26, daar diens Paaschfeest nog te wenschen overliet, zoowel wat het tijdstip der viering als de heiliging der priesters betrof.</div>
<div id="n1029">Vgl. IV Reg. XXXIII 29, waar het einde van Josias veel korter wordt verhaald. Nauwkeuriger dan daar (‘Nechao.... trok op tegen den koning der Assyriërs naar den Euphraat’) wordt hier het doel of het einde van den veldtocht uitgedrukt: ‘om te strijden te Charcamis aan den Euphraat’. Terwijl de Mediërs, de bondgenooten van den koning van Babylon, Assyrië bestookten en waarschijnlijk reeds Ninive belegerden, maakte Nechao II van deze gelegenheid gebruik, om het aan Assyrië toebehoorende gebied ten westen van den Euphraat, dat ook in vroeger tijden in het bezit van Egypte was geweest, te veroveren. Het eindpunt van zijn heroveringstocht was Charcamis, aan den westelijken oever van den Euphraat, de oude hoofdstad der Hetheërs en de stapelplaats van den handel tusschen West-Azië en Assyrië. Reeds door het achttiende Egyptische vorstenhuis, dus vóór den uittocht der Israëlieten uit Egypte, veroverd, doch later meermalen door de Assyriërs hernomen en geplunderd, totdat het ten laatste door Sargon bij het Assyrische rijk werd getrokken (vgl. Is. X 9), viel Charcamis thans weder den Egyptenaar in handen. Doch reeds drie jaar later, in 606/5, nadat Ninive was ingenomen, trok Nabuchodonosor zegevierend den Euphraat over, versloeg Nechao bij Charcamis en ontnam aan Egypte voorgoed het hier heroverde gebied (vgl. Jer. XLVI 2; IV Reg. XXIV 7). Charcamis werd in 1876 teruggevonden ter plaatse van het tegenwoordige Dzjirbas of Dzjerabis. Vroeger hield men het ten onrechte voor het oude Circesium, dat aan den oostelijken oever van den Euphraat ligt. Zie Is. X 10.</div>
<div id="n1030">Hebr. ‘maar tegen het huis van mijnen krijg’, d.i. mijnen erfvijand, den Assyriër.</div>
<div id="n1031">Hebr.: ‘en (de) God(heid) heeft gesproken, om mij aan te drijven. Laat af van (de) God(heid), die met mij is, en niet moge deze u verderven’. Dat Nechao, gelijk sommigen meenen, hier Jehova, den God van Israël, bedoelt, schijnt zeer twijfelachtig. De naam <hi type="italic">Elohim</hi>, zonder lidwoord gebezigd gelijk hier, beteekent in het algemeen: God, Godheid, goden. Dat het werkwoord <hi type="italic">(amar, heeft gesproken)</hi> in het enkelvoud staat, bewijst niet, dat Jehova gemeend is; Nechao kan bedoeld hebben ‘de Godheid’ (in het algemeen) of ‘een god’. Sprekende tot een aanbidder van den éénen God, voegt hij zich naar diens wijze van zeggen. Natuurlijk dacht hij aan eene (de) ware Godheid, daar hij anders niet aan het orakel had gehoorzaamd. Maar aangezien hij Jehova niet als den waren God erkende, kan hij Hem bezwaarlijk bedoeld hebben. Anders zou hij ook, om meer indruk op Josias te maken, gezegd hebben ‘Jehova’ of ‘uw God’. Men behoeft derhalve niet aan te nemen, dat Nechao eene openbaring van Jehova ontvangen had.</div>
<div id="n1032">Deze zinsnede spreekt geen afkeurend oordeel uit over Josias' handelwijze, maar geeft eenvoudig bericht over hetgeen geschied was. In den grondtekst staat ook hier <hi type="italic">Elohim</hi> zonder lidwoord; er wordt dus niet gezegd, dat Josias zich schuldig maakte aan ongehoorzaamheid jegens den God van Israël. Zijn dood op het slagveld is dan ook niet te beschouwen als eene straf, maar veeleer als de vervulling der belofte, hem volgens XXXIV 28 door God gegeven.</div>
<div id="n1033">Hebr.: ‘dien hij had’. Ongetwijfeld was die andere wagen voor het vervoer van den gekwetsten koning beter geschikt.</div>
<div id="n1034">Hebr.: ‘En Jeremias dichtte een klaaglied over Josias, en al de zangers en zangeressen spraken in hunne klaagliederen over Josias tot op dezen dag’.</div>
<div id="n1035">Eene verzameling, die verloren ging. Niet de canonieke Klaagliederen van Jeremias zijn hier bedoeld.</div>
<div id="n1036">Zie XXXII noot 19.</div>
<div id="n1037">Zie de Inleiding blz. 12.</div>
<div id="n1038">Dit Hoofdstuk vat de laatste lotgevallen van het koninkrijk Juda nog korter saam dan zulks IV Reg. geschiedt. Over <hi type="italic">Joachaz</hi>, ook <hi type="italic">Sellum</hi> geheeten (vgl. I Par. III noot 8), zie IV Reg. XXIII 30.</div>
<div id="n1039">Daar Nechao niet naar Jerusalem kwam, maar Joachaz te Rebla voor zich liet brengen (zie IV Reg. XXIII 33), moet men de Vulgaat en den Hebr. tekst: ‘En de koning van Egypte ontzette hem te Jerusalem’ zoo verstaan, dat hij hem afzette van de regeering te Jerusalem, of wel, dat hij hem door zijne krijgslieden te Jerusalem <hi type="italic">liet</hi> gevangen nemen en afzetten.</div>
<div id="n1040">Volgens den Griekschen en Syrischen tekst van IV Reg. XXIII 33 <hi type="italic">tien</hi> talenten goud.</div>
<div id="n1041">Van dezen eersten veldtocht van Nabuchodonosor tegen Juda wordt ook IV Reg. XXIV 1 en Dan. I 1-2 gewaagd. De verovering van Jerusalem had plaats tegen het einde van het jaar 606, het eerste jaar der Babylonische gevangenschap. Het slot van het vers luidt naar het Hebr.: ‘en hij sloeg hem in boeien, om hem naar Babylon te brengen’. Daar IV Reg. XXIV van geen gevangenschap van Joakim gesproken wordt, en hem daar zoowel als hier elf regeeringsjaren worden toegeschreven, schijnt het plan van Nabuchodonosor niet tot uitvoering te zijn gekomen. Waarschijnlijk liet hij hem op zijne bede weder vrij na belofte van volkomen onderwerping (vgl. t.a. pl. IV Reg.).</div>
<div id="n1042">Naar het Hebr. een gedeelte daarvan. Vgl. Dan. I 2; I Esdr. I 7.</div>
<div id="n1043">Vgl. IV Reg. XXIV 4. Joakim's afval van Nabuchodonosor wordt niet vermeld, vermoedelijk omdat de wraak van Babylon's koning eerst op Joakim's zoon en opvolger neerkwam.</div>
<div id="n1044">Volgens de Septuagint en den Syrischen tekst, alsmede IV Reg. XXIV 8, <hi type="italic">achttien</hi> jaren, wat ook op grond van hetgeen volgt te verkiezen is.</div>
<div id="n1045">Te weten van het jaar 598.</div>
<div id="n1046">Deze veldtocht der Chaldeërs en de behandeling, welke de stad en het koninklijk huis ondergingen, worden in IV Reg. XXIV 10-16 uitvoeriger verhaald.</div>
<div id="n1047">Zie Ezech. XVII 13-16.</div>
<div id="n1048">Uit Jer. XXI en XXVII blijkt, hoeveel de profeet te verduren had, toen hij onderworpenheid aan den koning van Babylon predikte en anders den ondergang des rijks voorspelde.</div>
<div id="n1049">Zie over de gruwelijke afgoderij, te dien tijde in den tempel gepleegd, Ezech. VIII.</div>
<div id="n1050">Vgl. Jer. XXVI 5.</div>
<div id="n1051"><hi type="italic">Doodde</hi>, nl. door middel van Nabuchodonosor. Uitvoeriger beschrijving van den ondergang van Juda vindt men IV Reg. XXV 1-21; Jer. XV 1-9, XXXII 2-5; Lam. IV.</div>
<div id="n1052">Jer. XXV 11 en XXIX 10 was voorspeld geworden, dat het land gedurende de zeventigjarige gevangenschap der Joden verlaten zou zijn. Steunende op de bedreiging van Lev. XXXVI 34-35 verklaart nu de schrijver het gedwongen braak liggen van het land gedurende zeventig jaren als een rechtvaardige straf voor de overtredingen der bekende wet (Lev. XXV 3), welke voorschreef, dat men het land om de zeven jaren braak moest laten liggen. Ten onrechte besluiten sommige schriftverklaarders uit deze plaats, dat men sedert de stichting van het koningschap zeventig malen het sabbatjaar zou hebben verzuimd. De schrijver wil slechts te kennen geven, dat de gevangenschap eene welverdiende straf was, die de zedelijke verbetering van het kroost van Abraham beoogde.</div>
<div id="n1053">Het korte bericht over het einde der gevangenschap en de aanhef van het bevelschrift van Cyrus (zie de aanteekeningen op I Esdr. I 1-3) moeten dienen ten bewijze, dat de <hi type="italic">geheele</hi> voorspelling van Jeremias vervuld werd. Zie voorts de Inleiding bl. 10.</div>
<div id="n1054"><hi type="italic">In het eerste jaar</hi>, d.i. der regeering van Cyrus te Babylon, 538 v.C. Hij was de stichter der Perzische wereldheerschappij en had reeds omstreeks twintig jaar als koning van Perzië geregeerd.</div>
<div id="n1055">Deze profeet had den zeventigjarigen duur der Babylonische overheersching duidelijk voorspeld. Gewoonlijk neemt men aan, dat de ballingschap was begonnen in het jaar 606 v.C., het vierde jaar van koning Joakim, die door Nabuchodonosor overwonnen en schatplichtig gemaakt werd. Vgl. Jer. XXV 11-13; Dan. I 1. Het bevel van Cyrus kwam waarschijnlijk niet vóór 537 tot uitvoering, d.i. het zeventigste jaar na het begin der ballingschap; zie de noot op III 1. Volgens een eigen opschrift van Cyrus, in Babylonisch spijkerschrift, liet hij meerdere in ballingschap levende volken naar hunne woonplaatsen terugkeeren.</div>
<div id="n1056">Volgens Flavius Josephus kwam Cyrus tot het besluit de Joden naar Jerusalem te laten terugkeeren door het vernemen der profetie van Isaias XLI 2-5; XLIV 28 en XLV 1-3. Vermoedelijk deelde de profeet Daniël hem die voorzegging mede. Vgl. Isaias, Inleiding en H. XLIV, noot 26.</div>
<div id="n1057">Deze liet mondeling en schriftelijk bekend maken door geheel zijn koninkrijk. Hoewel Cyrus in dit bevelschrift <hi type="italic">den Heer,</hi> Hebr.: ‘Jehova’ d.i. den God van Israël, als God erkent, bleef hij toch het Perzische veelgodendom aankleven. Hij vereerde ook de Babylonische goden; vgl. Dan. XIV.</div>
<div id="n1058">Wie is er onder al mijne onderdanen, die tot <hi type="italic">zijn volk</hi>, het volk van Jehova, behoort.</div>
<div id="n1059">En wat betreft alle overgeblevenen van de Israëlietische ballingen in alle plaatsen, waar zij ook als vreemdelingen wonen, hem moeten de mannen van zijne plaats, d.i. de niet-Israëlietische medeburgers, ondersteunen met enz.</div>
<div id="n1060"><hi type="italic">De vorsten,</hi> die aan het hoofd staan <hi type="italic">der vaderen,</hi> d.i. van de hoofden der families, zijn de <hi type="italic">geslachtshoofden.</hi></div>
<div id="n1061">Hebr.: ‘met kostbaarheden’.</div>
<div id="n1062">Vgl. II Par. XXXVI 7; Dan. I 2; V 2.</div>
<div id="n1063">Hebr.: ‘Van Mithredath, den schatmeester’.</div>
<div id="n1064">De meeste schrijvers houden Sassabasar (vgl. V 14, 16), in het Hebr.: Sjeesjbatzar, voor den Babylonischen naam van Zorobabel (vgl. II 2; III 2, 8; IV 3; V 2; Zach. IV 9). Niet weinigen echter ook onderscheiden twee personen, en sommigen hunner meenen, dat er twee tochten uit Babylon hebben plaats gehad: de eerste onder Sassabasar, toen de grondslag van den tempel gelegd zou zijn, de tweede onder Zorobabel, die den tempel zou voltooid hebben. Volgens anderen zouden Sassabasar, als Perzisch stadhouder, en Zorobabel, als aanvoerder der Joden, samen zijn opgetrokken. Dat er van beiden verhaald wordt, dat zij den grondslag des tempels gelegd hebben, levert volgens deze schrijvers geene moeilijkheid op, daar Zorobabel dit kan hebben gedaan onder het gezag en toezicht van Sassabasar, in welk geval zoowel van dezen als van Zorobabel kan worden gezegd, dat hij den tempel heeft gegrondvest. Welke van deze drie meeningen de ware is, valt niet met zekerheid uit te maken. Toch schijnt de eerste nog de meeste waarschijnlijkheid voor zich te hebben.</div>
<div id="n1065">Anderen vertalen: ‘wierookschalen’.</div>
<div id="n1066">Vermoedelijk: ‘van minder waarde’.</div>
<div id="n1067">Bij optelling der getallen, in de twee vorige verzen opgegeven, komt men tot een bedrag van slechts 2499. Er is hier dus òf een fout ingeslopen, òf in de eindsom werden ook de vaten van minder belang, welke niet afzonderlijk zijn opgenoemd, begrepen. Het aprocriefe derde Boek Esdras, II 13-14, geeft ten deele andere getallen op en komt tot de eindsom 5860, die daar met het bedrag der afzonderlijke getallen overeenkomt.</div>
<div id="n1068">De landstreek van Jerusalem en Juda. Vgl. het slot van dit vers. Anderen verstaan er Chaldea onder, waar de meeste terugkeerende Joden geboren waren, weshalve zij ook zonen van dit land konden worden genoemd.</div>
<div id="n1069">Zijne <hi type="italic">stad</hi>, waarin hij namelijk geboren was of zijne familie gewoond had; of beter: ieder naar zijne stad, welke hem werd aangewezen.</div>
<div id="n1070"><hi type="italic">Zorobabel</hi>, onder wiens aanvoering de Joden naar Jerusalem gingen, was een afstammeling van koning Joachim of Jechonias. Vgl. I Par. III 17-19. <hi type="italic">Josue</hi> was de eerste hoogepriester na de gevangenschap, zoon van Josedec en kleinzoon van den hoogepriester Saraia, dien Nabuchodonosor te Rebla had laten ter dood brengen. Vgl. I Par. VI 14; IV Reg. XXIII 33; XXV 18-21. <hi type="italic">Nehemia</hi> is niet dezelfde als Nehemias, zoon van Helcas, de schrijver van het tweede Boek Esdras. In plaats van ‘<hi type="italic">Saraia</hi>’ staat II Esdr. VII 7: Azarias; en van ‘<hi type="italic">Rahelaia</hi>’: Raämias; op dezen volgt daar Nahamani, die hier niet wordt genoemd. Volgens sommigen, doch dit is niet waarschijnlijk, is <hi type="italic">Mardochaï</hi> de Mardocheus van het Boek Esther, die later naar Susa zou zijn teruggekeerd. Als men Zorobabel en Josue, alsook Nahamani van II Esdr. VII 7 meetelt, zijn de <hi type="italic">hoofden</hi> dus twaalf in getal.</div>
<div id="n1071">Het woord ‘zonen’ beteekent afstammelingen, als het gevoegd wordt bij een persoonsnaam, zooals in v. 3-19; bij een plaatsnaam, zooals in v. 20-29 en 33-35, is de beteekenis: bewoners dier plaats of afstammelingen van die bewoners.</div>
<div id="n1072">II Esdr. VII 11: Josue <hi type="italic">en</hi> Joab.</div>
<div id="n1073">Dit <hi type="italic">Haï</hi> was waarschijnlijk gebouwd nabij de puinhoopen van het oude Haï. Zie de noot op Jos. VIII 28.</div>
<div id="n1074"><hi type="italic">Nathineërs</hi>, d.i. ‘gegevenen’, d.i. geschonken aan den tempel, den tempeldienst gewijd. Zij stamden af van de Gabaonieten. Vgl. Jos. IX 21, 27; I Par. IX 2.</div>
<div id="n1075">Waarschijnlijk krijgsgevangenen, die Salomon aan den dienst des tempels verbondën had gelijk de Gabaonieten. Er is nog sprake van in II Esdras XI 3; overal elders komen zij voor onder de algemeene benaming van Nathineërs.</div>
<div id="n1076">Plaatsen van Babylonië.</div>
<div id="n1077">In het Hebr.: <hi type="italic">Hattirsjata</hi>, d.i. de landvoogd, waarschijnlijk Zorobabel. Vgl. II Esdr. VII 65, 70. Nehemias wordt onder denzelfden titel aangeduid II Esdr. VIII 9 en X 1.</div>
<div id="n1078">In het Hebr.: ‘totdat er een priester opstond met Oerim en Toemmim’, waardoor namelijk deze God konde raadplegen. Vgl. Ex. XXVIII 38.</div>
<div id="n1079">Namelijk allen te zamen, genoemden en ongenoemden. Hetzelfde eindcijfer wordt II Esdr. VII 66 en 67 en III Esdr. V 41-42 vermeld, maar de afzonderlijke getallen verschillen en hunne optelling levert, evenmin als hier, de bovengenoemde eindsom. Hier worden 29818, II Esdr. 31089 en III Esdr. 30143 mannen afzonderlijk opgegeven.</div>
<div id="n1080">d.i. Toen zij ter plaatse kwamen, waar de tempel gestaan had en ook tijdens de ballingschap eene offerplaats was blijven bestaan. Vgl. Baruch I 10, 14.</div>
<div id="n1081"><hi type="italic">Goudstukken</hi>, Hebr. ‘<hi type="italic">Darkemonim</hi>’. De Darike was een Perzische gouden munt, welke aan de eene zijde de beeltenis des konings, aan de andere die eens boogschutters droeg, en eene waarde had van omstreeks f 12,00. De Darike bestond volgens velen onder dien naam niet vóór Darius Hystaspis. Zou dit zoo zijn, dan is het toch zeer goed mogelijk, dat de schrijver aan de bedoelde Perzische goudstukken den naam gegeven heeft, die reeds kort na deze gebeurtenissen werd ingevoerd. De zilveren mna had de waarde van f 75,00. II Esdr. VII 70-72 wordt over de geschenken meer in bijzonderheden uitgeweid. Ook bestaat er verschil in de opgave der getallen. In plaats van 61.000 goudstukken worden er daar 41.000 opgegeven; in plaats van 5000 mna's: 4200; in plaats van 100 priestergewaden: 530. Waarschijnlijk is <hi type="italic">hier</hi> bij vergissing, om de gelijkenis der letterteekens, 61 in plaats van 41 gelezen en is <hi type="italic">daar</hi>, te weten v. 70, het woord ‘mna's’ vóór vijfhonderd weggevallen; want in het Hebr.: staat: ‘priesterkleederen dertig en vijfhonderd’ terwijl toch de honderdtallen de tientallen zouden voorafgaan, zoo er 530 bedoeld was. Neemt men dit aan, dan zijn volgens het Boek Nehemias 1000 + 20.000 + 20.000 = 41.000 goudstukken, 4200 + 500 = 4700 zilveren mna's, 30 + 67 = 97 priestergewaden gegeven, en bovendien nog 50 schalen. Esdras drukt dit dan in ronde getallen, 5000 en 100, uit en maakt van de schalen geen melding.</div>
<div id="n1082"><hi type="italic">Zevende maand</hi> van het jaar, waarin zij waren teruggekeerd, zooals blijkt uit v. 8.</div>
<div id="n1083">Op de plaats, waar het altaar vroeger gestaan had.</div>
<div id="n1084">Dit begon op den vijftienden dag der zevende maand. Zie Lev. XXIII 33-43.</div>
<div id="n1085">Zij droegen iederen dag van het feestgetijde de voorgeschreven offers op volgens Num. XXIX 13-34, namelijk verschillende offers op verschillende dagen.</div>
<div id="n1086"><hi type="italic">Daarna</hi>, d.i. na de viering van het Loofhuttenfeest. De zin schijnt deze te zijn: Behalve de morgen- en avondoffers, die zij reeds van den eersten dag der zevende maand af dagelijks opgedragen hadden (vgl. v. 3 en 6) en waarmede zij voortgingen, brachten zij ook de offers, welke op de nieuwemaandagen en de feestdagen door het jaar waren voorgeschreven, alsook de vrijwillige offers. Vgl. Num. XXVIII en XXIX.</div>
<div id="n1087">Hebr.: ‘en voor al wie een vrijwillige gave offerde aan den Heer’ (werd er geregeld geofferd).</div>
<div id="n1088"><hi type="italic">Naar de zee</hi> enz., d.i. over zee naar de haven van Joppe (tegenwoordig Jaffa). Zie III Reg. V; II Par. II. <hi type="italic">Hun bevolen had</hi>, Hebr.: ‘volgens de machtiging van Cyrus’.</div>
<div id="n1089"><hi type="italic">Maakten... een begin</hi> met den tempelbouw.</div>
<div id="n1090">Door toezicht te houden en de werklieden aan te zetten. In het Hebr.: ‘om de leiding te hebben over het werk van 's Heeren huis’.</div>
<div id="n1091">Uit de vergelijking met II 40 blijkt, dat het Hebr.: <hi type="italic">Jehoedah</hi> (Juda) staat voor Hodawjah (Odovia), en dat Cedmihel en zijne zonen afstammelingen zijn van Odovia.</div>
<div id="n1092">Hetzelfde deden de zonen enz. Vóór <hi type="italic">de levieten</hi> behoorde een komma te staan, daar dit op alle hier genoemden slaat.</div>
<div id="n1093">Overeenkomstig de instelling en voorschriften van David.</div>
<div id="n1094">‘<hi type="italic">En</hi>’ ontbreekt in het Hebr. waardoor daar de zin is: namelijk de ouderen, de grijsaards.</div>
<div id="n1095">De tempel van Salomon was in het jaar 587 v.C. verwoest; de grondslag van den nieuwen tempel werd gelegd in 536. De bejaarden onder de aanwezigen konden dus den eersten tempel gezien hebben; ja zelfs, volgens Aggeüs II 3-4, waren er in het tweede jaar van Darius Hystaspis, nog mannen over, die de pracht van den ouden tempel hadden aanschouwd.</div>
<div id="n1096">Omdat deze den ouden tempel niet zou evenaren. Volgens de punctuatie behoort: ‘toen hij gegrondvest was’ (Hebr.: ‘in zijne grondvesting’) bij het voorgaande. Daar echter niemand der nu aanwezigen de grondvesting van den eersten tempel kan hebben gezien, is het aan te nemen, dat de komma niet achter ‘esset’ maar achter ‘prius’ thuis behoort, waardoor men den zeer aannemelijken zin verkrijgt: zeer velen, ... die den eersten tempel gezien hadden, weenden met luider stemme, toen ook deze tempel voor hunne oogen gegrondvest was. Dit blijkt te meer, omdat anders de woorden ‘et hoc templum in oculis eorum’ <hi type="italic">en dezen tempel voor hunne oogen</hi> geen zin geven, indien men er niet het woord ‘zagen’ bijvoegt.</div>
<div id="n1097">Velen daarentegen, die den eersten tempel niet gezien hadden en daarom geene vergelijking konden maken, waren reeds zeer tevreden met hetgeen zij zagen en juichten dus.</div>
<div id="n1098">De hier bedoelde vijanden zijn de Samaritanen. Zie v. 2, 9 en 10; IV Reg. XVII 24-34. Het waren heidenen, die door de Assyrische koningen naar Samarië waren gevoerd om die streek te bevolken na de wegvoering der Joden. Van een door den koning van Assur gezonden Israëlietisch priester hadden zij den eeredienst van Jehova geleerd, zonder echter hunne heidensche dwalingen te verwerpen. Daarom wilden de kinderen van Israël niet, dat zij aan den tempel zouden medewerken. Immers zoo hun dit vergund werd, zouden zij invloed op de Joodsche bevolking uitoefenen en hunnen godsdienst bederven.</div>
<div id="n1099">Aan uwen God. - <hi type="italic">Asor Haddan</hi> = Asarhaddon (vgl. IV Reg. XIX 37). Uit deze plaats blijkt, dat de kolonisatie van Samarië, welke Sargon begonnen had (zie IV Reg. XVII 24 en volg.), voortgezet werd door Asarhaddon. Deze verhaalt zelf in een zijner opschriften, dat hij in de nabijheid van het door hem verwoeste Sidon eene kolonie vestigde van volken, die hij in het Oosten overwonnen had.</div>
<div id="n1100"><hi type="italic">Raadslieden</hi>, die hunne zaak aan het hof van Cyrus moesten bepleiten. Waarschijnlijk wordt hier bedoeld, dat zij de raadslieden van den Perzischen koning omkochten. Volgens anderen namen zij mannen in dienst om hunne belangen bij den koning te verdedigen.</div>
<div id="n1101">Dit was namelijk het gevolg van het drijven der vijanden, dat de tempelbouw gestaakt werd gedurende de laatste jaren van Cyrus en de acht jaren van Cambyses en Pseudo-Smerdis tot aan de regeering van Darius Hystaspis.</div>
<div id="n1102">Volgens de oudere schriftverklaarders was <hi type="italic">Assuerus</hi> de zoon van Cyrus, ook Cambyses genaamd, en <hi type="italic">Artaxerxes</hi> van v. 7 Pseudo-Smerdis. Zij meenen dat v. 6-23 wel hier op zijne plaats is en dat de vijanden der Joden de werken aan den tempel met opzet op leugenachtige wijze hebben voorgesteld als werken tot herstel en versterking der stad. Het is echter niet waarschijnlijk, dat men zich aan die leugen, welke zoo gemakkelijk kon wederlegd worden, zou hebben gewaagd, en bovendien pleiten verschillende redenen tegen de meening, dat onder <hi type="italic">Assuerus</hi> en <hi type="italic">Artaxerxes</hi> Cambyses en Pseudo-Smerdis moeten worden verstaan. Volgens anderen, vooral de nieuweren, was hij de Assuerus van het boek Esther, nl. Xerxes, de zoon van Darius, en is Artaxerxes de zoon en opvolger van Xerxes, Artaxerxes I of Langhand. Wat hier volgt, tot v. 23, heeft geen betrekking op den tempelbouw, maar op den bouw der stadsmuren, en is hier slechts ingelascht bij het verhaal der moeilijkheden, welke den tempelbouw in den weg werden gelegd, om ook de latere kuiperijen te doen kennen tegen het herstel der stadsmuren onder Xerxes en Artaxerxes.</div>
<div id="n1103">Hebr.: ‘En het schrift des briefs was in het Arameesch geschreven en in het Arameesch vervat’, d.i. was met Arameesche letters in de Arameesche (Syrische) taal geschreven, hoewel de afzenders, Samaritanen, eigen taal en schrift hadden; - of beter: ‘En het schrift des briefs was in het Arameesch geschreven en vervat. Arameesch’. Dit laatste woord is dan eene kantteekening aanduidende, dat van hier af de Arameesche tektst begint, die in den grondtekst met VI 18 eindigt. Volgens sommigen wordt de inhoud van dezen brief hier niet medegedeeld, daar de schrijvers van den brief, v. 8 vermeld, niet dezelfden zijn als de v. 7 genoemden; anderen daarentegen meenen, dat er slechts sprake is van één brief en dat Reüm en Samsaï, beambten van het Perzische hof, op aandrang der Samaritanen Beselam, Mithridates en Thabeël de aanklacht, welke v. 9-16 wordt medegedeeld, indienden.</div>
<div id="n1104">In den grondtekst is ‘beëlteëm’ geen eigennaam, en beteekent het de betrekking, welke Reüm bekleedde: kanselier of raadsheer.</div>
<div id="n1105"><hi type="italic">Asenaphar</hi>, Aram.: Osnappar, is waarschijnlijk de door de afschrijvers onjuist overgeleverde naam van den Assyrischen koning, Assurbanipal, die regeerde van 668 - 626. Hier is dus sprake van de derde kolonisatie van Samarië (vgl. noot 2). Assurbanipal verhaalt in zijne annalen zijne veroveringen o.a. in Elam en Susiana, van waar hij vele krijgsgevangenen als buit medevoerde. Het was de gewoonte der Assyrische koningen in de veroverde streken vreemde volksstammen over te brengen.</div>
<div id="n1106">Den Euphraat. Die volken bevonden zich aan <hi type="italic">gene</hi> zijde der rivier met betrekking tot hunne plaats van afkomst en tot de residentie des konings De uitdrukking <hi type="italic">aan gene zijde der rivier</hi>, Aram.: <hi type="italic">abar nahara</hi>, komt ook voor in Babylonische opschriften uit dien tijd, in den vorm êbir nàri, als de algemeene benaming van Syrië en Palestina.-</div>
<div id="n1107">Aram.: ‘en de fondamenten herstellen’. Onder <hi type="italic">de Joden, die van u tot ons optogen</hi>, meent men eenige Israëlieten te moeten verstaan, die onder de regeering van Artaxerxes naar Jerusalem trokken en met de herstelling der muren begonnen, van welk feit elders geen sprake is.</div>
<div id="n1108">Welke drie soorten van belasting hier worden aangeduid, is onzeker.</div>
<div id="n1109">d.i. De bezoldiging indachtig, welke wij van den koning ontvangen. In het Aram.: ‘Nu, omdat wij het zout des paleizes gebruiken’, eigenlijk ‘het zout zouten’, d.i. in de spijzen doen.</div>
<div id="n1110">Van zijne voorgangers, de koningen van Assyrië en Babylon, tegen wie de hier bedoelde oproeren onder Joakim en onder Sedecias gericht waren.</div>
<div id="n1111">De zin is, dat de koning door de oproerigheid der Joden al zijn gezag zal verliezen ten westen van den Euphraat.</div>
<div id="n1112">Om de gedenkboeken na te slaan.</div>
<div id="n1113"><hi type="italic">Toen</hi>, d.i. na het gebeurde in v. 1-5 verhaald; de schrijver herhaalt hier wat hij v. 5 heeft gezegd en voegt er bij, dat de onderbreking duurde tot aan het <hi type="italic">tweede</hi> jaar der regeering van Darius.</div>
<div id="n1114">Zie Agg. I-II; Zach. I 16; IV 6-10; VIII 9-15. Zacharias was de <hi type="italic">kleinzoon</hi> van Addo; zijn vader was Barachias, vgl. Zach. I 1.</div>
<div id="n1115">Nadat het werk ongeveer 15 jaar gestaakt was, begonnen Zorobabel en Josue op aansporing der profeten den tempel op de vroeger gelegde fondamenten (III 8-10) op te trekken.</div>
<div id="n1116">Door hunne opwekkingen.</div>
<div id="n1117">Aram.: ‘Wie heeft u bevel gegeven’? enz. Vgl. v. 9.</div>
<div id="n1118">Hetgeen hier gezegd wordt, is waarschijnlijk het uittreksel eener oorkonde, waarvan de schrijver tot de bouwmeesters behoorde. Volgens de Septuagint staat hier de derde in plaats van den eersten persoon: ‘toen zeiden zij dit tot hen’ en gingen dus de Perzische beambten voort met vragen, vgl. v. 10.</div>
<div id="n1119"><hi type="italic">Zij</hi>, d.i. de landvoogd met de zijnen, konden hen niet beletten met den bouw voort te gaan. Aram.: ‘en zij beletten hen niet, totdat de zaak bij Darius kwam en zij (de landvoogd enz.) vervolgens het schrijven daaromtrent (d.i. het antwoord) deden terugkomen’. Zij lieten hen dus met bouwen voortgaan, tot dater een antwoord van Darius zoude komen; hierin ziet de schrijver een bewijs der Goddelijke bescherming.</div>
<div id="n1120"><hi type="italic">Ongehouwen steen;</hi> Aram.: <hi type="italic">eben gelal</hi>, d.i. rolsteen; wellicht groote steenen, die naar de plaats der bestemming gerold werden. De Septuagint noemt ze ‘uitgezochte’ steenen. <hi type="italic">En houtwerk... gelegd.</hi> Wellicht zijn de balken bedoeld, waarop de planken moesten gelegd worden. Ook kan de beteekenis zijn: reeds worden de muren met hout beschoten.</div>
<div id="n1121">Waar namelijk vroeger de oude tempel stond.</div>
<div id="n1122">In het Aram.: ‘in de schatkamer’ en verder VI 1 ‘in de boekerij, waar zij de schatten nederlegden’. Hieruit valt op te maken, dat men de gewichtige stukken bij de koninklijke schatten bewaarde.</div>
<div id="n1123"><hi type="italic">Ecbatana</hi>, in het Aram.: ‘Achmĕtha’, in Assyrische opschriften: ‘Agamatanu’, thans ‘Hamadan’, was de hoofdstad van Medië en het zomerverblijf der Perzische koningen na de inneming door Cyrus in 550 v.C. Te Babylon had men misschien eene aanwijzing gevonden, dat men het bevelschrift van Cyrus te Ecbatana moest zoeken.</div>
<div id="n1124">De tempel van Salomon had eene hoogte van dertig en eene breedte van twintig el. Zie III Reg. VI 2; II Par. III 3-4 en de aanteekeningen aldaar.</div>
<div id="n1125">Zie V 8, noot 7. In het Aram.: ‘drie lagen rolsteen en eene laag van nieuw hout’. Volgens de Vulgaat schijnen er <hi type="italic">drie</hi> lagen hout geweest te zijn. Vgl. III Reg. VI 36.</div>
<div id="n1126">Aram.: ‘Maar ook de vaten..... geve men terug en het (de vaten) ga naar den tempel te Jerusalem op zijne plaats, en gij zult ze nederleggen in het huis Gods’. Hier bij het einde van het bevelschrift, dat verkort wordt meegedeeld, laat de schrijver, in den grondtekst, Cyrus rechtstreeks het woord richten tot Sassabasar. In de Vulgaat behooren de woorden ‘En deze... Gods’ niet meer tot het bevelschrift van Cyrus.</div>
<div id="n1127">Nadat Darius den inhoud van het bevelschrift van Cyrus aan den landvoogd enz. heeft medegedeeld (v. 1-5), geeft hij zijne eigene bevelen. - <hi type="italic">Wijkt verre van hen</hi>, Aram.: ‘blijft verre van daar’, m.a.w. laat hen met rust en bemoeit u niet met hetgeen daar geschiedt.</div>
<div id="n1128">Aram.: ‘En door mij werd een bevel uitgevaardigd aangaande datgene, wat gij met deze oudsten der Joden moet doen’, d.i. hoe gij u ten opzichte van hen gedragen en hen ondersteunen moet.</div>
<div id="n1129">Aram.: ‘overeenkomstig het woord der priesters te Jerusalem’, d.i. zooals de priesters het zullen vragen voor de behoefte van den eeredienst.</div>
<div id="n1130">Al erkende Darius even als Cyrus, I 2, den God van Israël als den God des hemels, toch erkende hij Hem niet als den eenigen God; maar hij rangschikte Hem onder de verschillende goden, die naar zijne meening bestonden. De Joden mochten aan zijn verzoek voldoen en door offeranden den zegen des hemels over hunnen vorst afsmeeken, zooals zij ook in het vervolg op geregelde tijden deden. Vgl. Jerem. XXIX 7; I Mach. VII 33 en XII 11; II Mach. III 32 en XIII 23.</div>
<div id="n1131">Die dit gebod zal overtreden.</div>
<div id="n1132">Aram.: ‘en zijn huis worde om die reden tot een mesthoop gemaakt’.</div>
<div id="n1133">Vgl. III Reg. IX 3.</div>
<div id="n1134">Daar onder de regeering van Artaxerxes I of Langhand, die hier hoogstwaarschijnlijk bedoeld wordt, de tempelbouw reeds lang was voltooid, zooals uit het volgende vers blijkt, wordt hij hier onder de begunstigers van den tempelbouw vermeld, òf om de giften, welke hij schonk, òf omdat onder zijn bestuur het inwendige van den tempel werd afgewerkt, òf omdat hij den opbouw der stad begunstigde.</div>
<div id="n1135">De maand <hi type="italic">Adar</hi> was de laatste des jaars. Het zesde jaar der regeering van Darius liep van de lente van 516 tot de lente van 515 v.C. De derde Adar viel in het jaar 515 v.C. omstreeks den 10<hi type="super">den</hi> Maart.</div>
<div id="n1136">Voor den eeredienst.</div>
<div id="n1137">Vgl. Num. III 6; VIII 9, 11, 14. De dienst van elke week werd onder de verschillende klassen der priesters en levieten verdeeld. Zie II Par. XXIII 5 en IV Reg. XI 9.</div>
<div id="n1138">Vgl. Lev. XXIII 5. Van dit vers af is de grondtekst weer Hebreeuwsch.</div>
<div id="n1139">Vgl. Lev. XXII 2. In den beginne slachtte ieder huisvader het Paaschlam, vgl. Ex. XII 6 en volg.; maar hier deden het de levieten voor allen, zooals zij het reeds II Par. XXX 17 voor de onreinen en II Par. XXXV 11-14 voor de gansche gemeente gedaan hadden.</div>
<div id="n1140">Hier worden waarschijnlijk de afstammelingen der Israëlieten bedoeld, die niet in ballingschap waren gevoerd en zich bij de heidenen hadden aangesloten. Zij scheidden zich nu geheel van die gemeenschap af.</div>
<div id="n1141">Dit is eene oneigenlijke, min of meer poëtische, aan vroegere tijden herinnerende spreekwijze. Hij wordt koning van Assur genoemd, omdat hij, de koning van Perzië, ook heerschte over het voormalige Assyrië.</div>
<div id="n1142"><hi type="italic">Na deze woorden</hi>, d.i. gebeurtenissen, boven verhaald; echter niet onmiddellijk daarna, maar eenigen tijd later, onder Artaxerxes. Deze Artaxerxes, in het Hebr.: Arthachsjasthe, was, volgens de tot heden algemeen aangenomen meening, Artaxerxes I of Langhand. De hier vermelde reis van Esdras zou dan hebben plaats gehad in het jaar 458 of 457 v.C. en dertien jaren vóór de komst van Nehemias. Volgens de nieuwere meening wordt hier Artaxerxes II of Mnemon bedoeld en had dus de reis veel later, in het jaar 398 v.C., plaats. Zie de Inleiding. Wat Esdras deed, wordt v. 6 en volg. vermeld, nadat eerst zijne geslachtslijst is opgegeven. Vgl. met deze lijst die van I Par. VI 3 en volg., waaruit blijkt, dat hier zes namen zijn uitgelaten tusschen Azarias en Maraioth. Ook was Saraias niet de vader van Esdras, maar een zijner voorvaders, want hij was reeds in 587 te Rebla ter dood gebracht, terwijl de hier verhaalde reis van Esdras op zijn vroegst in 458, dus minstens 130 jaren later, plaats had. De hoogepriester Josedec wordt hier niet genoemd, omdat Esdras niet door dezen, maar door een jongeren zoon afstamde van Saraias.</div>
<div id="n1143">Hebr.: ‘hoofdpriester’ = Hoogepriester.</div>
<div id="n1144">Een schriftgeleerde ervaren in de Wet.</div>
<div id="n1145">Overeenkomstig de genadevolle Voorzienigheid, die over Esdras waakte en hem steunde. Vgl. v. 19: VIII 18; II Esdr. II 8, 18.</div>
<div id="n1146">Met Esdras; zie v. 13 en 28.</div>
<div id="n1147">Vgl. VIII 15, 17, 31.</div>
<div id="n1148">De volgende brief, v. 12-26, is in den grondtekst in het Arameesch.</div>
<div id="n1149">Deze zeven vormden den hoogsten raad des rijks. Vgl. Esther I 14.</div>
<div id="n1150">Aram.: ‘...vinden te gelijk met de vrijwillige gave van het volk (het Israëlietische) en van de priesters, die vrijwillig geven’ enz. Drie soorten van giften kunnen hier worden onderscheiden: 1<hi type="super">o</hi> die van den koning en zijne raadslieden; 2<hi type="super">o</hi> het goud en zilver, dat Esdras door middel eener inzameling, welke hij krachtens dit bevelschrift mag houden, van de heidensche bevolking zal ontvangen; 3<hi type="super">o</hi> de vrijwillige giften der Israëlieten in Babylonië.</div>
<div id="n1151"><hi type="italic">Hunne</hi> spijs- en drankoffers, d.i. die te gelijk met die bloedige offers moeten worden opgedragen. Zie Lev. II; Num. XV 1-10.</div>
<div id="n1152">In den grondtekst bevindt zich slechts één woord: ‘schathuis’ en begint na het woord ‘des konings’ een nieuwe zin: ‘En door mij, mij koning Artaxerxes, is een bevel uitgevaardigd’.</div>
<div id="n1153">Zout moet men geven zooveel er gevraagd wordt; voor het overige wordt de grootte van het krediet bepaald. De korusmaat of chomer mat volgens sommigen 388, volgens anderen 315 liters; de bath was tienmaal kleiner. Vgl. Ezech. XLV 14.</div>
<div id="n1154">Hetzelfde voorrecht hadden ook de priesters in Egypte. Zie Gen. XLVII 22.</div>
<div id="n1155">Volgens de wet Gods, welke in uw bezit is. Vgl. v. 14.</div>
<div id="n1156">Met dit vers eindigt het bevelschrift des konings. Esdras begint nu God te loven om de gunstige beschikking des konings.</div>
<div id="n1157">Van de twee hoofden van priesterfamiliën, <hi type="italic">Gersom</hi> en <hi type="italic">Daniël</hi> (niet den profeet van dien naam), stamde de eerste van Aäron af door diens kleinzoon Phineës, de andere door diens jongsten zoon Ithamar. Vgl. I Par. VI 4 en 3. Het getal der priesters en der afstammelingen van David, die Esdras volgden, wordt niet, gelijk bij de andere familiën, opgegeven.</div>
<div id="n1158">Volgens de Septuagint: ‘van de zonen van Sechenias <hi type="italic">en</hi> van de zonen van Pharos’, was uit deze beide geslachten het vaderhuis van Zacharias samengesteld. III Esdr. VIII 32 voegt ‘de zoon van Sechenias’ bij het voorafgaande <hi type="italic">Hattus</hi>, en werkelijk komt Hattus als kleinzoon van Sechenias voor in I Par. III 22. Daar volgens die plaats, naar de meest waarschijnlijke lezing (zie noot 12 aldaar) Hattus door negen geslachten van Zorobabel gescheiden is, wordt door het voorkomen van dezen Hattus als tijdgenoot van Esdras de meening, dat Esdras in de vierde eeuw v.C. leefde, waarschijnlijk gemaakt.</div>
<div id="n1159">De Septuagint heeft hier: ‘van de zonen van Zathoës: Sechenias, zoon van Aziël’.</div>
<div id="n1160"><hi type="italic">Alam</hi>, Hebr.: Elam. Vgl. II 7.</div>
<div id="n1161">Volgens de Septuagint: ‘en van de zonen van Baäni: Selimoth, zoon van Josephia’.</div>
<div id="n1162">Zij worden misschien ‘de laatsten’ genoemd in tegenstelling met de 666 afstammelingen van Adonicam, die reeds met Zorobabel waren teruggekeerd; vgl. II 13.</div>
<div id="n1163">In v. 21 en 31 wordt de rivier zelve Ahava genoemd. Uit het verhaal blijkt, dat eene plaats of rivier ‘Ahava’ zich in de nabijheid van Babylon bevond.</div>
<div id="n1164">Naar het schijnt, was Eddo het hoofd eener kolonie van levieten en Nathineërs, en worden daarom de Nathineërs zijne broeders genoemd.</div>
<div id="n1165">d.i. Zij werden bij name aangewezen om met Esdras op te trekken.</div>
<div id="n1166">Zij vastten en baden gezamenlijk om van God <hi type="italic">een rechten weg</hi>, een voorspoedige reis, te verkrijgen. Uit het gevolg (zie v. 23 en 31) blijkt de kracht van het gemeenschappelijk vasten en bidden, die nog uit verschillende andere plaatsen van het Oude Testament bewezen wordt. Vgl. II Par. XX 3; Jon. III; Judith. IV 8 en vv.; VIII 6 en vv.; XII 8-9; Esther IV 16. Dat het vasten reeds van oudsher in Israël gebruikelijk was, blijkt uit Ex. XXXIV 28; Jud. XX 26; I Reg. VII 6 enz.</div>
<div id="n1167">d.i. Die in Babylonië waren.</div>
<div id="n1168">Hebr.: ‘en zilveren vaten van honderd talenten’, d.i. die een gewicht hadden van honderd talenten.</div>
<div id="n1169">Hebr.: ‘van duizend dariken’.</div>
<div id="n1170">Als priesters en levieten zijt gij den Heer gewijd, gelijk ook de vaten, voor den dienst des Heeren bestemd; aan u is het dus daarvoor zorg te dragen v. 29.</div>
<div id="n1171">Op den eersten dag der vijfde maand; zie VII 9. Daar men eigenlijk, volgens v. 31, op den twaalfden dag der eerste maand de reis voorgoed begonnen had, had zij ruim drie en een halve maand geduurd. De weg over Karchemisch en het Orontesdal, welken men placht te nemen om de woestijn te vermijden, was omtrent 1400 kilometer lang.</div>
<div id="n1172">Alles werd geteld en gewogen afgeleverd.</div>
<div id="n1173"><hi type="italic">De bevelen des konings</hi>, namelijk het schrijven VII 12-26 vermeld. De verhouding van de satrapen (Hebr. <hi type="italic">achasjdarpenim</hi>, in Perzische opschriften <hi type="italic">kschatrapavan</hi> = beschermers des lands) tot de landvoogden (Hebr. <hi type="italic">pachavoth)</hi> is onbekend. Waarschijnlijk waren zij hoogere ambtenaren dan dezen, en bestond het verschil niet hierin, dat de eersten krijgsoversten, de laatsten burgerlijke overheden waren, daar ook de landvoogd bevel voerde over troepen, vgl. II Esdras IV 13. - <hi type="italic">En zij verhieven het volk en het huis Gods</hi>, d.i. zij, de satrapen en de landvoogden, ondersteunden en beschermden het volk en den tempel, overeenkomstig het bevel van Artaxerxes, zie VII 20-24.</div>
<div id="n1174">Wat VIII 32-36 verhaald is: de rust van drie dagen, de aflevering der geschenken, het opdragen der offers, de kennisgeving der koninklijke bevelen en de besprekingen daarover. Dit alles vorderde natuurlijk nogal tijd, en daardoor is het te verklaren, dat Esdras eerst later op de hoogte kwam van het misbruik der gemengde huwelijken en dat de vergadering niet vóór den 21<hi type="super">en</hi> der negende maand (zie X 9) kon plaats hebben. Hetgeen nu IX-X 8 verhaald wordt, geschiedde dus kort voor genoemden datum.</div>
<div id="n1175">Den afgodendienst; zie Deut. XII 31.</div>
<div id="n1176">Ex. XXXIV 11 en 16, en Deut. VII 1-3 waren alleen de huwelijken met Chananeesche vrouwen uitdrukkelijk verboden. De reden dezer wet was het gevaar, dat anders het volk tot afgoderij zou worden verleid. Daar na de ballingschap zich andere heidensche volken in het land bevonden, die zich met de overblijfselen der Chananeërs vermengd hadden, en de huwelijken met die volken hetzelfde gevaar opleverden, werden ook deze verboden.</div>
<div id="n1177">Hebr. ‘ontsteld’.</div>
<div id="n1178">Hebr. ‘ontsteld’.</div>
<div id="n1179">Ten tweeden male om te duidelijker zijne droefheid te toonen.</div>
<div id="n1180">In het Hebr. begint met v. 7 een nieuwe zin: ‘Van de dagen onzer vaderen af tot op dezen dag zijn wij in groote schuld en om onze ongerechtigheden’ enz.</div>
<div id="n1181">De zin is: En nu sedert korten tijd, d.i. gedurende de jaren sinds de bevrijding, is ons gebed verhoord en heeft God het overschot van het volk vrijgelaten en ons den tempel weergegeven. In het Hebr.: ‘En nu is er een klein oogenblik erbarming gekomen van den Heer, onzen God, om ons eenige ontkomenen over te laten en ons een paal te geven in zijne heilige plaats’. - <hi type="italic">Ons een</hi> (tent)<hi type="italic">paal</hi>, d.i. eene blijvende vestiging, <hi type="italic">werd gegeven in zijne heilige plaats.</hi> Het Hebr. woord <hi type="italic">Jathed</hi> beteekent <hi type="italic">nagel</hi> (zie Is. XXII 23-25 met de noten), en ook <hi type="italic">pin</hi>, <hi type="italic">paal</hi>, waarmede de tenten in den grond bevestigd werden. Dit laatste beeld schijnt hier gebruikt te zijn, om aan te duiden, dat God eene vaste verblijfplaats aan zijn volk had verleend in zijne heilige stad Jerusalem.</div>
<div id="n1182">d.i. Onze oogen verlichtte, door voorspoed verhelderde, die door tegenspoed verduisterd waren, en ons <hi type="italic">een weinig</hi> deed opleven, door ons te verlossen uit de Babylonische gevangenschap, maar niet ten volle, daar wij nog staan onder de heerschappij der Perzische koningen.</div>
<div id="n1183">d.i. Uit zijne puinhoopen. <hi type="italic">Schutting.</hi> Het Hebr. <hi type="italic">gadeer</hi> beteekent een muur om een wijngaard gebouwd ter beschutting; hier wellicht overdrachtelijk de bescherming Gods. Is echter Esdras na Nehemias gekomen, en was de muur van Jerusalem dus reeds opgebouwd, dan zal die muur in eigenlijken zin bedoeld zijn.</div>
<div id="n1184">Hebr.: ‘door de onreinheid van de volken der landen’. <hi type="italic">Van mond tot mond</hi>, d.i. van ingang tot uitgang, van het eene einde tot het andere. Esdras deelt v. 12 den korten inhoud mede der wet ten opzichte van de gemengde huwelijken, door Moses gegeven, op welker uitvoering de profeten dikwijls, ten minste zijdelings, aandrongen, als zij den Israëlieten hunnen herhaalden afval verweten. Vgl. voor dit vers Deut. VII 1-3; voor het volgende Deut. VII 3; XXIII 6 en XI 8.</div>
<div id="n1185">De Vulgaat laat den zin onvoltooid. In het Hebr. luidt v. 13-14 aldus: ‘En na alles, wat over ons gekomen is door onze booze werken en door onze groote schuld - want Gij, o onze God, hebt ons gespaard beneden onze misdaden (hebt ons niet naar de grootte onzer misdaden gestraft) en hebt ons aldus de hier zijnde ontkomenen gegeven - zouden wij (nu) andermaal uwe geboden verkrachten en ons verzwageren met deze gruwelvolken? Zult Gij (alsdan) niet tegen ons toornen tot verdelgens toe, dat er geen overblijfsel noch ontkomene meer zij’? De beteekenis van dit laatste is: als wij voortgaan uwe geboden te overtreden, zult Gij dan niet zoo op ons verstoord worden, dat Gij ons verdelgt en er niets meer van ons overblijft?</div>
<div id="n1186">Wegens het aangaan der ongeoorloofde huwelijken kan niemand voor uwe rechtbank onveroordeeld blijven. Zij, die Nehemias vóór Esdras laten terugkeeren, wijzen op het in II Esdr. IX en X beschreven verbond, waarbij het aangaan van huwelijken met de bewoners des lands in het algemeen reeds als zondig erkend en afgezworen was. Vgl. t.a.p. X 30.</div>
<div id="n1187">Door vreemde vrouwen te huwen. - Sechenias spreekt hier in naam van het volk en zegt daarom: <hi type="italic">wij</hi> hebben misdaan, hoewel hij waarschijnlijk niet persoonlijk plichtig was, daar hij v. 26 niet onder de kinderen van AElam, die hunne vrouwen wegzonden, genoemd wordt.</div>
<div id="n1188">Naar het Hebr. is de zin: maar nu is er omtrent dit punt hoop voor Israël.</div>
<div id="n1189">Die vreemde vrouwen.</div>
<div id="n1190">Die kamer was in het tempelgebouw. Deze Johanan, zoon van Eliasib, was, als men het gevoelen volgt, dat de reis van Esdras in 458 plaats had, niet de hoogepriester van dien naam, die II Esdr. XII 22 en 23 wordt vermeld. De hoogepriester Eliasib immers was tijdgenoot van Nehemias, II Esdr. III 1, en de hoogepriester Johanan was zijn kleinzoon, II Esdr. XII 10-11. Zie de aanteekeningen aldaar. Ten tijde van Esdras kon derhalve de kamer, waarvan sprake is, den naam van <hi type="italic">dien</hi> Johanan nog niet dragen. Omhelst men echter het gevoelen (en juist die moeilijkheid over Johanan wordt tot staving daarvan aangehaald), dat Esdras, na Nehemias, in het jaar 398 naar Jerusalem kwam, dan is het duidelijk, dat de hier en II Esdr. XII 22 en 23 genoemde Johanan (Jonathan) één en dezelfde persoon is. Immers in 398 was Johanan, zoon (kleinzoon) van den hoogepriester Eliasib, als hoogepriester in bediening, en het is dus geen wonder, dat er van zijne kamer melding wordt gemaakt.</div>
<div id="n1191">Bevende om de grootte van het misdrijf, die uit de bedreiging van v. 8 bleek, en van de koude, welke door den hevigen Decemberregen veroorzaakt werd.</div>
<div id="n1192">Hebr.: ‘Want wij hebben <hi type="italic">vele</hi> overtredingen in deze zaak begaan’. Er zal dus veel tijd noodig zijn om alles te onderzoeken.</div>
<div id="n1193">d.i. Werden met die taak belast. Volgens sommigen is de zin: zij verdedigden dit voorstel. Volgens anderen is de beteekenis van het Hebr. dat Jonathan en Jaäsia, hierin ondersteund door Mesollam en Sebethaï, zich tegen het voorstel verzetten, maar vruchteloos, zooals blijkt uit v. 16, dat in het Hebr. luidt: ‘maar de zonen der wegvoering deden zoo, en afgezonderd (gekozen) werden: Esdras, de priester, en de mannen, de hoofden der vaderen volgens het huis hunner vaderen, en wel allen met name’.</div>
<div id="n1194">Van het volgende jaar. Het onderzoek had dus drie maanden geduurd, vgl. v. 16.</div>
<div id="n1195">Om hunne belofte te bevestigen gaven zij er de hand op.</div>
<div id="n1196">Dit is de meer gebruikelijke naam van Celaia. Zie II Esdras VIII 7; X 10. Volgens een waarschijnlijk gevoelen echter zijn Celaia en Calita twee personen en zijn zij door een schrijver ten onrechte vereenzelvigd door invoeging van <hi type="italic">dat is.</hi></div>
<div id="n1197">Uit het <hi type="italic">volk</hi> van Israël in tegenstelling met de priesters en de levieten. Van de priesters werden er 17, van de levieten 10 en van het volk 86 schuldig bevonden.</div>
<div id="n1198">Van de zonen van Bani is tweemaal sprake, v. 29 en hier. Waarschijnlijk heeft hier door een schrijffout eene naamsverandering plaats gehad.</div>
<div id="n1199">Deze opmerking toont hoe moeilijk deze hervorming was. De grondtekst is hier echter duister. Het apocriefe derde Boek Esdr., IX 36, heeft: .... ‘genomen, en zij zonden haar met de kinderen weg’, welke lezing niet onwaarschijnlijk is. - Ook Nehemias trad tegen genoemd misbruik op, vgl. II Esdr. XIII 23 en volg., doch van den strengen maatregel om de vreemde vrouwen weg te zenden, is bij hem geen spraak. Dit wordt weder als bewijs aangehaald voor de meening, dat Esdras na Nehemias gekomen is. In 't algemeen maakt men ook uit de vergelijking der twee Boeken Esdras op, dat in den tijd van Esdras de toestand der Joden geregelder, en ook tegenover de heidensche bewoners, hunne vijanden, gunstiger en sterker was, dan in de dagen van Nehemias.</div>
<div id="n1200">Geschiedenis, door hem zelven geschreven.</div>
<div id="n1201">Casleu, in het Hebr. ‘Kisleev’, was de negende maand van het jaar, en kwam ongeveer overeen met de laatste helft van November en de eerste van December.</div>
<div id="n1202">Waarschijnlijk van de regeering van Artaxerxes Langhand. Zie II 1.</div>
<div id="n1203">Winterverblijf der Perzische koningen, wier zomerverblijf Ecbatana was. Vgl. Dan. VIII 2 en I Esdr. VI 2.</div>
<div id="n1204">Zeker een bloedverwant, zoo niet een eigen broeder. Vgl. VII 2.</div>
<div id="n1205">De uitleggers zijn het niet eens, of dit bericht op pas gebeurde of op vroegere feiten slaat. De samenhang van het verhaal en de indruk, dien het op Nehemias maakt, schijnen echter het vermoeden te wettigen, dat hier sprake is van hetgeen onlangs is geschied. Dat de Joden reeds vóór de komst van Nehemias begonnen waren met den opbouw der stad en de herstelling der muren, blijkt uit I Esdr. IV 12, 13, 16. De voortzetting daarvan werd op bevel van Artaxerxes door hunne vijanden belet; zie I Esdr. IV 21-23. Dat dezen daarbij ook de reeds gedeeltelijk herstelde muren verwoestten, kan men opmaken uit onzen tekst van Nehemias.</div>
<div id="n1206">Hebr.: ‘Boos hebben wij tegen U gehandeld’.</div>
<div id="n1207">Het volgende is niet een woordelijke aanhaling, maar de zin van Deut. XXX 1-5. Vgl. ook III Reg. VIII 46 en vv.</div>
<div id="n1208">Vgl. Deut VII 8; IX 26; III Reg. VIII 53.</div>
<div id="n1209"><hi type="italic">Heden</hi>, d.i. in deze omstandigheden.</div>
<div id="n1210">Laat mij barmhartigheid vinden bij koning Artaxerxes. Deze kon verlof voor de reis en ondersteuning voor de herstelling van Jerusalem geven.</div>
<div id="n1211">Hij had dus gelegenheid den koning te spreken.</div>
<div id="n1212">Komt ten naaste bij overeen met half Maart tot half April. Hoewel Nisan de eerste maand van het Joodsche jaar was, zegt Nehemias, dat deze, evenals de negende maand van het vorige jaar, in het twintigste jaar van Artaxerxes, d.i. 445 of 444 v.C., viel, waarschijnlijk omdat hij diens regeeringsjaren begon te tellen op den datum der troonsbestijging. Nehemias kwam eerst vier maanden nadat hij bericht ontvangen had over den toestand van Jerusalem met zijn verzoek aan den koning voor den dag, waarschijnlijk omdat zich eerder geene gelegenheid daartoe had aangeboden.</div>
<div id="n1213">Naar het Hebr. ‘En ik was niet treurig voor zijn aangezicht’, d.i. ik trachtte mijne droefheid te verbergen. Dat zij niettemin door den koning werd opgemerkt, blijkt uit het volgende vers.</div>
<div id="n1214">Een gelukwensch, waarmede men in het Oosten eene toespraak tot de koningen begon, ook bij de Israëlieten gebruikelijk. Vgl. III Reg. I 31.</div>
<div id="n1215">Hebr.: ‘mijner vaderen’.</div>
<div id="n1216">Inwendig biddende verhief ik het hart tot God.</div>
<div id="n1217">Ik gaf den tijd aan, dien ik meende noodig te hebben voor de reis en het verblijf te Jerusalem. Nehemias bleef ongeveer twaalf jaren afwezig, vgl. V 14 en XIII 6; maar waarschijnlijk wist hij niet vooruit, dat het zoo lang zou duren, en vroeg hij later een langer verlof aan.</div>
<div id="n1218">Ten westen van den Euphraat. Vgl. I Esdr. IV 10.</div>
<div id="n1219">Waarschijnlijk een woud in de nabijheid van Jerusalem, dat de Perzische koningen zich als kroondomein hadden toegeëigend.</div>
<div id="n1220">Sommigen verstaan hieronder de poorten van het voorhof des tempels, anderen de poorten van den burg bij den tempel, die op de plaats stond, waar de Asmoneïsche koningen de sterkte Baris bouwden, welke Herodes herbouwde en waaraan hij den naam ‘Antonia’ gaf. Het Hebr. heeft werkelijk ‘burg’, even als I 1.</div>
<div id="n1221">Vgl. I Esdr. VII 6.</div>
<div id="n1222">‘Sanaballat’ is een Assyrische naam en beteekent ‘Sin (de god der maan) schonk het leven’; de bijvoeging ‘de Horoniet’ geeft de plaats van afkomst aan, welke volgens velen Bethoron, was, gelegen tusschen Lydda en Jerusalem; vgl. Josue X 10; XVI 3, 5; I Paral. VII 24; II Paral. VIII 5. Dit wordt echter door anderen betwist en niet onwaarschijnlijk is het, dat hij een Moabietisch opperhoofd was van Oronaïm (Is. XV 5; Jer. XLVIII 3, 5, 34) in Moab. Volgens Flavius Josephus bouwde een Sanaballat, landvoogd van Samaria, een tempel op den berg Garizim. Indien hij echter, zooals Flavius Josephus, wiens verhaal evenwel in dit opzicht verdacht is, getuigt, ten tijde van Alexander den Groote leefde, kan hij niet de Sanaballat zijn, van wien hier sprake is; vgl. XIII 28. ‘<hi type="italic">Tobias</hi>’ is een Israëlietische naam (evenals die van zijn zoon ‘Johanan’ VI 18); hij was dus waarschijnlijk een Israëliet, in dienst der Ammonieten, en wordt daarom verachtelijk ‘de Ammonietische slaaf’ genoemd.</div>
<div id="n1223">In de richting van enz. Nehemias verlaat de stad aan de westzijde (vgl. III noot 21), keert zuidwaarts om en volgt den muur tot ongeveer aan den zuidoosthoek; van daar rijdt hij door het Cedrondal ten oosten der stad noordwaarts, om vervolgens westwaarts ‘om te keeren’ en zóó langs den noordermuur het punt van uitgang, de Dalpoort, te bereiken.</div>
<div id="n1224">Daar de weg door het puin versperd was, kon hij den loop van den muur op de hoogte niet meer volgen en moest hij dus in de vallei afdalen.</div>
<div id="n1225">Eigenlijk de vallei Cedron.</div>
<div id="n1226">De werklieden, die aan den bouw der muren moesten arbeiden.</div>
<div id="n1227">Na een volksvergadering te hebben opgeroepen.</div>
<div id="n1228">Zoo ook de Septuagint, doch in het Hebr.: ‘En <hi type="italic">zij</hi> zeiden’.</div>
<div id="n1229">Zij traden in de inzichten van Nehemias en moedigden elkander aan om ijverig het werk te beginnen.</div>
<div id="n1230">Het herstellen der muren was in strijd met het bevel des konings, dat ons I Esdr. IV 17-22 wordt medegedeeld. Artaxerxes had echter aan Nehemias een tegenovergestelde vergunning gegeven, waarvan de vijanden niets wisten of wilden weten. De veranderlijkheid der Oostersche koningen is bekend.</div>
<div id="n1231">Maar gijl, hebt niet het minste recht u met onze zaken te bemoeien en u onder ons te vestigen.</div>
<div id="n1232">De kleinzoon van Josue. Zie XII 10.</div>
<div id="n1233">Waarschijnlijk werden door die poort de slachtoffers tempelwaarts geleid. De Schaapspoort lag noordwaarts van den tempel, aan de oost- of noordoostzijde der stad. De v. 1-31 gegeven beschrijving volgt eerst den noordermuur, die in west-zuidwestelijke richting liep, dan de westzijde, waar zich o.a. de Dalpoort (v. 13) bevond, vervolgens de zuidzijde van west naar oost (Mestpoort, Bronpoort, Siloëvijver, v. 14-15), om eindelijk langs de oostzijde (Waterpoort, Paardenpoort, Oosterpoort en Rechtspoort, v. 26-31) tot het punt van uitgang terug te keeren. Overigens is de <hi type="italic">juiste</hi> ligging van vele der opgegeven poorten, torens, huizen enz., niet met voldoende zekerheid te bepalen. Vooral de verzen 15-24 baren moeilijkheid, wijl het twijfelachtig is of de zuidermuur bij den Siloëvijver recht oostwaarts doorliep, en zoo het uit de stad zuidwaarts afvallende Tyropoeondal doorsneed, òf wel in de richting van laatstgenoemd dal een inspringenden hoek vormde, om het eerst verder noordwaarts te snijden en langs de oostelijke helling van dit dal den zuidoosthoek der stad te bereiken.</div>
<div id="n1234">Voorloopig, want de algemeene inwijding had later plaats. Vgl. XII 27 en volg.</div>
<div id="n1235">Hebr.: ‘ham-mea’ = der honderd. Zie XII 38, waar hij door de Vulgaat toren van Emath genoemd wordt.</div>
<div id="n1236">De Schaapspoort met den muur, dien zij bouwden en die tusschen de twee hier genoemde torens gelegen was.</div>
<div id="n1237">Vgl. Jer. XXXI 38; Zach. XIV 10.</div>
<div id="n1238">Naast hem, d.i. naast Eliasib, als hoofd van deze groep.</div>
<div id="n1239">Waarschijnlijk aldus genoemd, omdat zij dicht bij de markt was, waar de Syriërs hunne visch kwamen verkoopen. Vgl. XIII 16. Zij wordt nog vermeld XII 38; II Paral. XXXIII. 14 en Soph. I 10. Asnaä (Hebr. met het lidwoord has-Senaä) schijnt de naam eener plaats te zijn, ten noorden van Jericho. ‘Zonen’ beteekent dus ‘bewoners’. Zie I Par. IX 7; I Esdr. II 35; II Esdr. VII 38.</div>
<div id="n1240">d.i. Ringen, waarin de <hi type="italic">vectes</hi>, grendels, sluitboomen, geschoven werden.</div>
<div id="n1241">Hebr. ‘versterkte’, d.i. herstelde; zoo ook in de volgende verzen. Marimuth is dezelfde als Merimuth in v. 21 en Meremoth in I Esdr. VIII 33.</div>
<div id="n1242">Inwoners van Thecua. Daar zij I Esdr. II niet vermeld worden, kwamen zij er zich waarschijnlijk eerst na Zorobabel vestigen. Zij herstelden nog een ander gedeelte van den muur; zie v. 27.</div>
<div id="n1243">d.i. Zij werkten niet mede.</div>
<div id="n1244">Volgens XII 38 tusschen de Ephraïmpoort en de Vischpoort.</div>
<div id="n1245">Hebr.: ‘tot aan den zetel van den landvoogd’. Misschien bezat de landvoogd van het West-Euphraatgebied bij den bedoelden muur eene plaats, waar hij recht sprak. Overigens wordt over den zin dezer woorden veel getwist. De beteekenis der Vulgaat schijnt te zijn, dat Meltias enz. dit stuk muur bouwden op kosten van den landvoogd. Ook het Hebreeuwsch zou den zin kunnen hebben: voor (rekening van) den troon (d.i. van de regeering) van den landvoogd.</div>
<div id="n1246">Hebr.: ‘de goudsmeden’. Dit meervoud geeft te kennen, dat Eziël het hoofd was van die werklieden.</div>
<div id="n1247">Hebr.: ‘der zalfbereiders’, d.i. waarschijnlijk: behoorende tot hen, die dit vak beoefenden.</div>
<div id="n1248">Hebr.: ‘tot aan den breeden muur’. Volgens sommigen is de beteekenis, dat men daar niets aan den muur deed, omdat hij geen herstelling noodig had; volgens anderen, dat men daar niet bouwde, omdat de ligging eenen muur overbodig maakte. Dit laatste is echter niet waarschijnlijk, wijl in dit niet herstelde gedeelte de Ephraïmpoort (zie XII 38) moet gestaan hebben.</div>
<div id="n1249">Hebr.: ‘overste der helft van het gebied van Jerusalem’, d.i. vermoedelijk der helft van het landgebied om Jerusalem. Over de andere helft spreekt v. 12. Dezelfde uitdrukking komt voor in v. 15-18.</div>
<div id="n1250">Hebr. even als v. 19 en volg.: ‘een tweede maat’, waarschijnlijk een tweede deel van hetzelfde muurvak, waaraan de vorige groep arbeidde. Volgens anderen is de tweede maat een tweede muurvak, meer binnen- of buitenwaarts, zoodat op sommige zwakkere punten de stad door een <hi type="italic">dubbelen</hi> muur beveiligd was. De hier genoemde Melchias is waarschijnlijk dezelfde als die van I Esdr. X 31.</div>
<div id="n1251">Of dorpen van zijn gebied, of, meer waarschijnlijk, zijne dochters in den eigenlijken zin, die uit eigen middelen arbeiders aanstelden en daarom hier eervol vermeld worden.</div>
<div id="n1252"><hi type="italic">Bouwden</hi> zij enz. De Dalpoort (zie II Par. XXVI noot 6), die naar het dal van Hinnom leidde, is de tegenwoordige Jaffapoort. De afstand tusschen deze en de bij de jongste opgravingen gevonden Mestpoort, die door Flavius Josephus Poort der Esseniërs genoemd wordt, bedraagt ongeveer 800 meter, wat met bijna 1800 gewone of nieuwere Joodsche ellen (ongeveer 0,45 M) of met ruim 1500 heilige of oudere ellen (ongeveer 0,525 M) gelijk staat. Minstens een derde gedeelte van dit muurwerk had dus geene herstelling noodig. Het onder de Mestpoort doorloopende riool verklaart den naam, dien zij draagt.</div>
<div id="n1253"><hi type="italic">Bouwde</hi> hij. De Bronpoort, eveneens in den jongsten tijd teruggevonden, was de poort in de nabijheid der bron van Siloë. Deze krijgt door een tunnel van 537 meter haar water uit de tegenwoordige Mariabron, die verder noordwaarts aan de oostelijke helling van Ophel ligt. Ook heeft men de overblijfselen van den door Nehemias herstelden muur van dit gedeelte (de zuid- en zuidoostzijde) der stad gevonden, alsmede de trappen, die afdalen uit de stad van David.</div>
<div id="n1254">Naast hem.</div>
<div id="n1255">Hebr.: ‘De graven van David’, het familiegraf van David. Vgl. II Paral. XXXII 33. In hetgeen volgt ontbreken in het Hebr. de woorden: <hi type="italic">met grooten arbeid.</hi></div>
<div id="n1256">d.i. Eene afdeeling levieten onder leiding van Rehum.</div>
<div id="n1257">Hebr.: ‘Voor zijn gebied’, d.i. in naam en onder medewerking van het gebied, waarvan hij het hoofd was.</div>
<div id="n1258">d.i. De mannen der andere helft van het gebied van Ceïla onder de leiding van Bavaï.</div>
<div id="n1259">Hebr.: ‘van het wapenhuis (aan) den hoek’.</div>
<div id="n1260">Het Hebr. kan aldus verklaard worden: ‘na hem (bouwden) Phadaia, de zoon van Pharos, en de Nathineërs (die) op Ophel woonden, tot tegenover...’. Ophel is de naam van eene driehoekige hoogte aan den zuidoostelijken kant van den tempelberg. Vgl. II Paral. XXVII 3; Is. XXXII noot 12.</div>
<div id="n1261">Na hem, namelijk naast Phadaia.</div>
<div id="n1262">Hebr.: ‘Den muur van Ophel’.</div>
<div id="n1263">Zijne woning.</div>
<div id="n1264">Hebr.: ‘En tusschen de opperzaal van den hoek (waarschijnlijk de naam van een toren) en de Schaapspoort’. Dit brengt ons terug tot het punt van uitgang v. 1.</div>
<div id="n1265">Hopen zij door offers den bijstand van hunnen God te verwerven om het onmogelijke te volvoeren, en meenen zij, dat het slechts het werk is van één dag, van korten tijd? Volgens de Septuagint luidt het eerste gedeelte van het vers: ‘en hij zeide in tegenwoordigheid zijner broeders: Is dit (nu) de macht van Samaria, dat deze Joden hunne stad opbouwen?’</div>
<div id="n1266">Hebr.: ‘Zullen zij uit de stofhoopen de steenen doen herleven, die verbrand zijn?’ M.a.w. zullen zij met steenen, die tot stof verbrand zijn, weer geschikt kunnen bouwen?</div>
<div id="n1267">Ammoniet.</div>
<div id="n1268">Hebr.: ‘Als er een vos opspringt, zal hij hun steenen muur verbreken’.</div>
<div id="n1269">Der bepaalde hoogte.</div>
<div id="n1270">De scheuren der muren worden vergeleken met wonden, die verbonden worden. Zie Jer. VIII 22.</div>
<div id="n1271">Juda, d.i. de gemeente bij monde van hare hoofden, klaagde over het overmatige werk. Het gaat onze krachten te boven, zeggen zij, en wij zullen niet kunnen voortgaan; er is te veel zand en puin weg te ruimen. Een dubbel gevaar bedreigde dus de onderneming: moedeloosheid bij de Joden en een verraderlijke aanval van den kant der vijanden.</div>
<div id="n1272">Ieder oogenblik.</div>
<div id="n1273">Om ons de plannen des vijands mede te deelen, en de punten, waar hij ons wilde aanvallen, op te geven. Volgens den Hebreeuwschen tekst schijnt het, dat de Joden ieder oogenblik kwamen om de arbeiders terug te roepen, ter verdediging van eigen huis en huisgezin.</div>
<div id="n1274">Hun plan namelijk om ons te overvallen.</div>
<div id="n1275">Hebr.: ‘mijner’.</div>
<div id="n1276">Hebr.: ‘De vorsten (stonden) achter het geheele huis van Juda’, om namelijk bij een aanval der vijanden de verdediging te leiden. Misschien hooren in het Hebr. ook de volgende woorden: ‘de bouwenden aan den muur’, als bijstelling bij ‘het geheele huis van Juda’.</div>
<div id="n1277">Hebr.: ‘En de bazuinblazer stond naast mij’, om het sein te geven, als de vijand naderde, zooals uit de volgende verzen blijkt.</div>
<div id="n1278">Velen namelijk, die buiten Jerusalem woonden, gingen 's avonds naar huis en keerden 's morgens terug. Nehemias nu verbood dit, opdat een deel der werklieden bij beurten ook 's nachts de wacht zou kunnen houden.</div>
<div id="n1279">Van de armen tegen de rijken en de overheden, die hen door woeker uitzogen. De Wet liet toe op onderpand te leenen, maar verbood van het geleende rente te vorderen van de volksgenooten. Zie Ex. XXII 25-27.</div>
<div id="n1280">Verkoopen wij hen en koopen wij voor het ontvangen geld koren om te eten en zoo in het leven te blijven. In de uiterste armoede mocht bij de Joden iemand zich zelven of zijne kinderen aan geloofsgenooten verkoopen. Zulke verkochten mochten echter door hunne meesters niet als slaven behandeld worden (Lev. XXV 39-46) en moesten het zevende jaar zonder losprijs worden vrijgelaten (Ex. XXI 2; Deut. XV 12). Omdat ook deze wetten niet onderhouden werden, ontstond er gemor. Zie v. 5.</div>
<div id="n1281">Hebr.: ‘Wij hebben geld voor de belasting des konings op onze akkers en onze wijnbergen opgenomen’. Zij klagen dus niet over hetgeen nog geschieden moet, maar over hetgeen reeds geschied is.</div>
<div id="n1282">Wij en onze kinderen zijn menschen en nakomelingen van Abraham, zoowel als de rijken en hunne kinderen, en toch moeten wij om den woeker, dien zij drijven, onze kinderen verkoopen en onze goederen verpanden.</div>
<div id="n1283">Slavinnen, tegen de Wet, zie noot 2.</div>
<div id="n1284">Wij hebben alles gedaan om onze broeders uit de slavernij te verlossen, zoudt gij dan door uwen woeker uwe broeders noodzaken hunne kinderen te verkoopen, zoodat wij ook dezen moesten vrijkoopen? Nehemias stelt hier door eene vergelijking van zijn gedrag met het hunne de boosheid hunner handelingen in het volle licht.</div>
<div id="n1285">Welke gij in pand genomen hebt.</div>
<div id="n1286">Ziet af van het invorderen van het procent van het geleende.</div>
<div id="n1287">Ik riep er de priesters bij en liet in hunne tegenwoordigheid de woekeraars onder eed beloven, dat zij, enz.</div>
<div id="n1288">Uit zijne door arbeid verkregen bezittingen.</div>
<div id="n1289">Gedurende welke Nehemias de eerste maal te Jerusalem verbleef. Zie XIII 6-7.</div>
<div id="n1290">Een zilveren sikkel had volgens sommigen de waarde van f 1,50, volgens anderen van f 1,25. Vgl. Ezech. XLV 12.</div>
<div id="n1291">Al die mannen waren dagelijks mijne gasten.</div>
<div id="n1292">Maar ik bestreed al die uitgaven uit eigen inkomsten.</div>
<div id="n1293">Ono (volgens sommigen het hedendaagsche Kefr Ana) lag dicht bij Lydda ten N.W. van Jerusalem. Eenigen meenen, dat de vlakte van Ono in de nabijheid van den Jordaan lag.</div>
<div id="n1294">Namelijk mij verraderlijk om hals te brengen.</div>
<div id="n1295">Dit was geen voorwendsel, maar toch was de voornaamste reden zijner weigering, dat hij verraad duchtte.</div>
<div id="n1296">Hebr.: ‘Met een <hi type="italic">open</hi> brief in zijne hand’. Sanaballat wilde, dat het volk te Jerusalem den inhoud van den brief zoude kennen, om daardoor den toestand van Nehemias te bemoeilijken.</div>
<div id="n1297">Hoe wij die verdenking van ons kunnen afweren.</div>
<div id="n1298">Wilden ons vrees aanjagen.</div>
<div id="n1299">In het Hebr. is het een gebed: ‘En nu (o God!) sterk mijne handen’.</div>
<div id="n1300">Hebr.: ‘En ik ging het huis binnen van Semaia...., en hij was (had zich) opgesloten en zeide enz’. Waarschijnlijk veinsde Semaia dus, niet in het openbaar te mogen verschijnen, en liet hij Nehemias bij zich roepen. Met een nieuwe list wilden Tobias en zijne handlangers, door middel van Semaia, dien zij hadden omgekocht, Nehemias vrees aanjagen en hem tot verkeerde handelingen overhalen.</div>
<div id="n1301">Een krijgsman en landvoogd!</div>
<div id="n1302">Daar toch de Wet, Num. XVIII 7, aan de niet-priesters op straffe des doods verbiedt het heiligdom te betreden. Semaia wordt aan dien raad als een valsch profeet door Nehemias erkend. Zie v. 12. Volgens anderen wil Nehemias zeggen: Zal een man als ik den tempel binnengaan om zijn leven te redden?</div>
<div id="n1303"><hi type="italic">Gedenk mij</hi>, d.i. toon mij uwe gunst door mijne vijanden Tobias enz. naar verdiensten te straffen. In het Hebr.: ‘Gedenk, mijn God, Tobias en Sanaballat naar deze zijne werken en ook Noʽadja, de <hi type="italic">profetes</hi> (Sept, <hi type="italic">den profeet)</hi>, en de overige profeten (die zich voor profeten uitgeven)’, d.i. geef hun loon naar werken.</div>
<div id="n1304">De zesde maand, ongeveer overeenkomende met half Augustus en half September. Uit deze aanwijzingen blijkt, dat men op den derden dag der vijfde maand het werk had begonnen.</div>
<div id="n1305">In dit en de volgende verzen spreekt Nehemias over de verstandhouding van sommige aanzienlijke Joden binnen de stad met de vijanden daarbuiten en geeft als reden daarvan de familiebetrekkingen aan.</div>
<div id="n1306">Zie I Esdras II 5.</div>
<div id="n1307">Zie III 4 en 30.</div>
<div id="n1308">Hebr.: ‘werden de deurwachters en de zangers en de levieten aangesteld’, namelijk tot bewaking der poorten in dien onrustigen tijd.</div>
<div id="n1309">Zie I 2.</div>
<div id="n1310">Hebr.: ‘en ik gaf aan Hanani.... en Hanania, den overste van den burg (zie II 8), het bevel over Jerusalem’.</div>
<div id="n1311">En het dus volop dag is, om alle verrassingen te voorkomen.</div>
<div id="n1312">Hebr.: ‘En terwijl zij (de wachters) nog daarbij staan, moet men de deuren dicht maken, en sluit (ze) af, en men zette wachtposten uit van de bewoners van Jerusalem, ieder op zijn post en ieder tegenover zijn huis’. De zin van v. 3 schijnt te zijn: de poorten mogen des morgens niet geopend worden, voordat de deurwachters, zangers en levieten, aan wie de wacht gedurende den dag is toevertrouwd, tegenwoordig zijn, en zij moeten ook des avonds in hun bijzijn gesloten en gegrendeld worden. Gedurende den nacht moeten de bewoners van Jerusalem de wacht houden, ieder tegenover zijn huis.</div>
<div id="n1313">Omdat de meesten liever op het land waren gaan wonen dan in de vervallen en slecht verdedigbare stad. Om daarin nu verbetering te brengen, besloot Nehemias eene volkstelling te houden en zoo te zien welke geslachten zich reeds in het land bevonden. Dit kon hem tot grondslag dienen voor de maatregelen, welke hij nemen wilde, om de stad te bevolken. Die telling wordt hem nu gemakkelijk gemaakt door het vinden van het geslachtsregister van degenen, die met Zorobabel te Jerusalem gekomen waren. Zie v. 5. De lijst komt grootendeels overeen met die van I Esdr. II. Het verschil tusschen beide is wellicht ontstaan èn door de veranderingen daarin gebracht om de toeneming of vermindering der geslachten, èn door fouten bij het overschrijven begaan. Zie de aanteekeningen op I Esdr. II.</div>
<div id="n1314">God gaf mij in, de edelen.... te vergaderen om enz.</div>
<div id="n1315"><hi type="italic">Den anderen</hi> schijnt hier bij vergissing overgenomen te zijn uit het volgende vers. Vgl. I Esdr. II 29.</div>
<div id="n1316">Tot hiertoe van v. 6 af. Deze opmerking behoort niet tot den tekst en wordt slechts in sommige Latijnsche handschriften op den rand gevonden. Zij is trouwens onjuist, vgl. de volgende noot.</div>
<div id="n1317">De hier vermelde giften hebben betrekking op den tempelbouw onder Zorobabel.</div>
<div id="n1318">Naar de meening van velen zijn de volgende hoofdstukken VIII-X, welke men de acten der groote en belangrijke volksvergadering, waarvan hier spraak is, zou kunnen noemen, door Esdras of een ander, niet door Nehemias zelf, geschreven, wijl deze hier steeds in den derden persoon voorkomt, terwijl hij elders in zijn boek in den eersten persoon van zich zelven spreekt. Nochtans al zou hij het zelf geschreven hebben, komt het toch geheel met den aard van dergelijk verslag overeen, dat hij niet zelf op den voorgrond trad, maar de handelingen der vergadering voorstelde als het werk van geheel het vergaderde volk.</div>
<div id="n1319">De zevende maand van het kerkelijk jaar, die Tisjri genoemd werd, ongeveer overeenkomende met half September en half October. Op den eersten dag dier maand werd het Bazuinfeest gevierd. Zie Num. XXIX 1. Volgens sommigen had de vergadering, waarvan hier sprake is, nog in hetzelfde jaar plaats; volgens anderen een paar jaren later. De overeenkomst van de eerste helft van v. 1 met I Esdr. III 1 kan verklaard worden door de overeenkomst der gebeurtenissen in verband met het feit, dat Nehemias, zoo deze de schrijver is, het gedenkschrift uit den tijd van Zorobabel vóór zich had, dat door hem VII 7-73 tot hiertoe was overgenomen en dat I Esdr. in zijn geheel staat.</div>
<div id="n1320">De bekende schrijver en hoofdpersoon van I Esdr. Hoewel hij ook hier eenigszins op den voorgrond wordt geplaatst, schijnt hij toch niet het gezag en de waardigheid te bezitten, die hij I Esdr. bekleedt, en blijkt hij zich, als voorlezer, te verheugen in eene jeugdige kracht, welke hij in zijn Boek niet toont. Volgens de onderstelling van hen, die de gebeurtenissen van II Esdr. vóór die van I Esdr. VII-X plaatsen, moet Esdras na het hier verhaalde weder naar Babylonië gegaan en van daar, als aanvoerder van andere ballingen, teruggekeerd zijn. Dat de Joden tusschen Juda en Babylonië verkeer onderhielden, blijkt uit het verhaal aangaande Hanani (I 2; VII 2).</div>
<div id="n1321">Aldus dient in verband met den grondtekst vertaald te worden. Bedoeld is, dat hij daaruit las ook voor alle kinderen, die genoeg verstand hadden om hetgeen voorgelezen werd te begrijpen.</div>
<div id="n1322">Hebr.: ‘deden het volk de Wet verstaan’. Waarschijnlijk herhaalden de genoemde levieten, tusschen het volk verspreid, het door Esdras gelezene en voegden er tot beter begrip verklaringen bij. Zie v. 8.</div>
<div id="n1323">Ieder bleef op zijne plaats staan, hoewel de voorlezing en verklaring zes à zeven uren duurde.</div>
<div id="n1324">Esdras en de levieten. Voor <hi type="italic">verstaanbaar</hi> heeft de grondtekst: ‘begrip (of kennis) gevend’, zooveel als: den zin verklarend. Sommigen meenen, dat de Joden reeds in de ballingschap de Arameesche taal aangenomen hadden, en er dus niet enkel verklaring, maar zelfs vertaling in het Arameesch noodig was.</div>
<div id="n1325">Zie I Esdr. II 63. In de Septuagint ontbreekt deze tusschenzin; het is niet onwaarschijnlijk, dat een latere bewerker of afschrijver hier en X 1 dezen titel ten onrechte aan Nehemias heeft toegekend, daar hij zich zelf alleen den titel van <hi type="italic">pecha</hi> geeft (V 14, 18).</div>
<div id="n1326">Daar zij de Wet niet onderhouden hadden en daarom gestraft waren en straf te vreezen hadden. Nehemias en de zijnen spraken echter het volk moed in en wekten het tot vreugde op, omdat het een feestdag was. Zie v. 10. Daarna volgde echter een boetedag; zie IX 1 en volg.</div>
<div id="n1327"><hi type="italic">Eet het vette</hi>, d.i. goede, smakelijke spijzen, en drinkt zoeten wijn en zendt ook den armen, die anders geen feestmaal kunnen aanrechten, een aandeel. Dit laatste was waarschijnlijk gebruikelijk.</div>
<div id="n1328">Om zich grondiger in de kennis der Wet te laten onderrichten.</div>
<div id="n1329">Esdras vestigt hunne aandacht op Lev. XXIII 39-43 en Deut. XVI 13-15, waar de voorschriften gegeven worden aangaande het Loofhuttenfeest, omdat dit binnen eenige dagen moest gevierd worden, van den 15<hi type="super">en</hi> tot den 22<hi type="super">en</hi> der maand Tisjri.</div>
<div id="n1330">Hebr.: ‘Olieboomloof’, d.i. loof van den oleaster of wilden olijfboom.</div>
<div id="n1331">d.i. Niet zoo algemeen, noch met zooveel geestdrift had men sinds Josue het Loofhuttenfeest gevierd, hoewel men het toch ook niet geheel verzuimd had, gelijk blijkt uit III Reg. VIII 65; II Par. VII 9; I Esdr. III 4.</div>
<div id="n1332">Volgens Deut. XXXI 10-13 moest de Wet tijdens het Loofhuttenfeest van het Sabbatjaar aan het volk worden voorgelezen. In het jaar 443 v. C. begon een Sabbatjaar. Uit geheel het verhaal blijkt, dat hier spraak is van de <hi type="italic">bestaande</hi> Wet; zie vooral v. 1, 7, 8 en 9; niet van eene nieuwe.</div>
<div id="n1333">Tisjri, op den tweeden dag na de sluiting van het Loofhuttenfeest.</div>
<div id="n1334">De gewone teekenen van rouw.</div>
<div id="n1335">Voor den Heer.</div>
<div id="n1336">Nadat zij bij hunne schuldbekentenis geknield en zich ter aarde gebogen hadden.</div>
<div id="n1337">Hebr.: ‘Zij lazen... het vierde deel van den dag, en een (ander) vierde deel deden zij...’ enz.</div>
<div id="n1338">Volgens de algemeene opvatting worden hier en in v. 5 dezelfde levieten bedoeld, hoewel drie namen verschillen. Wellicht droegen die personen twee namen of moet het verschil aan schrijffouten geweten worden.</div>
<div id="n1339">De inhoud van het gebed, dat de genoemde levieten (of Esdras; want de Septuagint laat aan v. 6 voorafgaan ‘en Esdras zeide’) voor en in naam van het volk uitspraken, komt hierop neer. Na eene opwekking om den Heer te loven v. 5, wordt de in v. 6-8 opgezette stelling uitgewerkt: God, de Schepper van het heelal, heeft met Abraham een verbond gesloten om aan diens nakomelingschap het land Chanaän te geven, en Hij heeft zijne belofte vervuld. Want God heeft Israël wonderbaar uit Egypte gevoerd, in de woestijn geleid en gevoed, het op Sinaï zijne Wet gegeven en bevolen bezit te nemen van het beloofde land v. 9-15. Hoewel de voorvaderen die weldaden met ondank beloonden en tot afgoderij vervielen, heeft God hen toch niet verlaten, maar gedurende veertig jaren in hunne behoeften voorzien en hun eindelijk het aan Abraham beloofde land geschonken v. 16-25. Toen zij ook daar weerspannig waren, leverde God hen tot straf aan hunne vijanden over, maar telkens als zij Hem aanriepen, gaf Hij weder redding, totdat Hij eindelijk, toen de maat hunner zonden vol was, hen aan de macht der heidenen onderwierp, zonder zijn volk nochtans geheel te verwerpen, v. 26-31. Moge God dan nu gedenken, dat Hij de God des verbonds en van barmhartigheid is, en op zijn volk, hoewel het door zijne misslagen de tegenwoordige ellende verdiend heeft, toch een genadigen blik slaan! v. 32-37.</div>
<div id="n1340">Volgens den grondtekst: ‘men prijze den naam uwer heerlijkheid, verheven boven alle zegening en lof’.</div>
<div id="n1341">Het sterren- en het engelenheer.</div>
<div id="n1342">Hebr.: ‘uit Ur der Chaldeërs’. Hoewel het Hebreeuwsche woord ‘oer’ ook vuur of vlam beteekent, zooals de Vulgaat het hier overzet, is toch zeker de eigennaam bedoeld. Vgl. Gen. XI 31 en XV 7.</div>
<div id="n1343">Vgl. Gen. XVII 5.</div>
<div id="n1344">Vgl. Gen. XV 18.</div>
<div id="n1345">Vgl. Gen. XV 19-21, waar tien, - Ex. III 8, waar zes, - en Deut. VII 1, waar zeven volken worden opgenoemd.</div>
<div id="n1346">Vgl. Ex. III 7; XIV 10.</div>
<div id="n1347">Ex. VII-X; Deut. VI 22; Ex. XVIII 11; Is. LXIII 12, 14; Jer. XXXII 20.</div>
<div id="n1348">Vgl. Ex. XIV 5 en volg. en XV 19; Ex. XV 5; Ex. XV 10; Is. XLIII 16.</div>
<div id="n1349">Vgl. Ex. XIII 21; Num. XIV 14.</div>
<div id="n1350">Vgl. Ex. XIX 18, 20; XX 1 en volg.; Deut. IV 36.</div>
<div id="n1351">Vgl. Ex. XX 9 en volg.</div>
<div id="n1352">Dat Gij hun onder eed beloofd hadt. Vgl. Ex. XVI 4, 10 en volg.; Ex. XVII 5 en volg.; Num. XX 8 en volg.; Num. XIV 30.</div>
<div id="n1353">Namelijk onze vaderen.</div>
<div id="n1354">Vgl. Ex. XXXII 9; XXXIII 3; XXXIV 9.</div>
<div id="n1355">In verband met Num. XIV 4, waar dezelfde Hebreeuwsche woorden in de Vulgaat vertaald worden door: ‘constituamus nobis ducem’ stellen wij ons eenen aanvoerder, geeft men meestal deze beteekenis aan de woorden ‘dederunt caput’ <hi type="italic">zij stelden een hoofd.</hi> Volgens anderen is de zin: wendden zij het hoofd af om terug te keeren enz. Ook willen sommigen, met de Septuagint, evenals in Num. XIV 4, in plaats van <hi type="italic">be-mirjam ‘in hunne wederspannigheid’, be-Mizrajim ‘in Egypte’</hi>, lezen.</div>
<div id="n1356">Vgl. Ex. XXXII 1-6.</div>
<div id="n1357">Vgl. Num. XIV 14.</div>
<div id="n1358">Volgens sommigen duiden deze woorden op Num. XI 17, 25; volgens anderen hebben zij de meer algemeene beteekenis, dat God Israël voortdurend met zijne ingevingen bijstond.</div>
<div id="n1359">Vgl. Num. XI 6-9; Josue V 12; Num. XX 2-8.</div>
<div id="n1360">Vgl. Deut. II 7; VIII 4; XXIX 5.</div>
<div id="n1361">Daar Sehon koning van Hesebon was, zie Deut. I 4, heeft ‘<hi type="italic">en</hi>’ de beteekenis van <hi type="italic">dat is.</hi></div>
<div id="n1362">Vgl. Gen. XXII 17; Deut. I 10. De vaderen echter kwamen niet in het beloofde land en stierven tot straf voor hunne zonden in de woestijn, maar de kinderen enz. v. 24.</div>
<div id="n1363">Vgl. Deut. IX 3.</div>
<div id="n1364">Vgl. Deut. VI 11; XXXII 15.</div>
<div id="n1365">Vgl. III Reg. XIV 9; Ez. XXIII 35; II Par. XXIV 21; III Reg. XVIII 4, 13; XIX 10.</div>
<div id="n1366">De verzen 27 en 28 hebben betrekking op het tijdvak der Rechters. Vgl. Jud. II 11-23; III 9 en volg.</div>
<div id="n1367">Door uwe profeten. Vgl. v. 26 en 30. De verzen 29 en 30 slaan op het tijdvak der koningen. Vgl. IV Reg. XVII 13 en volg.</div>
<div id="n1368">Vgl. Lev. XVIII 5; Ez. XX 11.</div>
<div id="n1369">Gelijk lastdieren, die zich het juk niet willen laten opleggen. Vgl. Oseë IV 16; Zach. VII 11.</div>
<div id="n1370">Gij hadt lange jaren geduld met hen, van de regeering van Salomon tot aan de invallen van de Assyriërs, <hi type="italic">de volken der landen.</hi></div>
<div id="n1371">Volgens uwe beloften. Vgl. Is. VI 13; Jer. IV 27; V 10, 18 enz.</div>
<div id="n1372">Vgl. I 5; Deut. X 17.</div>
<div id="n1373">Hebr.: ‘niet gering zij voor U al het lijden, dat ons getroffen heeft’, d.i. neem in aanmerking enz.</div>
<div id="n1374">Teglathphalasar, die het eerst een deel der tien stammen wegvoerde.</div>
<div id="n1375">Vgl. v., 8; Deut. XXXII 4; I Esdras IX 15. <hi type="italic">Gij hebt naar trouw gedaan</hi>, uwe beloften en bedreigingen vervuld.</div>
<div id="n1376">En terwijl zij nog onder hunne koningen waren, hebben zij U ondanks uwe groote goedheid enz. niet gediend.</div>
<div id="n1377">Wegens dien ongelukkigen toestand, waarin wij door eigen schuld verkeeren, en om uwe bescherming te verkrijgen, vernieuwen wij met U het verbond.</div>
<div id="n1378">Dit onderteekenen (of bezegelen) geschiedde door het afdrukken van den naam, die in den zegelring gegrift was.</div>
<div id="n1379">Zie IX 38, noot 46.</div>
<div id="n1380">Vgl. I 1, waar hij onder den naam van Helchias voorkomt. In het Hebr. wordt zijn naam op beide plaatsen hetzelfde geschreven: Chakalja. Nehemias staat als landvoogd aan het hoofd der lijst; zie VIII 9.</div>
<div id="n1381">d.i. De namen der priesterklassen, voor welke onderteekend werd, niet de namen der onderteekenaars zelven. Vgl. XII 1-7, waar eene lijst van de priesterklassen, ten tijde van Zorobabel en den hoogepriester Josue, en XII 12-21, waar eene dergelijke lijst, ten tijde van den hoogepriester Joacim, den zoon van Josue, opgemaakt, gevonden wordt. Naar I Par. XXIV 7-18 waren de priesters in vier en twintig klassen verdeeld, waarvan er hier slechts een en twintig genoemd worden. Volgens VII 63-65 (vgl. I Esdr. II 61-63) werden onder Zorobabel drie priesterlijke familiën voorloopig van het priesterschap uitgesloten, die, naar het schijnt, onder Nehemias nog niet in hun ambt hersteld waren. Daar echter onder Esdras Meremoth, zoon van Urias, uit het geslacht van Accus - dat zeker tot eene der 24 priesterklassen behoorde (vgl. I Par. XXIV 10) en onder de uitgesloten familiën genoemd wordt - een voorname priesterlijke waardigheid bekleedde (zie I Esdr. VIII 33), vermoedt men niet zonder reden, dat de klasse van Accos (Haccos) in den tijd tusschen Nehemias en Esdras in eere werd hersteld. Door dit niet ongegrond vermoeden wordt de meening gestaafd, dat Esdras na Nehemias uit Babylon is opgetogen. - Eene afdoende verklaring van het verschil der namen, die hier en Hoofdstuk XII voorkomen, is nog niet gegeven.</div>
<div id="n1382">Eveneens worden hier levietenklassen bedoeld, voor welke de vertegenwoordigers het verbond onderteekenden. Vgl. XII 8-9.</div>
<div id="n1383">In de lijst van I Esdr. II komen vele andere namen voor. Ook vindt men hier vier en veertig namen, terwijl I Esdr. II drie en dertig en II Esdr. VII 8-38 slechts een en dertig geslachten genoemd worden. Dit verschil kan verklaard worden door de veranderingen, welke intusschen in de familiën hadden plaats gehad.</div>
<div id="n1384">Het overige volk sloot zich bij de hoofden aan om het verbond te vernieuwen. Onder hen waren ook allen, <hi type="italic">die zich afgescheiden hadden;</hi> zie I Esdras VI 21 noot 18.</div>
<div id="n1385">In het Hebr. wordt van al de opgenoemden gezegd: ‘Zij sloten zich aan bij hunne broeders, bij hunne voornaamsten (de bezegelaars van den bond), en bezwoeren onder eed, dat zij in de Wet zouden wandelen’.</div>
<div id="n1386">Op eenen feestdag, waarop slafelijke arbeid verboden is. Vgl. Num. XXVIII en XXIX.</div>
<div id="n1387">Volgens de Wet, Ex. XXX 13 en volg., moest ieder Israëliet van zijn twintigste jaar af jaarlijks een halven sikkel offeren voor den dienst des Heeren. Waarschijnlijk om de groote armoede, waarin de Joden na de ballingschap verkeerden, werd nu die belasting tijdelijk tot op een derde van een sikkel verminderd. Dit geld was bestemd voor den dienst des tempels, niet voor de herstellingswerken, zooals blijkt uit het volgende vers. - De onderteekenaars verbinden zich geen huwelijken te sluiten met de heidenen (vgl. I Esdr. IX 2), geen handel te drijven op sabbat- of op feestdagen, alle zeven jaar het land te laten braak liggen (vgl. Ex. XXIII 11) en dan geen schulden in te vorderen (vgl. Deut. XV 2), jaarlijks het derde van een sikkel voor den eeredienst te betalen, regelmatig het noodige hout te leveren voor het vuur, dat voortdurend op het altaar moest branden, v. 34 (vgl. Lev. VI 12 en volg.), eindelijk de eerstelingen en de tienden aan de levieten en priesters op te brengen volgens de Wet, v. 36-38 (vgl. Ex. XIII, XXIII, XXXIV; Lev. XIX; Num. XVIII; Deut. XXVI).</div>
<div id="n1388">Dat is voor het zondoffer.</div>
<div id="n1389">Van de opbrengst.</div>
<div id="n1390">Volgens den grondtekst: ‘als de levieten de tienden ontvangen’ - om namelijk toe te zien, dat de levieten het tiend hunner tienden aan de priesters afstaan. Anderen vertalen: de priester zal deel hebben met de levieten. Vgl. Num. XVIII 26 en volg.</div>
<div id="n1391">Wij zullen zorgen, dat de dienst des Heeren niet verwaarloosd wordt en alles leveren wat noodig is.</div>
<div id="n1392">Uit den nauwen samenhang met VII 1-6 leiden velen af, dat dit hoofdstuk weer tot de gedenkschriften van Nehemias behoort. - Nehemias brengt zijn plan om de bevolking van Jerusalem te vermeerderen (vgl. VII 5) ten uitvoer door den maatregel te nemen, waarvan hier sprake is.</div>
<div id="n1393">In de <hi type="italic">overige</hi> steden van Juda.</div>
<div id="n1394">Zonder door het lot te zijn aangewezen. Volgens sommigen echter is de zin: zegende... die zich vrijwillig aan het lot onderwierpen.</div>
<div id="n1395">Hebr.: ‘Dit zijn..... woonden. Maar in de steden van Juda woonde ieder op.....’ De tweede helft van v. 3 vormt een tusschenzin, vgl. v. 20; alleen inwoners van Jerusalem worden v. 4 en volg. met name genoemd.</div>
<div id="n1396">Zie de aanteekeningen op I Par. IX 2-34, waar eene hiermede overeenkomstige lijst der inwoners van Jerusalem gegeven wordt. Deze lijst kan op de door Nehemias getroffen regeling betrekking hebben, zoo de tweede terugkeer van ballingen, onder Esdras, toen nog niet had plaats gehad; vgl. I Par. IX 2, waar van de <hi type="italic">eerste</hi> bewoners (na de ballingschap) spraak is. - De woorden ‘van de zonen van Phares’ in v. 4 behooren tot het voorafgaande. Het begin van vers 6 luidt naar het Hebr.: ‘Alle zonen van Phares’ enz. De in v. 5 genoemden waren geen afstammelingen van Phares, zooals uit I Par. IX 5 duidelijker blijkt, maar van Siloni, waarvoor hier en I Par. in den grondtekst hoogstwaarschijnlijk ‘Sjelani’, d.i. Selaniet of Selaïet (afstammeling van Sela), moet gelezen worden; zie Num. XXVI 20. Het verschil in de getallen van vers 6 en I Par. IX 6 kan zoo verklaard worden, dat hier alleen het getal der zonen van Phares genoemd wordt, terwijl in I Par. alle zonen van Juda kunnen bedoeld zijn. Twee hoofden van Juda worden genoemd: Athaias, v. 4, en Maäsia, v. 5, en eveneens twee hoofden van Benjamin: Sellum, v. 7, en Gabbaï-Sallaï (Hebr.), v. 8.</div>
<div id="n1397">Volgens I Par. IX 10 moeten de woorden ‘de zoon van’ weggelaten worden.</div>
<div id="n1398"><hi type="italic">Vorst</hi> is niet hetzelfde als hoogepriester, maar beteekent familiehoofd of eerste priester. Naar den grondtekst kan het woord ook betrekking hebben op Achitob <hi type="italic">(den</hi> vorst).</div>
<div id="n1399">In het Hebr.: ‘zoon van Haggedolim’, welke eigennaam door de Vulgaat vertaald wordt.</div>
<div id="n1400">Hoofden der levieten waren Semeia, Sabathaï en Jozabed, die met het onderhoud van het buitenwerk des tempels belast waren, en Mathania, Becbecia en Abda, die voorzangers waren.</div>
<div id="n1401">Die tot de twee bovengenoemde klassen behooren, misschien ook met inbegrip van eene derde klas, waarover in v. 22. Doch de deurwachters worden v. 19 afzonderlijk vermeld.</div>
<div id="n1402">Alle overige niet genoemde Israëlieten: leeken, priesters en levieten.</div>
<div id="n1403">In het Hebr.: ‘De Nathineërs woonden op Ophel’. Vgl. III 26.</div>
<div id="n1404">Oversten der Nathineërs.</div>
<div id="n1405">Hebr.: ‘zoon van Micha, van de zonen van Asaph, de zangers,’ enz. Volgens den grondtekst schijnt dit vers eene aanvulling te zijn van v. 15-17 en eene derde klas van levieten aan te duiden, voor den dienst <hi type="italic">in</hi> den tempel bestemd. Op deze levietenklas slaan dan ook de eerste woorden van v. 23.</div>
<div id="n1406">Waarschijnlijk van koning Artaxerxes, voorschrijvende wat zij elken dag te verrichten hadden.</div>
<div id="n1407">Behandelde de zaken tusschen den koning en het volk. Volgens de Vulgaat behooren de eerste woorden van v. 25 tot dezen zin. In het Hebr. begint met v. 25 een nieuwe zin: ‘En wat de dorpen met hunne landerijen aangaat, van de zonen van Juda’ enz.</div>
<div id="n1408">Onderhoorige plaatsen. Zie over de hier genoemde plaatsen Jos. XV 21-62. Jesue en Mochona worden alleen hier genoemd en zijn onbekend. Over Dibon zie Jos. XIII 9; Remmon Jud. XX 45; Lachis Jos. X 3; Azeca Jos. X 10.</div>
<div id="n1409">In het Hebr.: ‘Van Bersabeë tot aan het dal Hinnom’, waarmede in het algemeen de grenzen van het land van Juda worden aangeduid. Vgl. Jos. XV 8-10.</div>
<div id="n1410">Zie over Geba Jos. XVIII 24; Mechmas I Reg. XIII 2; Haï Jos. VII 2; Bethel Jos. VII 2; Anathoth Jos. XXI 18; Nob I Reg. XXI 1; Anania, wellicht het tegenwoordige Beit-Hanina; Asor onbekend; Rama Jos. XVIII 25; Gethaïm II Reg. IV 3; Hadid I Esdr. II 33; Seboïm onbekend; Neballat, wellicht het tegenwoordige Beit-Nebala; Lod I Par. VIII 12; Ono II Esdr. VI 2; Dal der handwerkers I Par. IV 14.</div>
<div id="n1411">In het Hebr.:... ‘afdeelingen van Juda aan Benjamin’, d.i. vermoedelijk: afdeelingen van levieten, die vroeger tot het gebied van Juda behoorden, kwamen nu in steden van Benjamin wonen.</div>
<div id="n1412">Hebr.: ‘hij en zijne broeders’. De zin is dus: Mathanias, die over de lofzangen stond, hij en zijne broeders. Voor <hi type="italic">Juda</hi> is waarschijnlijk <hi type="italic">Odia</hi> (VIII 7) en voor <hi type="italic">Hanni</hi> v. 9 <hi type="italic">Abdia</hi> (Obedia) of <hi type="italic">Abda</hi> te lezen; vgl. noot 11. Wellicht zijn hier eenige namen uit andere plaatsen ingeslopen.</div>
<div id="n1413">Hebr.: ‘tegenover hen volgens beurten’. De zin schijnt te zijn, dat zij òf met de in v. 8 genoemden afwisselend den koordienst waarnamen, òf tegenover dezen een tweede koor vormden tot beurtzang. Vlg. v. 24, 31, 39.</div>
<div id="n1414">Johanan. Vgl. v. 22.</div>
<div id="n1415">Waren hoofden der priesterfamiliën.</div>
<div id="n1416">Van de familie Saraia was hoofd: Maraia enz. Deze lijst (v. 12-21) der priesterfamiliën komt overeen met die van v. 1-7, behalve dat het huis Hattus ontbreekt, en er eenig verschil in sommige namen is, als <hi type="italic">Milicho</hi> voor Melluch, <hi type="italic">Haram</hi> voor Rheum, <hi type="italic">Maraioth</hi> voor Merimuth, <hi type="italic">Adaia</hi> voor Addo, <hi type="italic">Moadia</hi> voor Madia, <hi type="italic">Joiada</hi> voor Idaia en <hi type="italic">Sellaï</hi> voor Sellum. Vgl. ook X 1-8, waar o.a. voor <hi type="italic">Esdras</hi> (niet den bekenden ‘priester en schriftgeeerde’) Azarias staat.</div>
<div id="n1417">Hier ontbreekt de naam van het familiehoofd. De zin is: van Miamin... en van Moadia: Phelthi.</div>
<div id="n1418">Waarschijnlijk onder de regeering van Darius Nothus 423-405. Flavius Josephus echter laat Johanan (Joannes) onder Artaxerxes Ochus (359-338) en Jeddoa (Jaddus) onder Darius Codomannus (336-332) en Alexander den Groote (332-324) leven. Volgens hem zou de hoogepriester Jaddus met een stoet van priesters in plechtgewaad Alexander den Groote op zijn tocht naar Jerusalem te gemoet getrokken zijn. Deze opgave steunt eene derde meening, welke geopperd is omtrent het tijdstip der reizen van Nehemias en Esdras (zie over de twee eerste meeningen de Inleiding op I Esdras). Volgens deze zou namelijk de reis van Nehemias in het twintigste jaar van Artaxerxes II of Mnemon (385), en die van Esdras in het zevende van Artaxerxes III of Ochus (352) hebben plaats gehad. Neemt men dit gevoelen aan, dan is hier Darius Codomannus bedoeld. Eene andere Joodsche overlevering komt echter niet met die opgave van Flavius Josephus overeen en zegt, dat de hoogepriester Simon de Rechtvaardige, kleinzoon van Jeddoa, Alexander den Groote te gemoet trok. Dit is meer in overeenstemming met de twee andere meeningen. Zie ook de noot op XIII 8.</div>
<div id="n1419">Volgens het Hebr. en v. 22 Johanan, kleinzoon van Eliasib.</div>
<div id="n1420">De woorden: ‘de zoon van’ moeten wegvallen. Vgl. X 9; I Esdr. II 40.</div>
<div id="n1421">Hebr.: ‘en hunne broeders (waren) tegenover hen om te prijzen.... man Gods, beurt om beurt’. Vgl. noot 2.</div>
<div id="n1422">Deze drie namen van zangers moeten bij het vorige vers gevoegd worden. Vgl. XI 17. <hi type="italic">Obedia</hi>, Hebr.: ‘ʽObadja’, schijnt een andere vorm te zijn voor <hi type="italic">Abda</hi>, Hebr.: ‘ʽAbda’. Vers 25 moest dus beginnen met Mosollam.</div>
<div id="n1423">De voorafgaande lijst slaat dus niet alleen op den tijd van Joacim, maar ook op latere tijden. Het stuk v. 1-26 staat blijkbaar buiten allen samenhang met de gedenkschriften van Nehemias en is hoogst waarschijnlijk door den lateren verzamelaar daar bijgevoegd. Dit vermindert echter in geenen deele de waarde en het gezag van dit onderdeel der H. Schrift. - Wat nu volgt tot aan het einde schijnt, blijkens den eersten persoon, letterlijk uit het gedenkschrift van Nehemias door den verzamelaar te zijn overgenomen.</div>
<div id="n1424">De dorpen rondom Netopha, tegenwoordig Beit-Nettif, drie mijlen ten zuidwesten van Jerusalem. Vgl. I Esdr. II 22; I Par. IX 16.</div>
<div id="n1425"><hi type="italic">Huis van Galgal</hi>, Hebr.: ‘Bethhag-Gilgal’; d.i. waarschijnlijk Galgala bij Jericho; Jos. IV 19. Voor Geba zie XI 31; voor Azmaveth I Esdr. II 24.</div>
<div id="n1426">Vgl. II Par. XXIX 20 en volg.</div>
<div id="n1427">Hebr.: ‘Stelde ik twee groote lofkoren en omgangen op’, d.i. twee koren, elk gevolgd door de helft van de hoofden des volks, priesters en levieten.</div>
<div id="n1428">Namelijk het eene koor enz. Zie v. 37. Het punt van uitgang was waarschijnlijk de Dalpoort, de tegenwoordige Jaffapoort. De eerste groep ging zuidwaarts de stad rond, en beide hielden stil bij den tempel v. 39. De muren waren zeer breed, zoodat de koren er gemakkelijk bovenop gaan konden.</div>
<div id="n1429">Zie over de v. 32-39 vermelde plaatsen Hoofdst. II en III.</div>
<div id="n1430">Hier behoort de zin te eindigen. Er volgen namen van levieten, evenals v. 41.</div>
<div id="n1431">En Esdras ging vóór hen. Volgens sommigen ging hij vóór de eene helft der vorsten des volks, evenals Nehemias vóór de andere helft v. 37; volgens anderen ging hij vóór de v. 34-35 genoemde priesters en levieten.</div>
<div id="n1432">In het Hebr. begint de zin met de woorden: ‘En bij de Bronpoort en tegenover hen klommen’ enz. Volgens sommigen waren die trappen op den muur zelven, die dan ongeveer van de Bronpoort af bergopwaarts liep; volgens anderen heeft de stoet van de Bron- tot de Waterpoort een meer rechten en dus korteren weg genomen, dan de muurloop volgde. Voor dit gevoelen pleiten de bij de jongste opgravingen ontdekte trappen, die in het Tyropooendal noordwaarts opstijgen, alsmede de omstandigheid, dat de weg van het tweede koor, van de Dalpoort over den noordermuur naar den tempel, merkelijk korter was, dan die over den zuidermuur.</div>
<div id="n1433">In de tegenovergestelde richting van het andere, noordwaarts. De Ephraïmpoort en de Gevangenispoort worden Hoofdst. III niet vermeld, waarschijnlijk omdat zij geen vernieuwing noodig hadden. De eerste lag in het noorden in de richting van de tegenwoordige Damascuspoort, doch zuidwaarts van deze, wijl de toenmalige stad niet zoover naar het noorden reikte; de andere wordt door sommigen aan de zuidzijde, door anderen aan de noordzijde van den tempel geplaatst. Is de eerste meening juist, dan was zij waarschijnlijk geen buitenpoort, maar eene poort <hi type="italic">in</hi> de stad, die toegang gaf tot het tempelplein, en werd zij om die reden in Hoofdst. III niet genoemd. De toren Emath (Hebr.: <hi type="italic">Mea</hi> honderd) is de toren van ‘honderd el’ van III 1.</div>
<div id="n1434">Van deze afdeeling zangers, gelijk Zacharias van de andere; vgl. v. 34 en 35.</div>
<div id="n1435">In het Hebr. luidt dit vers: ‘En er werden te dien dage mannen aangesteld over de bewaarplaatsen voor de schatten, voor de hefoffers, voor de eerstelingen en voor de tienden, om daarin volgens de akkers der steden (d.i. in regelmatige volgorde) de wettelijke aandeelen voor de priesters en voor de levieten te verzamelen, want’ enz. De vier laatste verzen van dit hoofdstuk en de drie eerste van het volgende schijnen hier niet op hun oorspronkelijke plaats te staan en hebben vermoedelijk nog bij Hoofdst. X behoord. Wellicht zijn zij door den verzamelaar hier geplaatst om een soort inleiding te hebben op XIII 4 en volg.</div>
<div id="n1436">Vervulden stipt hunne plichten.</div>
<div id="n1437">Volgens de Septuagint moet ‘en’ vervallen en is de zin: Want in de dagen van David was Asaph van den beginne af het hoofd der zangers. Ook het Hebr. laat die verklaring toe.</div>
<div id="n1438">Hebr.: ‘zij heiligden voor de levieten, en de levieten heiligden voor de zonen van Aäron’. De beteekenis is: Geheel Israël gaf zijne tienden, welke eene heilige zaak waren, aan de levieten, en dezen gaven de tienden dier tienden aan de priesters. Vgl. X 37-38.</div>
<div id="n1439">Zie XII 43, noot 24.</div>
<div id="n1440">Deut. XXIII 3-6. Vgl. Num. XXII 2 en volg.</div>
<div id="n1441">Hebr. verachtelijk: ‘alle vreemd gespuis’; vgl. Exod. XII 38.</div>
<div id="n1442">d.i. Bij de moeilijkheden, die het zoo even verhaalde noodwendig met zich bracht, kwam nog de volgende.... In het Hebr. staat echter: ‘En vóór dien (tijd) - d.i. vóór de verwijdering der vreemdelingen, of beter, vóór den terugkeer van Nehemias te Jerusalem - was Eliasib, de priester, aangesteld over de kamer (of begiftigd met een vertrek) van het huis van onzen God, een verwant....’. In het oorspronkelijk geschrift van Nehemias schijnt hieraan iets te zijn voorafgegaan, wat door den verzamelaar is weggelaten; vgl. v. 6. Waarschijnlijk was deze Eliasib de hoogepriester van dien naam en den hervormingen van Nehemias niet gunstig gezind. Hoe hij met Tobias verwant was, is niet bekend.</div>
<div id="n1443">Misschien is de zin der Vulgaat: <hi type="italic">Tobias</hi> maakte voor zich.... In het Hebr. staat: ‘Hij (Eliasib) had hem (namelijk voor Tobias) een groot vertrek gemaakt’. Zoo is er in den grondtekst ook v. 7-9 eenvoudig van een <hi type="italic">vertrek</hi> spraak, dat wellicht uit meerdere kamers bestond (v. 9); zie ook v. 8 met de noot.</div>
<div id="n1444">Hebr.: ‘te voren’, voordat Tobias daarheen gekomen was.</div>
<div id="n1445">Na verloop van eenigen tijd vroeg ik den koning verlof weer naar Jerusalem te gaan. Na een verblijf van twaalf jaren te Jerusalem was hij naar Babylon teruggekeerd; hoe lang hij daar verbleef valt niet met zekerheid te zeggen, maar het moet minstens een paar jaren geduurd hebben, daar anders de misbruiken, waarover in het vervolg van dit hoofdstuk gesproken wordt, niet konden zijn ingeslopen.</div>
<div id="n1446">Tobias bewoonde dus deze kamer (vgl. noot 5), als hij te Jerusalem kwam.</div>
<div id="n1447">Omdat zij van hunne inkomsten beroofd waren, gingen zij naar het land, vgl. XII 28-29, ten einde in hun onderhoud te kunnen voorzien.</div>
<div id="n1448">Hebr.: ‘Waarom is het huis Gods verlaten?’ Nehemias berispt de overheden, omdat zij niet gezorgd hadden, dat de levieten hunne inkomsten ontvingen, en zoo de schuld waren, dat dezen den tempeldienst hadden verlaten.</div>
<div id="n1449">De levieten en liet hen den dienst weer hervatten.</div>
<div id="n1450">Hebr.: ‘hun werd opgelegd aan hunne broeders uit te deelen’, namelijk aan de priesters en de levieten, datgene wat dezen toekwam.</div>
<div id="n1451">En laat mijne goede werken niet onbeloond.</div>
<div id="n1452">Hadden hunne standplaats, hun winkel.</div>
<div id="n1453">Daarom.</div>
<div id="n1454">Hebr.: ‘Toen de poorten van Jerusalem vóór den sabbat in de schaduw lagen’, d.i. zoodra het donker werd 's avonds vóór den sabbat, m.a.w. toen de sabbat begon.</div>
<div id="n1455">Toen zij niet binnen mochten komen, hielden zij waarschijnlijk hunne markt buiten de stad en gaven zoo weder aanleiding tot de schending van den sabbat.</div>
<div id="n1456">Waarschijnlijk half of gebroken Azotisch.</div>
<div id="n1457">Van verschillende volken, van wie zij door hunne moeder afstamden.</div>
<div id="n1458">En ik strafte eenigen van hen, door hen te doen geeselen en kaal te laten scheren.</div>
<div id="n1459">Vgl. III Reg. III 12 en volg.; II Par. I 12; II Reg. XII 24; III Reg. IV 1; III Reg. XI 1-3.</div>
<div id="n1460">Waarschijnlijk omdat hij zich niet van zijne vrouw wilde scheiden. Uit den grondtekst blijkt niet of <hi type="italic">hoogepriester</hi> op <hi type="italic">Eliasib</hi> of op <hi type="italic">Joiada</hi> slaat, d.i. of Joiada toen reeds hoogepriester was of niet. Volgens Flavius Josephus was Manasses, een <hi type="italic">kleinzoon</hi> van Joiada en broeder van Jaddus (Jeddoa), gehuwd met Nicaso, de dochter van Sanaballetes, satraap van Samaria onder Darius Codomannus (vgl. XII noot 7). Indien echter Nehemias - zooals men bijna algemeen aanneemt - onder Artaxerxes I leefde, kan deze tijdsbepaling niet juist zijn, of deze Sanaballetes was niet Sanaballat, de Horoniet. Vgl. II noot 11.</div>
<div id="n1461">Om hen naar verdienste te straffen. Nehemias spreekt hier zoo uit ijver voor de eer van God en godsdienst. Dat huwelijk immers was een smaad voor geheel het hoogepriesterlijk huis en eene onteering van het recht, dat God had krachtens het verbond, hetwelk Hij met den stam Levi gesloten had. Zie Mal. II 8.</div>
<div id="n1462">Hebr.: ‘Het verbond des priesterschaps en der levieten’.</div>
<div id="n1463">De priesters en levieten.</div>
<div id="n1464">Vgl. X 35 en volg.</div>
<div id="n1465">De Grieksche tekst geeft de volgende geslachtslijst van Tobias: ‘Boek der woorden van Tobit, den zoon van Tobiël, den zoon van Ananiël, den zoon van Aduel, den zoon van Gabaël, uit het geslacht van Asiël, uit den stam Nephthali’, en v. 8 noemt hij zijne grootmoeder van vaderszijde, welke hem opvoedde, Debbora.</div>
<div id="n1466">Uit <hi type="italic">eene</hi> stad van, niet uit <hi type="italic">de</hi> stad Nephthali, want er bestond geene stad van dien naam. <hi type="italic">Gr. A</hi> en <hi type="italic">B</hi> noemen hier Thisbe.</div>
<div id="n1467"><hi type="italic">Boven</hi>, d.i. ten oosten van Naässon; - <hi type="italic">achter</hi>, d.i. ten westen van den weg, die naar het <hi type="italic">westen</hi>, d.i. naar de Middellandsche zee voert - <hi type="italic">aan de linkerzijde</hi>, d.i. ten zuiden van Sephet. Bij het bepalen der richting keerde men het gelaat naar het oosten. Zie Joël II 20.</div>
<div id="n1468"><hi type="italic">In de dagen van Salmanasar</hi> (in het Grieksch Enemessar) d.i. in het negende en laatste jaar van Oseë, koning van Israël, waarschijnlijk het jaar 721 v. C. Toen immers werd Samaria ingenomen en werden de Joden van het Tienstammenrijk, die zich nog in hun land bevonden, weggevoerd. Zonder grond beroepen zich de bestrijders van het geschiedkundig karakter van dit Boek op deze plaats; immers al wordt IV Reg. XV 29 verhaald, dat reeds Teglath-Phalasar den stam van Nephthali in gevangenschap wegvoerde, er wordt toch niet gezegd, dat hij ze <hi type="italic">allen zonder uitzondering</hi> overbracht, wat hem ook moeilijk zou gevallen zijn, daar velen zich in het bergachtige land van Nephthali gemakkelijk konden schuilhouden. Dat dus Tobias met anderen achtergebleven was en later door Salmanasar naar Ninive werd gevoerd, strijdt volstrekt niet met IV Reg. XV 29 of met de waarschijnlijkheid. Vgl. IV Reg. XVII 3-6 en XVIII 9-11. De veroveraar van Samaria was de Assyrische koning Sargon, die van 721 tot 705 v. C. regeerde. Waarom hij onder den naam van Salmanasar en Enemessar voorkomt, valt moeilijk uit te maken. Droeg hij wellicht dien naam vóór zijne regeering; was het een bijnaam, of moet men de naams- verandering wijten aan de afschrijvers? Deze en andere gissingen zijn gemaakt, maar niemand kan voor zijne meening een doorslaand bewijs aanvoeren. De laatste onderstelling is echter de waarschijnlijkste. De afschrijvers kunnen den belegeraar van Samaria, Salmanasar, verward hebben met den veroveraar Sargon, die ook IV Reg. niet uitdrukkelijk genoemd wordt. Het is mogelijk, dat nog Salmanasar, vóór de verovering van de stad Samaria, Tobias met andere Israëlieten in gevangenschap heeft gevoerd, en dat derhalve deze naam in v. 2 juist is, terwijl in v. 13 en 18 of wel oorspronkelijk <hi type="italic">Sargon</hi> heeft gestaan, of wel de naam Salmanasar door de afschrijvers is ingevoegd.</div>
<div id="n1469">Den weg der deugd, dien het ware geloof hem aanwees.</div>
<div id="n1470">d.i. Alles wat hij kon overleggen, niet alles wat hij bezat. Het Grieksch zegt: ‘vele aalmoezen’.</div>
<div id="n1471">De beteekenis is: reeds op zeer jeugdigen leeftijd gedroeg hij zich mannelijk in al zijn doen en laten. In het Grieksch: ‘En toen ik nog in mijn land was, in het land van Israël, en ik jong was, viel de geheele stam van Nephthalim, mijns vaders, van het huis van David af en van Jerusalem’.</div>
<div id="n1472"><hi type="italic">Allen</hi>, d.i. de overgroote meerderheid; want ook onder de tien stammen waren enkele aanbidders van den waren God overgebleven, en zoo verhaalt Tobias zelf volgens het Sinaïtisch handschrift (V 14), dat Ananias en Nathan, de twee zonen van den grooten Semelias, met hem naar Jerusalem gingen. De gouden kalveren waren door Jeroboam opgericht, één te Bethel, in het zuiden, en één te Dan, in het noorden des rijks. Daar Dan het dichtst bij lag, gingen de Nephthalieten daarheen. Vgl. III Reg. XII 28-29.</div>
<div id="n1473">Op de feestdagen, zooals het Grieksch er bijvoegt, te weten met Paschen, Pinksteren en het Loofhuttenfeest.</div>
<div id="n1474">Hij gaf al de tienden, welke hij volgens de Wet geven moest en waarvan men drie soorten kan onderscheiden: 1<hi type="super">o</hi> het tiend van alle dieren en veldvruchten; Lev. XXVII, 30 en volg.; - 2<hi type="super">o</hi> het tiend van de overgebleven negen deelen der veldvruchten; Deut. XIV 22-23; - 3<hi type="super">o</hi> het tiend, dat alle drie jaren, nadat de twee eerste tienden betaald waren, moest worden afgezonderd voor de armen, weduwen en vreemdelingen; Deut. XIV 28. De Vulgaat maakt slechts melding van het tiend in het algemeen en van het derde tiend in het bijzonder, maar geeft v. 8 te kennen, dat Tobias <hi type="italic">alle</hi> wettelijke voorschriften onderhield. De andere vertalingen noemen al de drie tienden op en voegen er bij, dat hij het tweede in geld medebracht en aan offers en offermaaltijden besteedde, wat de Wet toeliet; vgl. Deut. XIV 24-26.</div>
<div id="n1475">Volgens Num. XXXVI 6 en volg. moesten de <hi type="italic">erfdochters</hi> met mannen van haren stam en hare familie trouwen, opdat de eigendommen der verschillende stammen en familiën niet zouden vermengd worden; van eene verplichting voor iedereen om in zijn stam te trouwen is daar geen sprake. Toch schijnt het eene gewoonte onder de godvruchtige Israëlieten geweest te zijn vrouwen te nemen uit hunnen stam en hunne familie, zooals blijkt uit de woorden van Tobias aan zijn zoon IV 12 in de Grieksche en andere vertalingen: ‘Neem de naaste uit het geslacht uwer vaderen tot vrouw en neem geen vreemde vrouw, die niet uit den stam uws vaders is’. Dan noemt hij de namen der patriarchen en vervolgt: ‘Gedenk, dat zij allen vrouwen namen uit de geslachten hunner vaderen en gezegend werden in hunne zonen’ enz. Deze godvruchtige gewoonte nu had de oude Tobias gevolgd, want zooals hier gezegd wordt, nam hij Anna uit zijnen stam en (volgens het Grieksch) uit zijne familie tot vrouw. De geboorte van den zoon schijnt, volgens het Sinaïtisch handschrift, na het vertrek naar het land der gevangenschap te hebben plaats gehad.</div>
<div id="n1476">De zin kan zijn: hij kwam te Ninive met de overige Nephthalieten, die bij de eerste wegvoering in Galilea achtergebleven waren; of: hij kwam te Ninive bij zijn geheelen stam, die daar reeds door Theglathphalasar heengevoerd was.</div>
<div id="n1477">In zooverre die door de Wet verboden waren; vgl. Lev. III 17; XI en XVII 10. Hoe streng de ware Israëlieten zich aan die voorschriften hielden, blijkt o.a. uit het gedrag van Daniël (Dan. I 8 en volg.) en van Eleazar en de Machabeesche broeders (II Mach. VI 18; VII 1 en volg.).</div>
<div id="n1478">Volgens het Grieksch deed hij inkoopen voor den koning en leverde hem alles wat hij noodig had. Naar het Chald. stelde de koning hem over al wat hij bezat.</div>
<div id="n1479">Rages, eene stad in Medië, volgens Arrianus tien dagreizen, volgens Ptolomeüs twee duizend stadiën van Ecbatana verwijderd, aan den voet van den berg Caspius. Zij wordt ook vermeld in net groote opschrift van Darius Hystaspis (522-486 v. C.) en later onder Alexander den Groote. De woorden van Strabo, die haar Rages van Nicator noemt, kunnen dus alleen de beteekenis hebben, dat Seleucus Nicator (312-282 v. C.) haar vernieuwde. Het bedrag der som, waarmede Salmanasar Tobias <hi type="italic">vereerde,</hi> d.i. beloonde, is niet met zekerheid te bepalen, daar men niet weet van welke talenten hier sprake is.</div>
<div id="n1480">De woorden <hi type="italic">toen hij Gabelus behoeftig zag, gaf hij</hi> enz. geven te verstaan, dat Tobias die som te leen gaf om Gabelus te helpen. Volgens de Grieksche teksten is er van armoede bij Gabelus geen spraak, en werd hem het geld slechts in bewaring gegeven, zoodat Gabelus later den geldzak nog verzegeld aan den jongen Tobias teruggaf (IX 5).</div>
<div id="n1481">In het jaar 705 v. C.</div>
<div id="n1482">Zie Is. XXXVI, XXXVII; IV Reg. XVIII 13, XIX; II Par. XXXII; I Mach. VII 41.</div>
<div id="n1483">Na het vonnis tegen Tobias, niet na den terugkeer van Sennacherib uit Judea in 701, want hij stierf eerst in 681 v. C. Het is echter mogelijk, dat de afschrijvers, die den tekst veelvuldig door bijvoegselen hebben verklaard en uitgebreid, hier een bepaald getal dagen hebben genoemd, waarvan in den oorspronkelijken tekst geen spraak was.</div>
<div id="n1484">Volgens de Grieksche en Hebreeuwsche vertalingen kreeg hij zijn vermogen terug door de tusschenkomst van Achicharus, opperschenker enz. van Sennacherib, die door Sachardon (Asor-Haddon), den opvolger van Sennacherib, tot de eerste betrekking des rijks benoemd werd. Deze Achicharus (in de Vulgaat wordt hij XI 20 Achior genoemd) was volgens de Septuagint de zoon van Anaël, den broeder van Tobias.</div>
<div id="n1485">Pinksteren volgens de andere vertalingen. Overeenkomstig de Wet, Deut. XVI 9 en volg., richtte Tobias een vreugdemaal aan, waarop hij arme stamgenooten uitnoodigde.</div>
<div id="n1486"><hi type="italic">Gewurgd</hi> volgens andere vertalingen.</div>
<div id="n1487">Van het rustbed, waarop hij volgens Oostersche gewoonte aan tafel aanlag. Dit ontbreekt in het Grieksch.</div>
<div id="n1488">In een aanhoorig gebouw van zijn huis; want zijn huis zou daardoor gedurende zeven dagen onrein geweest zijn. <hi type="italic">Gr. A</hi> zegt dan ook: ‘in een zeker huis’.</div>
<div id="n1489">Hij nam zijn maal alleen, daar hij door het aanraken van het lijk onrein geworden was.</div>
<div id="n1490">De profeet had dit gezegd met het oog op de Assyrische gevangenschap.</div>
<div id="n1491"><hi type="italic">Naasten,</hi> d.i. verwanten, buren en bekenden.</div>
<div id="n1492">Volgens de andere vertalingen gebeurde dit na het begraven op Pinksterdag; de Vulgaat schijnt door v. 8 en de uitdrukking: ‘op zekeren dag’ aan te duiden, dat het bij eene andere gelegenheid geschiedde. Buitenshuis legde hij zich neer, omdat hij onrein was, zooals het Grieksch zegt.</div>
<div id="n1493">Gemakkelijk kon de drek, b.v. door den wind verdeeld, of door wrijving met de hand over het gelaat, in beide oogen komen. Waarschijnlijk werd Tobias daardoor niet op eens blind, maar ontstonden er, zooals de andere vertalingen zeggen, ‘witte vlekken’ op het hoornvlies van het oog, waaruit ondanks de behandeling der geneesheeren de volslagen blindheid volgde.</div>
<div id="n1494">Anderen vertalen ‘ofschoon’, waardoor de grootheid van het geduld van Tobias meer uitkomt, daar hij niet morde, hoewel God, dien hij geheel zijn leven trouw gediend had, hem een zoo groote ramp liet overkomen. In onze vertaling wordt de oorzaak van het geduld, de vreeze Gods van den heiligen man, duidelijker aangegeven.</div>
<div id="n1495">Serarius noemt vijf punten van overeenkomst op tusschen Tobias en Job: 1<hi type="super">o</hi> Beiden lijden onschuldig; 2<hi type="super">o</hi> zij treuren, maar morren niet tegen God; 3<hi type="super">o</hi> zij worden getroffen door de eene ramp na de andere en toch laten zij zich niet terneerslaan; 4<hi type="super">o</hi> zij danken en loven integendeel God; 5<hi type="super">o</hi> beiden worden gesmaad en wel door diegenen, die hen hadden moeten troosten.</div>
<div id="n1496">Duidelijk blijkt uit deze woorden de hoop van Tobias op een ander leven.</div>
<div id="n1497">Waarschijnlijk bedroeg het vermogen van Tobias, dat hij volgens I 25 terugontving, niet zeer veel, nadat hij aan Gabelus tien talenten geleend had. Door zijne vrijgevigheid (v. 22) was dit nog verminderd en door zijne blindheid kwam hij eindelijk tot armoede. De twee eerste jaren werd hij, volgens de andere vertalingen, door Achicharus onderhouden, maar toen deze naar Elymais (Itala en Sin.) was vertrokken (uit dezelfde vertalingen XIV 10 kan men opmaken, dat hij verbannen werd), moest de vrouw van Tobias door werken in het onderhoud voorzien.</div>
<div id="n1498">Volgens de Vulgaat heeft het den schijn, alsof de geitebok het loon was, en de Chald. en Hebr. vertalingen zeggen dit uitdrukkelijk. De andere teksten maken het echter duidelijk, dat hij boven het loon ten geschenke was gegeven, opdat zij eens een beter maal zouden kunnen bereiden. Dat geschenk nu scheen Tobias te groot toe en daarom kwam hij op de verdenking van diefstal.</div>
<div id="n1499">Het blijkt nu, dat uwe hoop op zegen wegens uwe goede werken ijdel was, en hoe weinig uwe aalmoezen baten; in plaats van geluk en voorspoed hebben wij armoede en gebrek.</div>
<div id="n1500">Straffen.</div>
<div id="n1501">Tobias vraagt hier te sterven, zoo dit met Gods wil overeenkomt, want hij laat voorafgaan: <hi type="italic">doe met mij volgens uwen wil.</hi> Ook Job, Elias en andere heiligen vroegen om te sterven; vgl. Job VII 15; III Reg. XIX 4; en de H. Augustinus leert, dat het den rechtvaardige niet ongeoorloofd is den dood te wenschen, als het leven allerrampzaligst is. Trouwens Eccli. XXX 17 vinden wij: ‘Beter is de dood dan een bitter leven’.</div>
<div id="n1502"><hi type="italic">Raguel</hi>, d.i. ‘vriend van God’. - Rages wordt hier als woonplaats van Raguel genoemd, terwijl ook Gabelus te Rages woonde (vgl. I 16 en V 8). Nu is het zeker, dat beiden niet dezelfde stad bewoonden, want de engel moest een groote reis doen om van Raguels woonplaats naar Gabelus te gaan; vgl. IX 3, 6; (volgens het Sin. handschrift en de Itala V 6 waren de twee steden twee dagreizen van elkaar verwijderd). Ook noemen alle andere vertalingen Ecbatana als de woonplaats van Raguel. Het eenvoudigst en redelijkst schijnt wel de verklaring dat er bij het overschrijven eene vergissing heeft plaats gehad en men Rages in plaats van Ecbatana gezet heeft. Dat die vergissing zeer goed mogelijk was, blijkt uit <hi type="italic">Gr. A</hi>, waar men VI 9 Rages in plaats van Ecbatana geschreven heeft, terwijl vroeger Ecbatana als woonplaats van Raguel genoemd is, alsmede uit het Sinaïtisch handschrift, dat V 6 Gabelus te Ecbatana laat wonen.</div>
<div id="n1503">Asmodeüs beteekent verderver. ‘God, zegt de H. Gregorius de Groote, gaf aan de duivelen macht over deze mannen van Sara, die door eigen verdorvenheid hunne slaven waren geworden (vgl. VI 17), en het is dientengevolge, dat Asmodeüs hun het tijdelijk leven ontneemt op het oogenblik, dat zij zich zeker waanden hunne schuldige driften te voldoen’. Over Sara had de duivel geen macht, omdat zij rein van harte was.</div>
<div id="n1504">Deze was gelegen op het plat-dak van het huis en diende tot slaapkamer en soms tot bidkamer; vgl. Judith IX 1.</div>
<div id="n1505">Volgens sommige andere vertalingen was zij zoo bedroefd en verward door de verwijten harer dienstmaagd, dat de gedachte aan zelfmoord bij haar opkwam. Doch blijkens het volgende gebed, bood zij aan die eerste opwelling weerstand.</div>
<div id="n1506">De zin der woorden ‘cum iratus fueris, misericordiam facies’ kan ook zijn: als Gij vertoornd <hi type="italic">geweest zijt</hi>, als Gij voldoende gestraft hebt, <hi type="italic">dan</hi> oefent Gij barmhartigheid. Uit hetgeen volgt: <hi type="italic">en ten tijde van ramspoed vergeeft Gij de zonden</hi> enz. blijkt echter, dat hier de beteekenis is: met uwen toorn is altijd nog uwe barmhartigheid verbonden, uwe straf dient om de menschen tot inkeer te brengen, zoodat Gij dan kunt vergeven. Vgl. Hab. III 2.</div>
<div id="n1507">Bij hen, die zich overgaven aan uitgelaten spelen, waarbij de eerbaarheid gevaar loopt.</div>
<div id="n1508">Met godsvrucht, volgens de wijze door U bepaald.</div>
<div id="n1509">Vgl. VI 12.</div>
<div id="n1510">Niemand kan Gods raadsbesluiten doorgronden.</div>
<div id="n1511">Vgl. Ps. XCIII 19; CXXV 5-6.</div>
<div id="n1512"><hi type="italic">Raphaël</hi> beteekent <hi type="italic">God geneest</hi> of <hi type="italic">Genezing Gods.</hi> Het volgende ‘om hen beiden te genezen’ is eene zinspeling op dien naam. De engel genas Tobias van zijne blindheid en bevrijdde Sara van de kwelling des duivels.</div>
<div id="n1513">Vgl. III 6.</div>
<div id="n1514">De tien raadgevingen, welke Tobias aan zijn zoon gaf, worden door de HH. Vaders zeer geprezen. De eerste (v. 3-5) betreft de kinderlijke liefde; de tweede (v. 6, 20 en 23) de godsvrucht, het gebed en het vertrouwen op den Heer; de derde (v. 7-12, 17) de aalmoes; de vierde (v. 13) waarschuwt tegen ontucht; de vijfde (v. 14) tegen hoogmoed; de zesde (v. 15) tegen het achterhouden van het loon der werklieden; de zevende (v. 16) schrijft voor, anderen te behandelen zooals wij door hen behandeld willen worden; de achtste (v. 18) heeft betrekking op de begrafenis der dooden; de negende (v. 19) op de voorzichtigheid; eindelijk de tiende (v. 21-22) op de zorg voor het huisgezin.</div>
<div id="n1515">Toen zij u droeg in haren schoot. Vgl. II Mach. VII 27; Eccli. VII 29.</div>
<div id="n1516">Volgens de Itala: ‘naast mij in <hi type="italic">één</hi> graf’.</div>
<div id="n1517">Vgl. Matth. V 7; Luc. VI 37; Jac. II 13.</div>
<div id="n1518">En door geestelijke èn door lichamelijke werken van barmhartigheid uit te oefenen.</div>
<div id="n1519">God ziet minder op de grootte der aalmoes, dan op de meening en den wil van den gever (vgl. Matth. X 42 en Luc. XXI 1-4); en de arme zelf zal gewoonlijk dankbaarder zijn voor eene kleine gift, die hem door een minder bemiddelden weldoener bereidwillig geschonken wordt en van een liefdevol woord vergezeld gaat, dan voor eene grootere, die hem als het ware wordt toegeworpen uit den overvloed eens rijken.</div>
<div id="n1520">Den sterfdag, den oordeelsdag, waarop gij zelf barmhartigheid noodig hebt, of ook: den dag, waarop gij zelf hulp behoeft. Vgl. Matth. XIX 21 en Luc. XII 33.</div>
<div id="n1521">Als de aalmoes met eene goede meening en in staat van genade gegeven wordt, wischt zij de dagelijksche zonden uit, verkrijgt kwijtschelding der tijdelijke straffen en behoedt door de genade, welke zij afroept, den mensch voor den val in zware zonden. Wordt zij in staat van doodzonde gegeven, dan schenkt God dikwijls den mensch met het oog op de aalmoes berouw en de genade der bekeering. In dien zin bevrijdt zij van de doodzonde, maar niet rechtstreeks wischt zij die uit of <hi type="italic">verlost zij</hi> den mensch <hi type="italic">van den</hi> eeuwigen <hi type="italic">dood.</hi> Wel echter schenkt God ooit aan den zondaar, die in zonde blijft, ter wille der aalmoes kwijtschelding of uitstel van tijdelijke straffen.</div>
<div id="n1522">Misdadig eene andere vrouw te kennen.</div>
<div id="n1523">De hoovaardigheid was de oorzaak van den val der engelen en van den eersten mensch; vgl. Eccli X 14; zij is nog de bron der zonde in het algemeen en van alle verderf.</div>
<div id="n1524">Aan de naaste bloedverwanten van den overledene zond men, nadat de begrafenis en hiermede de zwaarste rouw en het strengste vasten (vgl. II Reg. XII 21) voorbij waren, brood en wijn om te troosten en deelneming te betuigen (vgl. Prov. XXXI 6). - In het tweede lid van dit vers waarschuwt Tobias geen deel te nemen aan het begrafenismaal der gestorven zondaars, waarmede hier waarschijnlijk de heidenen bedoeld worden.</div>
<div id="n1525">Door Hem gezegend worden en zoo gelukken.</div>
<div id="n1526">Vgl. I 17.</div>
<div id="n1527">De jonge Tobias vreesde, dat het schuldbewijs niet voldoende zou zijn, daar Gabelus kon twijfelen, of hij er wel de rechtmatige drager van was, zooals blijkt uit de Itala, waar op de woorden: <hi type="italic">welk teeken zal ik hem geven</hi> volgt: opdat hij mij erkenne en mij geloove en mij dit geld geve. Naar <hi type="italic">Gr. B</hi> en de Itala stelde de oude Tobias zijnen zoon gerust door de verzekering, dat er nog een ander bewijsstuk was, waarvan de eene helft bij Gabelus, de andere bij hem berustte, welke hij dan ook aan zijnen zoon overgaf.</div>
<div id="n1528">Op zijn gelaat lag een bovenaardsche glans, welke echter door Tobias voor natuurlijke schoonheid werd aangezien. <hi type="italic">Met opgeschorte kleederen en</hi>, d.i. <hi type="italic">als</hi> iemand, die <hi type="italic">gereed</hi> stond <hi type="italic">om op reis te gaan.</hi></div>
<div id="n1529">Waarschijnlijk de bergketen in Medië, die haar naam ontleent aan de stad Ecbatana, welke, zooals de Itala vermeldt, in de vlakte lag. Misschien zijn echter de woorden: ‘die te Rages... Ecbatana’ slechts eene kantteekening, die later in den tekst is ingeslopen, daar de gezaghebbende Vaticaansche codex der Septuagint ze geheel weglaat.</div>
<div id="n1530">Hoewel overgegeven aan Gods wil (II 13-14), gevoelt toch Tobias zijn ongeluk diep. God vordert van ons geen gevoelloosheid in den tegenspoed, maar onderwerping aan zijne raadsbesluiten.</div>
<div id="n1531">Ofschoon die woorden eene voorspelling bevatten, verstond Tobias ze als een gewoon troostwoord en sloeg er verder geen acht op. In plaats van <hi type="italic">binnen kort</hi> zegt de Itala: ‘het is gemakkelijk voor God u te genezen’.</div>
<div id="n1532">De beteekenis is: Is u meer aan het geslacht van den leidsman uws zoons dan aan zijne persoonlijke geschiktheid gelegen? Toch vond de engel de vraag van Tobias niet onbescheiden, zooals uit v. 18 blijkt. Tobias immers wilde zooveel mogelijk zekerheid hebben aangaande de rechtschapenheid van den geleider, en daartoe kon de kennis van diens afkomst bijdragen.</div>
<div id="n1533">De engel stelde den persoon van Azarias voor en had diens gedaante aangenomen. Hij sprak niet als hemelgeest, maar als dienaar van de twee Tobiassen, wien hij openbaarde, niet wat hij <hi type="italic">in zich zelven</hi> of (<hi type="italic">van nature</hi>) was, maar wat hij <hi type="italic">voor hen</hi> was, in zijne aangenomen menschelijke gedaante. Deze kan nl. die van een bepaalden Azarias geweest zijn. Bovendien daar Azarias ‘hulp Gods’ en Ananias ‘ontferming Gods’ of ‘bescherming Gods’ beteekent, kon Raphaël nog in anderen zin zeggen, dat hij Azarias was, omdat hij als helper door God tot Tobias was gezonden; ook dat hij de zoon (in den zin, waarin de engelen in de H. Schriftuur zonen Gods heeten) was van den grooten Ananias, omdat hij de bode der ontferming was.</div>
<div id="n1534">Het Sinaïtisch handschrift heeft het antwoord van Tobias uitvoeriger: ‘Gij zijt een broeder van ons en gij zijt uit een voornaam en goed geslacht. Ik heb Ananias en Nathan, de twee zonen van den grooten Semelias, gekend en zij gingen met mij naar Jerusalem en baden daar met mij en lieten zich niet op dwaalwegen voeren; uwe broeders zijn goede mannen; gij zijt uit een goed geslacht gesproten, wees welkom. En hij zeide hem: Ik geef u tot loon een drachma per dag en het noodige op dezelfde wijze aan u als aan mijn zoon, en ga gij met mijnen zoon’.</div>
<div id="n1535">De beteekenis is: Het weinige, dat wij in onze armoede bezaten, was voldoende. Wij waren tevreden en wij waren zelfs rijk, omdat wij onzen zoon mochten aanschouwen.</div>
<div id="n1536">Vgl. Ps. XC 11.</div>
<div id="n1537">Waarschijnlijk overnachtten zij in eene herberg, of in eene door de kameelen (vgl. IX 3) gedragen tent, en wel volgens sommigen bij een der zijtakken van den Tigris, den grooten of den kleinen Zab, die volgens Herodotus, V. LII, ook den naam van Tigris droegen. Doch het is ook zeer goed mogelijk, dat zij den eersten dag den loop van den Tigris volgden, die van Ninive af een tijdlang ongeveer in zuidoostelijke richting stroomt, terwijl Ecbatana eveneens in die richting gelegen is, en dat zij dus in de nabijheid dier rivier zelve hebben overnacht.</div>
<div id="n1538">Men heeft geen gegevens om uit te maken welk een soort van visch het was. Volgens Ohen zijn er in den Tigris snoeken, die de grootte van een mensch bereiken, en heeft men wel eens menschelijke ledematen in hunne ingewanden gevonden. Overigens beteekent de uitdrukking: <hi type="italic">hij kwam op om hem te verslinden</hi>, geenszins dat hij dit werkelijk kon, en nog minder, dat hij hem ineens kon inzwelgen. Volgens de lezing van het Sinaïtisch handschrift wilde hij den voet des jongelings verslinden. Dit nu behoeft zeker niet onder de wonderen gerangschikt te worden, en het is volstrekt overbodig aan te nemen, dat God daar een visch gebracht heeft, die in die rivier niet thuis behoorde.</div>
<div id="n1539">Een gedeelte daarvan, want het overige werd ingezouten.</div>
<div id="n1540">Of van de lever, zooals uit v. 19 en VIII 2 blijkt. In den Griekschen tekst worden de lever en het hart steeds te gelijk vermeld.</div>
<div id="n1541">De visch, door Tobias gedood, is volgens de HH. Vaders een zinnebeeld van Christus, die door zijn dood de wereld van de slavernij des duivels heeft verlost, die in de Eucharistie onze teerspijze is op de reis naar de eeuwigheid en door zijn Evangelie van boetvaardigheid en versterving (vgl. de gal van den visch) het licht der waarheid aan de zijnen schenkt (vgl. ook Apoc. III 18-19). In de Catacomben van Rome wordt Christus zeer dikwijls voorgesteld door het beeld van een visch; de Christenen der eerste eeuwen droegen dit beeld op ringen enz. - Vgl. ook Joan. XXI 9, 13, waarbij de H. Augustinus aanteekent: <hi type="italic">Piscis assus Christus est passus</hi> ‘de gebraden visch is de gekruisigde Christus’. Dergelijke voorbeduidende zinnebeelden zijn in de H. Schrift niet ongewoon; zoo de koperen slang van Moses (vgl. Joan. III 14); zoo het bloed van het Paaschlam, waarvoor de verderfengel week (Ex. XII 22-23). De heilzame kracht werd door God aan het zinnebeeld gehecht als voorafbeelding van het heil, dat de Verlosser brengen zou. Of en in hoever de kracht, hier aan de ingewanden en de gal van den visch toegekend, met natuurlijke eigenschappen in verband staat, is niet uitgemaakt.</div>
<div id="n1542">Omdat zij eene erfdochter is (v. 11) en dus alleen met stamverwanten mag huwen. Vgl. III 19 en Num. XXXVI 6-11.</div>
<div id="n1543">Al wist Tobias niet, dat Raguel te Ecbatana woonde (v. 11; vgl. III noot 3), toch kon hij het gebeurde met Sara wel vernomen hebben, want er bestond een voortdurende gemeenschap tusschen de Joodsche bannelingen der provincie en die der Assyrische hoofdstad, zooals o.a. blijkt uit de reizen van den ouden Tobias en van den door Raphaël vertegenwoordigden Azarias (V 8). Zeker was het niet vreemd, dat eene zoo ongewone geschiedenis verteld en Tobias ter oore gekomen was.</div>
<div id="n1544">De duivel heeft niet meer macht over iemand dan God hem toestaat, en dus kan hij geen eigenlijk kwaad brengen over menschen, die God getrouw blijven. Maar zij die, evenals de vorige mannen van Sara, God buiten hun hart sluiten enz., worden door God verlaten, gelijk zij Hem verlaten hebben, en Hij laat soms toe, dat de duivel over hen zijne vreeselijke macht uitoefent. Vgl. Ps. XXXI 9.</div>
<div id="n1545">Als gij haar tot vrouw genomen hebt.</div>
<div id="n1546">Waarschijnlijk is de beteekenis: Gij zult door uwe onthouding in den tweeden nacht deelachtig worden aan de beloften, welke aan de patriarchen gedaan zijn met betrekking tot hunne nakomelingschap. Volgens anderen: Uw echt zal evenals die der patriarchen God welgevallig zijn.</div>
<div id="n1547">Vgl. VIII 9.</div>
<div id="n1548">Vgl. Gen. XIII 16; XXII 17.</div>
<div id="n1549">Volgens <hi type="italic">Gr. A</hi> ontmoetten de reizigers eerst Sara, die hen bij Raguel binnenbracht.</div>
<div id="n1550">Ook in de Itala heet de vrouw van Raguel Anna; in de overige teksten Edna (Hebr. ʽednah = genot). Door <hi type="italic">neef</hi> wordt hier de oude Tobias bedoeld; de andere teksten, <hi type="italic">Gr. A</hi> uitgezonderd, voegen er den naam Tobias bij en spreken niet van neef, maar meer onbepaald van broeder = verwant, zooals de Vulgaat in v. 4. In welken graad van verwantschap zij tot elkander stonden, valt niet uit te maken.</div>
<div id="n1551">Vgl. V noot 6.</div>
<div id="n1552">Volgens de Vulgaat weenden zij (v. 6-8) van blijdschap over de ontmoeting; volgens de andere teksten vloeiden hunne tranen uit een gemengd gevoel van vreugde over de ontmoeting en van droefheid over het ongeluk van den blinden Tobias.</div>
<div id="n1553">Waarschijnlijk staat hier door eene schrijffout ‘locuti’, <hi type="italic">gesproken</hi>, in plaats van ‘loti’, zich gewasschen, gebaad, zooals de Itala heeft in overeenstemming met <hi type="italic">Gr. B</hi> en <hi type="italic">C.</hi> De voetwassching mocht zeker naar Oostersche zeden bij de ontvangst van vreemdelingen niet ontbreken.</div>
<div id="n1554">Vgl. III 8.</div>
<div id="n1555">Hij gaf geen <hi type="italic">beslissend</hi> antwoord op de vraag van Tobias, of hij Sara tot vrouw kon krijgen; volgens <hi type="italic">Gr. B</hi> echter verhaalde hij het gebeurde met de zeven vroegere mannen; en v. 12 van de Vulgaat is als een antwoord, dat de engel op die mededeeling, welke zij niet vermeldt, geeft.</div>
<div id="n1556">Vgl. VI 22 en Gen. I 28. Nergens wordt in het Oud-Testament het sluiten van een Joodsch huwelijk uitvoeriger beschreven dan hier. Het had niet plaats, gelijk tegenwoordig bij de Joden, met vele uiterlijke plechtigheden, maar geschiedde in den huiselijken kring. De vader legde de hand der bruid in die van den bruidegom en sprak onder de aanroeping Gods één zegenwensch (niet zeven, zooals heden) over hen uit. Vgl. Gen. XXIV 60 en Ruth IV 11. Het schriftelijk verdrag (waarover v. 16) was door de Wet niet voorgeschreven en werd ook in den beginne niet gemaakt; maar het werd later door de omstandigheden, vooral in de vreemde landen, waarheen de Joden gevoerd waren, noodzakelijk. Daarin werd de zaak van het vermogen geregeld.</div>
<div id="n1557">Eene andere kamer dan die, welke Sara gewoonlijk had, of eene andere dan die, waarin het ongeluk met de vorige mannen had plaats gehad.</div>
<div id="n1558">Uit den Griekschen tekst blijkt, dat Anna hare dochter begeleidde; maar <hi type="italic">Gr. B</hi> laat de moeder, <hi type="italic">Gr. C</hi> de dochter weenen, <hi type="italic">Gr. A</hi> spreekt van beider tranen. Uit den aard der zaak kan men besluiten, dat beiden geweend hebben, en dat de moeder het eerst hare tranen droogde om hare dochter moed in te spreken, zooals een der Grieksche teksten te kennen geeft.</div>
<div id="n1559">De andere teksten spreken hier van lever <hi type="italic">en</hi> hart. Vgl. VI noot 5.</div>
<div id="n1560"><hi type="italic">En bond hem vast</hi>, d.i. door de macht, welke hij van God over den duivel had verkregen, voerde hij hem naar de woestijn, dwong hem daar te blijven en ontnam hem zoo de gelegenheid de menschen te kwellen en hen te verleiden. Vgl. over het verblijf des duivels in dorre en woeste streken Matth. XII 43; ook de duivelbezweringen in het Romeinsch ritueel. Sommigen echter meenen, dat in den oorspronkelijken Hebreeuwschen tekst voor <hi type="italic">Egypte</hi> ‘Matzôr’ heeft gestaan, welk woord met die beteekenis dikwijls voorkomt. <hi type="italic">Matzôr</hi> heeft echter gewoonlijk de beteekenis van ‘insluiting’, ‘opsluiting’, en zou hier dus den onderaardschen kerker, de hel, kunnen beduiden, en men zou hier woordelijk kunnen vertalen: ‘en bond hem vast in de uiterste opsluiting’, d.i. in het diepste der hel. Vgl. Is. XIV 15; I Petr. III 19; II Petr. II 4; Judas 6; Apoc. XX 1-3.</div>
<div id="n1561">Zullen wij als gehuwden leven.</div>
<div id="n1562">Vgl. II 18; I Thess. IV 4 en volg.</div>
<div id="n1563">Dat zij behouden en van alle rampen bevrijd zouden blijven.</div>
<div id="n1564">Vgl. Daniël III 57 en volg.</div>
<div id="n1565">Mijne verwante. Vgl. VII noot 2.</div>
<div id="n1566">In het derde deel van den nacht, ongeveer om twee uur des morgens. Zie Matth. XXVI 34.</div>
<div id="n1567">Om zoo de opspraak der menschen te vermijden, indien ook dezen achtsten man het ongeluk der vorigen trof.</div>
<div id="n1568">Vgl. XII 6, XIII 8; Judith VIII 17; Ps. CXVIII 124.</div>
<div id="n1569">Tobias was <hi type="italic">eenige</hi> zoon VI 15, Sara <hi type="italic">eenige</hi> dochter VI 11, beiden <hi type="italic">eenige</hi> kinderen.</div>
<div id="n1570">U een lof- en dankoffer opdragen voor hun behoud. Volgens de Itala: Schenk hun, Heer, barmhartigheid en geef hun heil en voleindig hun leven met barmhartigheid en vreugde.</div>
<div id="n1571">Voor de reis naar Gabelus en de terugreis naar huis.</div>
<div id="n1572">Van Raguel en zijne vrouw. Waarschijnlijk wordt hier opnieuw verhaald wat reeds VII 16 gezegd is, tenzij men met sommigen aanneme, dat Raguel, verblijd over het behoud van Tobias, nog gunstiger beschikkingen maakte dan eerst.</div>
<div id="n1573">Deze opmerking dient ter verklaring, waarom Tobias zoo iets durfde vragen. In de andere teksten ontbreekt zij.</div>
<div id="n1574">Dan zou ik uwe zorgen, uwe diensten, nog niet naar waarde vergelden.</div>
<div id="n1575">Volgens de Itala vier dienstknechten en twee kameelen.</div>
<div id="n1576">Waarschijnlijk zond dus Tobias den engel zoo spoedig mogelijk, daags na het huwelijk, naar Gabelus.</div>
<div id="n1577">Godvreezend als hij was, meende Tobias iets, dat hem onder aanroeping van Gods naam gevraagd was, niet te mogen weigeren.</div>
<div id="n1578">Volgens Arrianus (de expeditione Alexandn III 21) had het leger van Alexander tien dagen noodig om van Ecbatana te Rages te komen. Maar een leger behoeft meer tijd om door een vijandelijk, onbekend land vooruit te komen dan een gewoon reiziger met kameelen, en zoo kon de engel met Gabelus gemakkelijk voor het einde van het huwelijksfeest te Ecbatana terug zijn, want de weg tusschen deze stad en Rages was ongeveer vijftig geographische mijlen lang.</div>
<div id="n1579"><hi type="italic">Aanliggen.</hi> Zie Hoofdst. II noot 3. Het is twijfelachtig of het volgende ‘<hi type="italic">exsiliens</hi>’ op Gabelus of op Tobias slaat. Er kan bedoeld zijn, dat Gabelus op Tobias toeliep, of waarschijnlijker, dat deze van zijn rustbed opsprong bij de komst van Gabelus.</div>
<div id="n1580">Vgl. VII 7.</div>
<div id="n1581">Dat die zegenwensch vervuld werd, blijkt uit XIV 15.</div>
<div id="n1582">Zij hielden God en zijne heilige Wet voor oogen. Een schoon voorbeeld voor de Christenen, bij wie niet zelden ter gelegenheid eener bruiloft de wetten der betamelijkheid en matigheid overtreden worden.</div>
<div id="n1583">Bij zich zelven.</div>
<div id="n1584">Waarop hij volgens hunne berekening op zijn laatst terug moest zijn.</div>
<div id="n1585">Vgl. V 23 en 25. Beiden zijn innig bedroefd en worden door angst verteerd; maar Tobias gedraagt zich als man en heeft nog den moed zijne vrouw te troosten; doch zij geeft zich geheel aan hare droefheid over, doet zijdelings verwijten aan haren man: wij hadden hem niet moeten laten gaan, en wil van geen troostredenen hooren. Vgl. v. 6 en 7.</div>
<div id="n1586">Het Sin. handschrift heeft: ‘En zij zeide hem: Zwijg en misleid mij niet; onze zoon is omgekomen. En zij sprong op en zag rond op den weg, waarlangs haar zoon vertrokken was, en gebruikte niets; en als de zon was ondergegaan, kwam zij naar huis en jammerde en weende den ganschen nacht en kon niet slapen’.</div>
<div id="n1587">Blijf nog eenige dagen hier</div>
<div id="n1588">De berekening van den duur der reis van Tobias is zeer onzeker, daar de noodige gegevens ómtrent snelheid, oponthoud, reismiddelen enz. ontbreken. Daarom loopen de gevoelens zeer uiteen, en terwijl sommigen van acht à tien dagen spreken, meenen anderen dat zij wel zes weken duurde. De weg van Ninive naar Rages (bij Teheran) wordt op ongeveer 115 geographische mijlen geschat; over Ecbatana (Hamadan) zal hij omstreeks 150 geographische mijlen bedragen.</div>
<div id="n1589">‘Vaccis’, <hi type="italic">koeien</hi>, staat wellicht in plaats van ‘vasis’ <hi type="italic">huisraad</hi>, waarvan de Itala, Sin. enz. spreken.</div>
<div id="n1590">In korte woorden worden hier de plichten en deugden eener echtgenoote volledig aangestipt. Vgl. Tit. II 1-5; I Petr. III 1-6. Catech. Rom. P. II, C. VIII, Q. XXVII. De Itala zegt: ‘Dochter, houd uwen schoonvader en uwe schoonmoeder in eere; van nu af zijn zij uwe ouders, gelijk uw vader en uwe moeder, die u voortgebracht hebben’.</div>
<div id="n1591">Hieruit volgt niet, dat Charan elf dagreizen van Ecbatana lag, want karavanen met vee gaan slechts langzaam vooruit. Vgl. v. 3. Voor <hi type="italic">Charan</hi> hebben de andere teksten <hi type="italic">Kaserin, Basri, Akrim, Charam.</hi> In geen geval is hier het Gen. XI 31 en elders genoemde Haran of Charan (Act. VII 4) bedoeld, dat in Mesopotamië, dus ten westen van Ninive lag, terwijl Ecbatana ten oosten van Ninive gelegen is.</div>
<div id="n1592">Dat de engel zoo lang wachtte om dit plan te opperen, terwijl er Tobias zooveel aan gelegen was om spoedig thuis te zijn, is wellicht hieraan toe te schrijven, dat het gevaarlijk was eene jonge vrouw met al hare bezittingen niet vergezeld van haren man te laten reizen in Medië, dat, door de Assyriërs ten onder gebracht, voortdurend in gisting was. Het is daarom begrijpelijk, dat men, alvorens te scheiden, eerst de grenzen tusschen Medië en Assyrië wilde overgaan. Gaat deze veronderstelling op, dan moest ook Charan in Assyrië gelegen zijn, wat het waarschijnlijkste is.</div>
<div id="n1593">De dienstboden.</div>
<div id="n1594">Meermalen per dag ging zij naar die hoogte en bleef dan eenigen tijd uitkijken, of zij nog niets zag.</div>
<div id="n1595">Deze bijzonderheden worden alleen in de Vulgaat en in de Syrische vertaling vermeld.</div>
<div id="n1596">De andere teksten verhalen eerst de ontmoeting met de moeder: ‘En Anna liep naar hem toe en viel hem om den hals en zeide hem: Mijn zoon, ik zie u weder, nu wil ik gaarne sterven. En zij weende en Tobias weende ook’.</div>
<div id="n1597">‘En de <hi type="italic">jonge</hi> Tobias greep het en trok het van <hi type="italic">zijns vaders</hi> oogen af’, zooals uit het ‘ejus’ van de Vulgaat blijkt en ook meer natuurlijk schijnt. Het middel, door Tobias op raad van den engel aangewend, werkte zeker vooral op bovennatuurlijke wijze. Want wat er ook zij van de heelende kracht der gal voor oogziekten, toch is het niet natuurlijk, dat eene blindheid, die jaren geduurd heeft, in een half uur door dit middel genezen wordt. Vgl. VI noot 5.</div>
<div id="n1598">De karavaan had elf dagen noodig gehad om te Charan te komen, dat halfweg tusschen Ecbatana en Ninive lag, vgl. v. 1. De reis van Charan naar Ninive zal dus ook ongeveer elf dagen geduurd hebben, en daar Sara zeven dagen na Tobias aankwam, moet deze laatste dien weg in ongeveer vier dagen hebben afgelegd. <hi type="italic">Gr. B</hi> en <hi type="italic">C</hi> spreken niet van die zeven dagen en schijnen eerder aan te duiden, dat na het dankgebed ‘Tobith zijne schoondochter verheugd te gemoet ging tot aan de poort van Ninive’ en dat dit nog denzelfden avond zou geschied zijn. De lezing van de Vulgaat verdient echter zeker verre de voorkeur, want anders zou de jonge Tobias zijne vrouw slechts op geringen afstand van Ninive hebben verlaten, hetgeen in strijd is met v. 1, en het zou weinig geholpen hebben voor het doel: zijn vader spoediger uit de ongerustheid te helpen en, zooals de Grieksche tekst er bij aangeeft, het huis voor Sara gereed te maken.</div>
<div id="n1599">Broederszonen van Tobias, zooals uit de andere teksten valt af te leiden.</div>
<div id="n1600">Hoewel de engel zich nog niet bekend gemaakt had, waren Tobias en zijn zoon door al hetgeen zij van hem ondervonden hadden, overtuigd, dat hij een heilig man, een man Gods was.</div>
<div id="n1601">Uit Rages.</div>
<div id="n1602">Volgens de meeste uitleggers is de zin, dat het goed is de plannen van een aardschen koning geheim te houden, daar de openbaring daarvan de uitvoering dikwijls zou verhinderen. Maar met de werken Gods is het anders; die te openbaren verdient lof, omdat daardoor de uitvoering niet verhinderd, en Gods wijsheid en liefde in het licht gesteld wordt. Niet onwaarschijnlijk echter geeft de engel met deze woorden reden van zijn gedrag tegenover Tobias, en verklaart hij, dat het soms goed is de raadsbesluiten eens konings, en derhalve ook van den Koning der koningen, een tijdlang geheim te houden, opdat zij ten volle doel treffen. Maar is dat doel geheel bereikt, dan is het eervol voor den koning, en dit geldt ook voor den Koning der koningen, God, diens werken openbaar te maken, opdat de menschen Hem erkennen en prijzen. Daarom dan had hij eerst gezwegen en zich niet bekend gemaakt; maar nu zijne zending afgeloopen en hij geslaagd is, gaat hij hun zeggen wie hij is en tevens wie hun alle weldaden geschonken heeft.</div>
<div id="n1603">Tot de drie deugden, die Tobias voornamelijk beoefend heeft, bidden, vasten en aalmoezen geven, kunnen alle andere deugden worden teruggebracht. Zij zijn als het kort begrip van alle plichten, welke de mensch ten opzichte van God, zich zelven en den naaste te vervullen heeft. Het vasten en het geven van aalmoezen worden door de HH. Vaders de twee vleugelen genoemd, waarop het gebed naar den hemel stijgt.</div>
<div id="n1604">Vgl. IV 12.</div>
<div id="n1605">Vgl. II 1 en III 25.</div>
<div id="n1606">Vgl. Prov. III 12; II Tim. III 12; Ep. ad Hebr. XII 6; Act. Ap. XIV 21.</div>
<div id="n1607">Volgens vele HH. Vaders hebben deze zeven engelen eene hoogere waardigheid dan de overigen; en het is niet waarschijnlijk, dat hier onder <hi type="italic">zeven</hi> een onbepaald getal moet worden verstaan, wijl Raphaël het als eene bijzonderheid schijnt te kennen te geven, dat hij tot de <hi type="italic">zeven</hi> behoort.</div>
<div id="n1608">En dus hebt gij geen reden om te vreezen.</div>
<div id="n1609">Vgl. v. 22 en XIII 4.</div>
<div id="n1610">Onderwereld is ‘graf’. Dezelfde uitdrukking komt I Reg. II 6 voor en beteekent: Gij zendt groote rampen over en bevrijdt er weer van.</div>
<div id="n1611">De ballingschap van het volk Gods was eene straf voor zijne zonden, maar tevens, overeenkomstig de plannen der goddelijke Voorzienigheid, eene weldaad voor de ongeloovige volken. Vgl. v. 4.</div>
<div id="n1612">Volgens sommigen zijn hier de Israëlieten, volgens anderen de Assyriërs bedoeld. Daar echter God èn het zondige Israël èn de ongeloovige Assyriërs had gestraft, kunnen beiden samen onder het <hi type="italic">zondig volk</hi> worden begrepen.</div>
<div id="n1613">Ik zal mij in mijne ziel, van ganscher harte, over Hem verheugen.</div>
<div id="n1614">Het uitverkoren volk van Israël.</div>
<div id="n1615">Met v. 11 gaat de lofzang over in eene voorzegging aangaande Jerusalem, dat in vier verschillende beteekenissen genomen wordt: 1<hi type="super">o</hi> als de hoofdstad der Joden en hare bewoners v. 11, 12 en 16, 18; 2<hi type="super">o</hi> als het geheele land, waarvan het de hoofdstad is, in dezelfde verzen; 3<hi type="super">o</hi> als de Kerk van Christus op aarde v. 13 en 14; 4<hi type="super">o</hi> als het hemelsche Jerusalem v. 21-23. In sommige verzen kunnen er twee of meer beteekenissen aan worden gehecht, zooals b.v. in v. 15, 19, 20. Soms gebruikt Tobias den profetisch verleden tijd, daar de gebeurtenissen, welke hij voorspelt, zich reeds aan zijn oog vertoonden. Vgl. met deze voorzegging die van Isaias LX.</div>
<div id="n1616">Volgens anderen: voor de weldaden, welke Hij u bewezen heeft.</div>
<div id="n1617">Vgl. XIV 8.</div>
<div id="n1618">Den heiligen naam Gods. Vgl. Ex. VI 3.</div>
<div id="n1619">Tobias doelt hier zeker vooral op de Kerk en op het hemelsche Jerusalem, waar alle heiligen zullen vereenigd en gezegend worden.</div>
<div id="n1620">Daar Tobias de heerlijkheid van Jerusalem in de verre toekomst aanschouwt, acht hij zich gelukkig, zoo nog eenigen zijner nakomelingen er getuigen van zullen zijn.</div>
<div id="n1621">Van het aardsche Jerusalem en de Kerk gaat Tobias hier over tot de beschrijving der heerlijkheid van het hemelsche Jerusalem. Vgl. Is. LIV 11-12 en Apoc. XXI 18 en volg.</div>
<div id="n1622">Het hier als zelfstandig naamwoord gebruikte <hi type="italic">alleluia</hi> (hallelu - Ja = Jehova) beteekent: <hi type="italic">looft den Heer.</hi></div>
<div id="n1623">De verschillende teksten wijken van elkander af in de opgave van het aantal jaren èn van den leeftijd van Tobias èn van zijne blindheid èn van zijn leven na zijne genezing. Het is onmogelijk te beslissen welke de ware lezing is.</div>
<div id="n1624">Anderen vertalen: ‘en na goeden voortgang in de vreeze Gods ging hij in vrede heen’.</div>
<div id="n1625">De val van Ninive had volgens de beste en nieuwste gegevens in 607 of 606 v.C. plaats. Waarschijnlijk beroept zich hier Tobias niet, zooals de Grieksche tekst aanduidt, op de voorzegging van Jonas, want deze ging niet in vervulling, omdat de Ninivieten zich bekeerden (Jon. III 10), maar op de voorzeggingen van Nahum (III 7) en van Sophonias (II 13-15).</div>
<div id="n1626">In profetischen stijl vermeldt Tobias de verbranding van den tempel reeds als geschied, terwijl het nog gebeuren moest. Vgl. XIII noot 6. Volgens de andere teksten spreekt hij in den toekomenden tijd: ‘Jerusalem zal verwoest en het huis Gods zal verbrand worden en woest liggen voor een tijdlang, en wederom zal Hij zich over hen ontfermen’ enz.</div>
<div id="n1627">In v. 8 en 9 spreekt Tobias onder het beeld van Jerusalem over de Kerk van Christus, waarin de volken hunne woonplaats zullen zoeken, d.i. waartoe zij zullen overgaan na het verlaten van den afgodendienst en waarin zij den Koning van Israël, den Messias, zullen aanbidden.</div>
<div id="n1628">Vgl. I 13 en IV 6.</div>
<div id="n1629">Vgl. IV 20.</div>
<div id="n1630">Vgl. IV 5.</div>
<div id="n1631"><hi type="italic">Zijne</hi>, d.i. van Ninive. Dit vers komt in de Grieksche handschriften niet voor, maar in de plaats daarvan wijst Tobias, om zijne kinderen tot het beoefenen der werken van barmhartigheid aan te sporen, op eene geschiedenis zijner verwanten. Een van hen. Nadab, had Achicharus, die hem had opgevoed, willen dooden. Maar omdat deze barmhartig jegens Tobias geweest was (zie I noot 20), ontsnapte nij aan de hinderlaag, waarin Nadab zelf den dood vond.</div>
<div id="n1632">Vgl. IX 11; Job. XLII 16. Daar Tobias, de zoon, een hoogen leeftijd bereikte en men in het Oosten vroeg huwt, kon hij gemakkelijk zijne kinderen tot in het vijfde geslacht zien.</div>
<div id="n1633">Omdat zij overtuigd waren, dat God in den hemel zijn deugdzaam leven zou beloonen. Volgens den Griekschen tekst is de jonge Tobias te Ecbatana gestorven en begraven. Hij werd volgens de Vulgaat 99, volgens verschillende Grieksche teksten en de Syrische vertaling 107, volgens de Itala en het Sinaïtisch handschrift 117, volgens <hi type="italic">Gr. A</hi> en de Armenische vertaling 127 jaren oud. Tusschen de inneming van Samaria (vgl. I 2 en 11), omstreeks welken tijd hij geboren werd, en de verwoesting van Ninive, welke hij volgens de overige teksten nog beleefde, verliepen ten naaste bij 115 jaren.</div>
<div id="n1634">Volgens XIV 6 bestond het geslacht van den Ammoniet Achior, die ten tijde van Judith met de zijnen bij het volk Gods werd ingelijfd, ‘nog tot op den dag van heden’. Volgens XVI 31 vierden de Hebreën jaarlijks ook het feest van Judith's zegepraal ‘tot op den dag van heden’. Maar dit bericht komt alleen in de Vulgaat voor en is wellicht niet oorspronkelijk. Het zal moeten worden toegeschreven aan den Arameeschen bewerker van het boek, wiens tekst Hiëronymus in het Latijn vertaalde.</div>
<div id="n1635">De benaming komt te dikwerf voor (in den Griekschen tekst 20, in de Vulgaat 17 maal), om als niet van den schrijver afkomstig te mogen worden aangezien.</div>
<div id="n1636">Een hunner verplaatst ze zelfs in den tijd van den Romeinschen keizer Adrianus, toen het Boek Judith reeds lang bestond.</div>
<div id="n1637">Zie de aanteekeningen op IV 1 en V 22 en 23. Voorloopig zij hier reeds opgemerkt, dat de Vulgaat-tekst van Judith zeer onvolledig is in vergelijking met den Griekschen. Er ontbreekt ongeveer een vijfde gedeelte.</div>
<div id="n1638">Alleen weet de Perzische geschiedenis te verhalen van eenige Joodsche oproeren, die spoedig gedempt werden.</div>
<div id="n1639">Zie vooral I 7-10 met de aanteekeningen en inzonderheid het in I noot 7 over den naam <hi type="italic">Judea</hi> gezegde.</div>
<div id="n1640">Als ware hij een onzichtbaar getuige geweest van alles, verhaalt de schrijver niet alleen, hoe Judith zich voor hare onderneming tooit (X 1-4) en wat zij in de eenzaamheid van haar dakkamer bidt en verricht (IX 1-16), maar ook, wat er voorvalt in den geheimen raad van Nabuchodonosor (II 3), wat deze alles aan Holofernes opdraagt (II 8-12 Gr.) en wat de krijgslieden van laatstgenoemde bij de verschijning van Judith zeggen (X 18).</div>
<div id="n1641">Zie X 19 Gr. Vulg. (v. 18) laat de scherts niet tot haar volle recht komen.</div>
<div id="n1642">IX 2-16. In de Vulg. ging de metrische bouw van het gebed grootendeels verloren, niet echter in Gr. Zie onze vertaling naar Gr. in de aanteekeningen. Mogelijk is ook Judith's zege- en lofzang (XVI 1-20) door den schrijver gedicht.</div>
<div id="n1643">Zie I noot 7, waar de vraag wordt behandeld, of en in hoeverre de inhoud van hoofdst. I en II past in de regeering van Xerxes.</div>
<div id="n1644">Zie Isai. XLI 1-4, 25-27, XLIV 24-28, LXV 1-13.</div>
<div id="n1645">Zie over korte Joodsche opstanden de noot op II 4.</div>
<div id="n1646">In zijne Voorrede òp Judith zegt hij: ‘Liber Judith.... <hi type="italic">Chaldaeo sermone</hi> (in het Arameesch) <hi type="italic">conscriptus</hi> inter historias computatur’.</div>
<div id="n1647">Sepositis occupationibus, quibus vehementer coarctabar, huic <hi type="italic">unam lucubratiunculam</hi> dedi, <hi type="italic">magis sensum e sensu</hi>, quam ex verbo verbum transferens. <hi type="italic">Multorum codicum varietatem vitiosissimam amputavi: sola ea</hi>, quae <hi type="italic">intelligentia integra in verbis Chaldaeis</hi> invenire potui, Latinis expressi.</div>
<div id="n1648">Er ontbreekt in de Vulgaat ongeveer een vijfde gedeelte van Gr. Daarentegen leidden de uitlatingen en misvattingen herhaaldelijk, gelijk b.v. in het gebed van Judith (IX 2-19), tot minder passende toevoegsels. Niettemin kan worden gezegd, dat de afwijkingen der Vulgaat betrekking hebben, niet op wat in het boek de hoofdzaak is, maar op bijzaken.</div>
<div id="n1649">Hoofdst. I Vulg. verschilt veel van Gr., reeds in den aanhef. Naar Gr. luidt v. 1: ‘In het twaalfde jaar der heerschappij van Nabuchodonosor, die heerschte over de Assyriërs te Ninive, de groote stad (v. 5 <hi type="italic">a</hi> Vulg.), <hi type="italic">in de dagen van</hi> Arphaxad, die heerschte over de Meden te Ecbatana’ (van de onderwerping veler volken door dezen is hier geen sprake). Dan volgt v. 2-4 als <hi type="italic">tusschenzin</hi> het bericht over de bevestiging van Ecbatana (v. 1 <hi type="italic">b</hi>-4 Vulg), waarna v. 5 aldus vervolgt: ‘<hi type="italic">In die dagen nu</hi> voerde Nabuchodonosor krijg met Arphaxad’ (zie noot 3). Laat men den tusschenzin en <hi type="italic">in die dagen nu</hi> weg, dan vormt v. 1, dat op zich zelf geen volledigen zin uitmaakt, met v. 5 één welgebouwden volzin, die het boek passend opent met een tijdsbepaling, ontleend aan den regeeringstijd van Nabuchodonosor, een hoofdpersoon in het verhaal. De tusschenzin is derhalve een reeds in den Hebreeuwschen tekst aangebrachte glosse. Blijkbaar heeft de Arameesche bewerker (zie de Inleiding) den door de glosse misvormden aanhef doorzichtiger willen maken. Te dien einde veranderde hij de volgorde der verzen en maakte hij den tusschenzin tot hoofdzin. Dit had ten gevolge, dat een voegwoord <hi type="italic">(itaque)</hi> uit v. 5 werd verschoven naar v. 1 en zoo den schijn wekt, als ware het boek geen zelfstandig geschrift; voorts dat de hoofdpersoon (Nabuchodonosor) op den achtergrond treedt, en dat eindelijk het bericht over de bevestiging van Ecbatana, dat aan het oorspronkelijke geschrift vreemd was, zich als een feit van gewicht voordoet. Zoo blijkt reeds uit den aanhef van ons boek, dat Gr. den oorspronkelijken tekst getrouwer weergeeft dan Vulg.</div>
<div id="n1650">De tusschenzin (zie noot 1) luidt naar Gr., met behulp van gr. en Vet. Lat. verbeterd: ‘En hij (Arphaxad) bouwde <hi type="italic">bij</hi> Ecbatana <hi type="italic">muren in het rond</hi> uit behouwen steenen, welke <hi type="italic">drie el hoog bij zes el lang waren</hi> (de niet zichtbare dikte wordt niet vermeld), en hij maakte het muurwerk zeventig el hoog en vijftig el dik. 3. En hij richtte de torens daarvan (van het muurwerk) bij de poorten daarvan op, honderd el hoog, en maakte hun <hi type="italic">onderbouw zestig</hi> el breed. 4. En hij maakte de poorten daarvan als <hi type="italic">wachtpoorten</hi> (pylâs diegeiromenâs, gr.) <hi type="italic">tot eene hoogte van zestig el</hi> en hare breedte veertig el, (dienende) voor <hi type="italic">de uitvallen van de legermacht zijner ruiterij en zijner krijgswagens en voor de rijen zijner voetknechten</hi>’ (naar eene lezing van gr.). Aan <hi type="italic">van de legermacht zijner ruiterij</hi> beantwoordt Gr.: ‘dynameôs dynatôn aytoy’, d.i. Hebr. ‘chajil ʽabbiraw’. ʽ<hi type="italic">Abbir</hi> beteekent ‘machtig’ (dynatos), maar het meervoud ʽ<hi type="italic">abbirim</hi> ook ‘krijgsrossen’. Dat ontging den Griekschen vertolker. - Het hier bedoelde <hi type="italic">Ecbatana</hi> was de in Noord-Medië gelegen stad van dien naam, op Assyrische monumenten <hi type="italic">Agam(a)tanu</hi>, op Perzische <hi type="italic">Haghmatana</hi> genoemd. Zij was de hoofdstad van Medië en tijdens de Perzische heerschappij eene der koninklijke residenties. Aanzienlijke overblijfselen zijn nog aanwezig op de ellipsvormige hoogte <hi type="italic">Takti Soleiman</hi> bij Hamadan. Volgens Polybius (X 27, 3) was de stad zelve zonder muren, haar burg echter ‘op verbazingwekkende wijze ter verdediging uitgerust’. Ten tijde van Herodotus (I 98) bestond die burg uit het paleis en de schatkamer, door een <hi type="italic">zevenvoudigen</hi> muur omsloten, en staken de zeven muren alleen met hunne verschillend gekleurde tinnen de een boven den ander uit. Met behulp van deze berichten kan men onze plaats wel het best als volgt verklaren. Arphaxad bouwde <hi type="italic">bij</hi> de (niet ommuurde) stad de geweldige sterkte, welker zeven muren, gemeten van den voet van den buitensten tot den rug van den binnensten, 70 el hoog waren en te zamen met de tusschenruimten een terrein van 50 el breedte innamen. De poorten, welker aantal niet genoemd wordt, vormden een alle zeven muren doorsnijdenden, dus 50 el langen, rechten gang van 60 el hoogte bij 40 el breedte. Op de voorof buitenzijde der poorten verhief zich een 100 el hooge toren, welks vermoedelijk boven den buitenmuur uitstekende onderbouw met zijne breedte van 60 el de breedte der poort (40 el) aan weerszijden met 10 el overtrof. Daarop konden de reien der voetknechten post vatten om aanvallen af te slaan, terwijl de breede gang aan de ruiters en krijgswagens gelegenheid bood, om uitvallen te doen.</div>
<div id="n1651">Lees v. 5 en 6 <hi type="italic">a</hi> naar Gr.: ‘5. <hi type="italic">In die dagen nu</hi> voerde Nabuchodonosor krijg met Arphaxad in de Groote Vlakte in de landstreek van Ragau’. Van een zegepraal van den eerste op den tweede is hier terecht nog geen sprake (zie noot 4). De <hi type="italic">Groote Vlakte</hi> is het ten zuiden van de Kaspische Zee gelegen tafelland, dat het noordelijk gedeelte van Medië uitmaakte. Naar de hoofdstad <hi type="italic">Raga</hi>, vermoedelijk het tegenwoordige met bouwvallen bedekte veld <hi type="italic">Rai</hi>, 10 kilometer zuidoostelijk van Teheran, (Tob. I 16 <hi type="italic">Rages)</hi>, reeds in de Zendavesta vermeld, heette die landstreek <hi type="italic">Rhagiana.</hi> Een afschrijver veranderde vermoedelijk <hi type="italic">Raga</hi> volgens Gen. XI 8 in <hi type="italic">Ragau.</hi></div>
<div id="n1652">De tekst van Vulg. is hier zeer onvolledig, die van Gr. op enkele punten foutief. Men zal de plaats naar Gr. met eenige verbeteringen aldus mogen lezen: ‘6. <hi type="italic">Toen kwamen tot hem samen allen, die het Bergland</hi> (tên Oreinên) <hi type="italic">bewoonden, en allen, die woonden aan</hi> den Eufraat, den Tigris en den <hi type="italic">Choaspes;</hi> en <hi type="italic">hun aanvoerder was</hi> Arioch, de koning der <hi type="italic">Elymeën. En er kwamen zeer vele volken samen in de slagorde der kinderen van Chaldoe</hi>’. Voor <hi type="italic">Choaspes</hi> heeft Gr. verkeerdelijk <hi type="italic">Hydaspes (Jadason</hi> der Vulg. komt elders geheel niet voor). De <hi type="italic">Hydaspes</hi>, een rivier in het ver verwijderde Indië, kan hier niet bedoeld zijn, wel de <hi type="italic">Choaspes</hi>, linker zijrivier van den Schatt-el-Arab, in zijn bovenloop langs Susa stroomend. In het Syrisch heet zij <hi type="italic">Oelai</hi> (Dan. VIII 2), thans <hi type="italic">Kerkha.</hi> Voor <hi type="italic">en hun aanvoerder was</hi> heeft Gr. het onbegrijpelijke <hi type="italic">kai pediôi</hi> (Lat. <hi type="italic">in campo).</hi> Hoogstwaarschijnlijk las de vertaler daar <hi type="italic">we-sjawê (sjawê</hi> is een archaïstisch woord (zie Gen. XIV 17) voor ‘vlakte’), dat verschreven was uit <hi type="italic">we-sarhêm</hi>, d.i. ‘en hun aanvoerder was’. Voor Gr. <hi type="italic">Cheleoyd</hi>, gr. <hi type="italic">Cheleoyl</hi>, vermoeden wij als oorspronkelijke lezing <hi type="italic">Chaldoy</hi>, d.i. het Babylonische <hi type="italic">Kaldoe.</hi> - Ter verklaring der plaats het volgende. In den oorlog tusschen Nabuchodonosor en Arphaxad komen verschillende van eerstgenoemde afhankelijke volken onder een eigen aanvoerder laatstgenoemde te hulp, niet, naar velen meenen, omgekeerd. Die volken bewonen <hi type="italic">het Bergland</hi>, d.i. de oostelijk van <hi type="italic">den Tigris</hi> gelegen bergstreken, en het laagland aan den benedenloop der genoemde drie rivieren. Hun aanvoerder wordt <hi type="italic">Arioch</hi> genoemd. Dit is een uit Gen. XIV 1, 4 en 9 (zie noot 1 ald.) bekende naam, welke in Babylonische opschriften <hi type="italic">Eri-Akoe</hi> luidt. De Arioch van Gen. was koning van <hi type="italic">Ellasar</hi> (Larsa), dat in het hartje van het eigenlijke Chaldea ligt. De Eri-Akoe der genoemde opschriften was zoon van Koedoer-Maboeg, koning van <hi type="italic">Elam</hi>, het bekende, meer oostelijk gelegen oude koninkrijk, en werd na zijns vaders dood zelf koning van Elam. Naar de lezing van Gr. was onze Arioch koning der <hi type="italic">Elymeën</hi>, d.i. van <hi type="italic">Elam</hi>, terwijl hij naar de lezing van Vulg. <hi type="italic">(Elicorum)</hi> koning van <hi type="italic">Ellasar</hi> zou kunnen geweest of genoemd zijn; zie verder noot 7. De zeer vele volken, welke zich met Arphaxad tegen Nabuchodonosor vereenigden, worden saamgevat in de benaming ‘kinderen van <hi type="italic">Chaldoe</hi>’, d.w.z. het volk der Chaldeën. - De onmogelijke plaatsbepaling van v. 6 Vulg.: ‘in de groote vlakte, welke Ragau heet, bij den Euphraat’ enz., is vermoedelijk te wijten aan een verschrijving van den Arameeschen tekst. Vs. 5 en 6 zullen daar hebben geluid: ‘In het twaalfde jaar.... beoorloogde Nabuchodonosor.... Arphaxad en nam hem gevangen in de groote vlakte, welke Ragau heet. En <hi type="italic">tot hem</hi> (Arphaxad) <hi type="italic">waren gekomen zij die woonden</hi> aan den Euphraat’ enz.</div>
<div id="n1653">Volgens v. 5 Vulg. heeft Nabuchodonosor Arphaxad reeds gevangen genomen. Door die zegepraal sterk en trotsch geworden zendt hij nu (v. 7-10 Vulg.) gezanten naar het Westen, om daar <hi type="italic">schatting en eerbewijzing</hi> te eischen (v. 11). Maar in Gr., waar nog van geen overwinning sprake was, komt v. 7 <hi type="italic">a</hi> Vulg. niet voor. Daar laat Nabuchodonosor de vasalvolken <hi type="italic">te hulp roepen</hi> (zie in noot 7 v. 11 Gr.). Naar het schijnt is v. 7 <hi type="italic">a</hi> Vulg. verkeerd begrepen herhaling van v. 6 Gr., ofwel mislukte navolging van v. 16 Gr.</div>
<div id="n1654">Het bondgenootschap der ‘kinderen van Chaldoe’ met Arphaxad dwingt Nabuchodonosor, zijne vasalvolken van het Westen <hi type="italic">te hulp</hi> (zie in noot 7 v. 11 naar Gr.) te roepen. Lees v. 7-9 ten deele naar Gr. en ten deele naar gr. met verbetering van eenige verschreven eigennamen: ‘7. Toen zond Nabuchodonosor tot allen, <hi type="italic">die Persis bewoonden, en (tot) allen, die woonden naar (den kant van) de avondgewesten</hi>, (tot) wie in Cilicië en Damascus woonden, op den Libanon, <hi type="italic">en (tot) allen</hi>, <hi type="italic">die woonden langs de Zeekust</hi>, 8. en (tot) de volken (woordelijk <hi type="italic">tot die van</hi> de volken, d.w.z. tot de heidenen) van den Carmel en <hi type="italic">van Galaäd en (tot) wie in Opper-Galilea en</hi> in de groote vlakte Esdrelon woonden, 9. en (tot) wie (woonden) in Samarië en over den Jordaan tot aan Jerusalem <hi type="italic">en te Betane en te Chelus en te Cades en aan de Beek van Egypte en te Taphnes en te Ramses</hi> en in het gansche land <hi type="italic">Gessen</hi>, 10. <hi type="italic">totdat men komt boven Tanis en Memphis</hi>, <hi type="italic">en (tot) allen</hi>, <hi type="italic">die in Egypte woonden</hi>, totdat men komt aan de grenzen van Ethiopië’. De boden gaan van Ninive uit, naar het schijnt, in drie groepen. De eerste gaat oostwaarts naar <hi type="italic">Persis</hi>, het eenige land, dat daar niet in opstand was gekomen. De tweede vertrekt in noordwestelijke richting en bezoekt <hi type="italic">Cilicië</hi>, het land van het Taurus-gebergte met de daaraan gelegen kust, verder <hi type="italic">Damascus</hi>, Syrië van Damascus (zie II Reg. VIII 5), <hi type="italic">den Libanon</hi>, het Syrische bergland, <hi type="italic">de Zeekust</hi>, d.i. de oostkust der Middellandsche Zee (vgl. II 25), voorts de noordelijke helft van het eigenlijke Palestina, te weten den <hi type="italic">Carmel</hi>, aan de zeekust, en <hi type="italic">Galaäd (Cedar</hi> der Vulgaat, zie Ps. CXIX 5, schijnt schrijffout), over den Jordaan, met wat tusschen beide en meer naar het zuiden ligt: <hi type="italic">Opper-Galilea</hi> (vgl. Tob. I 2) en <hi type="italic">de vlakte Esdrelon</hi> (zie Judic. V 19) <hi type="italic">en Samarië.</hi> De derde groep eindelijk gaat zuidwestwaarts naar het land <hi type="italic">der Moabieten en Ammonieten</hi> (zie hierachter in noot 7 v. 12 Gr.), voorts <hi type="italic">over den Jordaan</hi> door Judea <hi type="italic">tot aan Jerusalem</hi> en verder, in zuidelijke richting haar weg vervolgend, naar <hi type="italic">Betane</hi>, het oude, ten zuiden van Jerusalem gelegen Bethanoth of Aïn, en <hi type="italic">Chelus</hi>, d.i. Elisa, heden Khalasj, zuidwestelijk van Bersabeë. Dan bereiken zij <hi type="italic">de Beek van Egypte</hi>, heden Wadi-el Arisj (zie Jos. XIII noot 4). Hun tocht door gansch Egypte wordt in dier voege aangeduid, dat zij uitgaan van het Deltaland, waarin <hi type="italic">Taphnes</hi>, het tegenwoordige Tell Defenneh, <hi type="italic">Ramses</hi> (zie Exod. I 11), <hi type="italic">het gansche land Gessen</hi> en <hi type="italic">Tanis</hi> lagen; dan trekken zij tot <hi type="italic">Memphis</hi>, en eindelijk van daar verder tot aan <hi type="italic">de grenzen van Ethiopië.</hi> Van de hier gebezigde namen wijst vooral <hi type="italic">Opper-Galilea</hi> op den laten oorsprong van het boek. Al de genoemde landstreken waren op verschillende tijden afhankelijk, eerst van Assyrië, later van Perzië.</div>
<div id="n1655">Ook v. 10-12 Vulg. zijn naar het Gr. zeer onvolledig. Men leest in gr.: ‘11. En al de bewoners <hi type="italic">van de gansche aarde</hi> versmaadden het woord van Nabuchodonosor, den koning der Assyriërs, <hi type="italic">en zij kwamen niet tot hem ten krijg</hi>, <hi type="italic">omdat zij hem niet vreesden</hi>, <hi type="italic">maar hij voor hen was als een gelijke.</hi> En zij zonden zijne gezanten ledig met oneer heen (vgl. Marc. XII 3; Luc. XX 10 en 11). 12. Toen ontstak Nabuchodonosor in hevigen toorn tegen dat gansche land en zwoer bij zijn troon en zijn koningschap, dat hij (later) zou straffen het gansche gebied van Cilicië en Damascêne en Syrië (den Libanon), het zou uitroeien met zijn zwaard, en allen, die woonden in het land Moab, en de kinderen van Ammon (aanvulling van de opsomming v. 7-10 Gr., waar de <hi type="italic">Moabieten</hi> en <hi type="italic">Ammonieten</hi> niet genoemd werden) en geheel Judea (de bij Grieken en Romeinen gebruikelijke benaming van het door de Joden bewoonde land, het eerst voorkomend in het fragment van Klearchos van Soli (omstreeks 320 v.Chr.), in I Mach. afwisselend met het meer Hebreeuwsche <hi type="italic">Juda</hi>, in II Mach. daarentegen uitsluitend gebezigd) en alle in Egypte wonenden, totdat men komt aan het land der twee meren (van den Witten en van den Blauwen Nijl, welke nog heden den naam <hi type="italic">meer</hi> (bahr) dragen). 13. En hij stelde zich <hi type="italic">met zijne (eigen) macht</hi> tegen koning Arphaxad <hi type="italic">in het zeventiende</hi> jaar en verwon hem in den strijd en vernietigde de gansche macht van Arphaxad en al zijne paarden en al zijne wagens 14. en vermeesterde zijne steden. En hij kwam tot Ecbatana en vermeesterde hare torens en plunderde hare pleinen en haren tooi en stelde haar tot (een voorbeeld van) schande. 15. En hij nam Arphaxad gevangen in de bergen van Ragau en doorboorde hem met zijne speren en verdelgde hem tot op dezen dag (elliptische uitdrukking, welke zeggen wil, dat alle opstand van Medië nu voor goed onderdrukt was; vgl. XIV 6 en XVI 30). 16. En hij keerde terug <hi type="italic">naar Ninive</hi> (volgens eene lezing van Vet. Lat. in plaats van het niet passende <hi type="italic">met hen)</hi>, hij en al wat zich bij hem had aangesloten <hi type="italic">(pâs ho symmiktos aytoy</hi>, d.i. de geheele menigte, welke op buit belust met hem was medegetrokken; zie in II noot 6 v. 20 naar Gr.) en eene zeer groote menigte van krijgslieden. En daar (te Ninive, zooeven genoemd) leefde hij in vermaak en brasserij, hij en zijn leger, honderd en twintig dagen lang’. Het v. 13-16 verhaalde toont veel overeenkomst met een gedeelte van het bekende opschrift van Darius I Hystaspis bij Behistan. De Perzische koning verhaalt daar, hoe kort na zijne overwinning op den Magiër Gaumata (Pseudo-Smerdes) en zijne troonsbeklimming (521) er alom in zijn rijk opstanden uitbraken, ook in Medië. Zijn bericht over de demping van dien opstand begint hij aldus: ‘Een man, <hi type="italic">Phrawartisj</hi> genaamd, een Mediër, verhief zich in Medië. Tot het volk sprak hij: Ik ben Khsjatrita van het geslacht van Uwakhsjtra (Cyaxares, bekend voormalig koning van Medië). Toen viel het Medische (krijgs) volk, dat in het paleis (vermoedelijk de boven beschreven vesting van Ecbatana) was, van mij af. Zij gingen over tot dien Phrawartisj; hij werd koning van Medië’. Volgens zijn verder verhaal zond Darius van Babel uit zijn veldheer Widarna naar Medië, die den opstandeling slag leverde bij Marus (het latere Marg), zonder hem geheel te overwinnen (einde 521). De Perzen wachtten toen in een verschanst kamp bij Kampada (het tegenwoordige Tsjamabatan) de komst des konings af. Deze verscheen (September 519), na andere opstandelingen te hebben bedwongen, en versloeg Phrawartisj bij Koendoeroes (thans Koendoer bij Kazwin); maar deze ontkwam naar <hi type="italic">Raga.</hi> Daar werd hij ingehaald en gevangen genomen. Nadat men hem neus, ooren en tong had afgesneden, werd hij een tijd lang geketend vastgelegd aan de poort van het koninklijk paleis en eindelijk te Ecbatana op een paal gestoken en gedood. Verder verhaalt Darius in hetzelfde opschrift, dat tijdens of kort na zijn oorlog met Arphaxad een Armeniër, <hi type="italic">Arakha</hi> geheeten, zich onder den naam Nabuchodonosor als koning van Babylon, de hoofdstad van het toenmalige ‘Chaldea’, opwierp, maar evenals Phrawartisj door hem overwonnen en gedood werd. - Naar allen schijn slaat hetgeen onze schrijver over Nabuchodonosor, Arphaxad en Arioch verhaalt, op deze oorlogen van Darius met Phrawartisj en Arakha. Mogelijk is <hi type="italic">Arphaxad</hi> (Hebr. <hi type="italic">Arpakhsjad</hi>, Gen. X 22) ontstaan uit <hi type="italic">Phrawartisj: A</hi>phrawart - A<hi type="italic">rp</hi>hawa<hi type="italic">d</hi> - Arpha<hi type="italic">khsj</hi>ad), of uit <hi type="italic">Uwakhsjtra</hi> (Cyaxares): Awakhsjt<hi type="italic">r</hi> - Awaksja<hi type="italic">r</hi> - Awaksja<hi type="italic">d</hi> - A<hi type="italic">rpa</hi>ksjad - en is <hi type="italic">Arioch</hi> naar Gen. XIV 1 veranderde vorm van <hi type="italic">Arakha.</hi> Wellicht luidde het attribuut van Arioch, thans ‘koning der Elymeën’ (Gr.) of ‘der Eliciërs’ (Vulg., misschien is <hi type="italic">Elicorum</hi> wel 2<hi type="super">de</hi> naamval van een <hi type="italic">plaats</hi>naam), oorspronkelijk ‘koning der <hi type="italic">Armeniërs</hi>’. Hoe dit zij, het verhaal van den oorlog tusschen Nabuchodonosor en Arphaxad schijnt eene herinnering aan deze oorlogen van Darius met Phrawartisj en Arakha. Nu had echter de hoofdgebeurtenis van ons boek niet in de dagen van Darius, maar hoogstwaarschijnlijk onder de regeering van <hi type="italic">Xerxes</hi> plaats (zie de Inleiding). De ons vrijwel bekende geschiedenis van diens regeering verbiedt ons te onderstellen, dat hij een soortgelijken geweldigen opstand van Medië had te dempen als zijn voorganger. Onze schrijver motiveert dus de uitzending van Holofernes door diens koning met een oorlog, die feitelijk onder den voorganger van dien koning plaats had. Misschien waren in de bron van den schrijver of in de overlevering Darius en Xerxes tot één koning ineengesmolten, zooals wel meer geschiedde, gelijk b.v. bij Flavius Josephus Xerxes en Artaxerxes. Maar mogelijk maakte de schrijver van Darius en Xerxes <hi type="italic">opzettelijk</hi> één persoon. Hij wilde en kon nu eenmaal geen echte namen noemen en vatte daarom beiden samen onder den fictieven naam Nabuchodonosor. Als oorzaak van de zending van een Perzisch leger in de dagen van Judith beschouwt hij de weigering der Westersche volken, om Perzië te helpen bij zijn vorige moeilijkheden. Dit stelt hij op dichterlijke wijze zoo voor, dat Nabuchodonosor toen zwoer, het Westen te straffen (v. 12), en dat dit besluit thans wordt uitgevoerd. Hoe dit zij, in elk geval past hetgeen de schrijver verhaalt over de aanleiding van de uitzending van Holofernes door Nabuchodonosor ook vrijwel in de regeering van Xerxes. Deze toch had in zijn 12<hi type="super">de</hi> regeeringsjaar reeds zijn bekende groote nederlagen in Griekenland geleden. Het is nu geenszins onwaarschijnlijk, maar wordt zelfs door de nieuwe geschiedschrijvers van Perzië aangenomen, dat ten gevolge van die nederlagen alom opstanden in zijn rijk uitbraken, welke hij slechts met moeite onderdrukte. Met die troebelen zal de strooptocht van Holofernes wel in verband staan. Maar een zuiver historische voorstelling van zaken hebben wij in de inleiding van Judith zeker niet te zien. - De Grieksche geschiedschrijver Herodotus verhaalt (I 102) van een koning <hi type="italic">Phraortes</hi> (d.i. <hi type="italic">Phrawartisj)</hi>, die de voorganger zou zijn geweest van Cyaxares en die onder den Assyrischen koning Assurbanipal zou geleefd hebben. Hij zou tegen de Assyriërs zijn opgetrokken, doch daarbij slag en leven verloren hebben. Volgens sommige geschied vorschers zou dit verhaal niets anders zijn dan een weerklank van de geschiedenis van Phrawartisj onder Darius I, die in de overlevering, door Herodotus opgevangen, naar vroegere tijden zou verschoven zijn. Zoodanige overlevering zou de grond ook kunnen zijn van de verplaatsing van het verhaal in het Boek Judith naar den Assyrischen tijd.</div>
<div id="n1656">Voor <hi type="italic">het dertiende</hi> heeft Gr. ‘het <hi type="italic">acht</hi>tiende jaar’; voor <hi type="italic">dat hij wraak zoude nemen:</hi> ‘het gansche land te bestraffen naar hij gezegd had’. De oorlog had naar het Gr. vijf jaar geduurd, van het 12<hi type="super">de</hi> tot het 17<hi type="super">de</hi> jaar des konings (I 1 en 13 Gr.); merkwaardig is het dat de oorlog met Phrawartisj begon omstreeks het 2<hi type="super">de</hi> en die met Arakha eindigde omstreeks het 7<hi type="super">de</hi> jaar (herfst 516) van Darius. Nabuchodonosar gaat op den 22<hi type="super">sten</hi> dag der lentemaand van het volgende jaar, zijn 18<hi type="super">de</hi>, uitvoering geven aan hetgeen hij <hi type="italic">in zijn 12<hi type="super">de</hi> jaar</hi> heeft gezworen. De Vulg. geeft naar den Arameeschen tekst aan den in 't kort vermelden oorlog slechts één jaar en laat zoo de verdere gebeurtenissen in het 13<hi type="super">de</hi> jaar volgen. <hi type="italic">In het huis van Nabuchodonosor</hi>, d.i. in zijn geheimen raad; zie v. 2.</div>
<div id="n1657">De <hi type="italic">geheime raad</hi> des konings is eene aan het <hi type="italic">Perzische</hi> rijk eigene instelling, welke haar oorsprong aan Darius I te danken had. De leden werden genomen uit de geslachten der zes edelen, die hem hadden bijgestaan om Pseudo-Smerdes ten val te brengen.</div>
<div id="n1658">Naar Gr.: ‘En hij legde hun met eigen mond geheel bloot de gansche boosheid van het land. Toen besloten zij, alle vleesch te verderven (het land te kastijden door een moord- en strooptocht, gelijk het vervolg leert), en zij stemden in met het woord van zijnen mond’.</div>
<div id="n1659">Gr.: ‘4. En het geschiedde, <hi type="italic">toen hij de vergadering gesloten had</hi>, dat koning Nabuchodonosor Holofernes riep, den opperbevelhebber van zijn leger, <hi type="italic">die de tweede na hem was</hi>, en tot hem zeide’. <hi type="italic">Holofernes</hi> is een Iranische naam in Grieksche uitspraak. Een Cappadocische vorst <hi type="italic">Oropharna</hi>, die tot het leger van Artaxerxes III behoorde, dempte in 353 v. Chr. een Joodschen opstand. Hetzelfde deed enkele jaren later een berucht Perzisch eunuch, met name <hi type="italic">Bagoas.</hi> Dien naam (Vulg. <hi type="italic">Vagao)</hi> draagt ook de eunuch van Holofernes (XII 10). Op grond daarvan vermoeden sommigen, dat de hoofdgebeurtenis van ons boek zich in het tijdperk van Artaxerxes III afspeelde. Maar ten onrechte (zie de Inleiding). Niet onmogelijk echter is het, en zelfs niet onwaarschijnlijk, dat de overlevering omtrent de door den Cappadocischen vorst en den beruchten eunuch gedempte opstanden en die omtrent de gebeurtenis uit Judith's tijd ineengeloopen waren, zoodat de schrijver de twee eerstgenoemden handelend liet optreden in zijn verhaal over de daad van Judith. <hi type="italic">Die de tweede na hem was.</hi> De hoogste ambtenaar der Perzische koningen heette ‘het oog des konings’; hij had het oppertoezicht over het bestuur des rijks en alle ambtenaren, en zijne plaats was naast den koning, ook in den slag.</div>
<div id="n1660">De toespraak luidt volledig naar gr.: ‘5. Dit zegt de groote koning, de beheerscher der gansche aarde: Zie, gij zult heengaan van mijn aangezicht en met u nemen mannen vertrouwend op hunne kracht, honderd en twintig duizend voetknechten en een menigte van paarden met twaalf tienduizendtallen (naar v. 15 Gr. zeker te lezen “twaalf <hi type="italic">duizend</hi>”) ruiters. 6. En gij zult uittrekken tegen (ter kastijding van) de gansche aarde naar zonsondergang (tegen het gansche Westen), omdat zij ongehoorzaam geweest zijn aan het woord van mijnen mond. 7. En gij zult hun bevelen, <hi type="italic">aarde en water gereed te houden</hi>, dewijl ik in mijne verbolgenheid over hen zal komen en geheel den aardbodem zal bedekken met de voeten van mijne legermacht en hen zal overleveren ter plundering. 8. Dan zullen hunne gekwetsten hunne rotsspleten en bergbeken vullen, en de buiten hare oevers gaande rivier zal worden gevuld met hunne lijken. 9. En (dan) zal ik, wie ik van hen gevangen neem, wegvoeren naar de vestingen der gansche aarde. 10. Maar gij, trek uit en neem vooraf voor mij hun gansche land. En zoo er zich aan u overgeven, zult gij hen voor mij bewaren tot den dag van hun verhoor. 11. Maar wat de weerspannigen betreft, uw oog aarzele niet (d.i. aarzel niet), hen over te leveren ten doode en ter plundering in het gansche land. 12. Zoo waar ik leef en de macht van mijn koningschap (het volgende ontbreekt in Gr.): ik heb het gezegd en zal het volbrengen met mijne handen. 13. Gij dan nu, vergeet geen enkel van de woorden uws meesters, maar <hi type="italic">volbreng ze tot het laatste</hi> en talm niet het uit te voeren’. Wat Nabuchodonosor v. 7 zegt, doet noodzakelijk denken aan den tijd der Perzische heerschappij. Het was een Perzisch gebruik, van de volken, welker onderwerping men verlangde, als teeken van onderwerping ‘aarde en water’ te eischen. De gezanten, die met dien eisch tot de volken kwamen, kondigden hun daardoor de komst van het leger aan, dat de weigerachtigen tot onderwerping zou dwingen. Zoo kondigde Darius I vóór de uitzending van Mardonius in 492 diens komst, en Xerxes, alvorens hij in 480 van Sardes oprukte, zijne eigen komst aan de Grieksche staten aan. Op dezelfde wijze zendt hier Nabuchodonosor Holofernes voor zich uit, echter niet enkel als gezant, maar ook als aanvoerder van een leger, om de <hi type="italic">ongehoorzame vasalvolken</hi> reeds vóór 's konings komst te <hi type="italic">tuchtigen</hi> en, zoo mogelijk, <hi type="italic">tot gehoorzaamheid terug te brengen</hi> (v. 10 <hi type="italic">a</hi>). Te dien einde moet hij met zijn leger het open land plunderend en vernielend afloopen. Zijn v. 11-27 Gr. beschreven tocht is dan ook feitelijk niets anders dan een haastige strooptocht, gedurende welken hij zich nergens ophoudt om de weerspannige groote steden te veroveren. Die te vermeesteren behoudt de koning zelf zich voor, waarbij hij dan te werk zal gaan op de v. 7-9 beschreven gruwelijke wijze. Zoo er zich van de schuldigen aan Holofernes overgeven, dan moet hij die bewaren voor het verhoor door den koning (v. 10 <hi type="italic">b</hi>). Maar waar hij op (licht te verwinnen) verzet stuit, moet hij moorden en plunderen zonder mededoogen. Dat hij zich stiptelijk houdt aan de bevelen zijns konings en ‘geen enkel van diens woorden vergeet’, blijkt vooral bij zijn komst naar de Syrische kust (zie III 7 en 8 naar Gr.).</div>
<div id="n1661">Vs. 7-11 luiden naar gr.: ‘14. Toen ging Holofernes heen van het aangezicht zijns konings en riep al de machthebbers en veldheeren en opzieners van het leger van Assur tot zich 15. en monsterde, naar hem zijn heer bevolen had, voor den tocht uitgelezen mannen (voetknechten), twaalf tienduizendtallen, en twaalf duizend bereden boogschutters, 16. en deelde hen in, gelijk men eene menigte krijgsvolk rangschikt. 17. En hij nam kameelen en ezels en muilezels voor hunne pakken in zeer groote menigte en schapen en runderen en geiten zonder tal voor hunne proviandeering 18. en fourage (graan) voor elken man in overvloed en zeer veel goud en zilver uit het huis des konings. 19. En hij rukte uit met zijne gansche macht tot den tocht, om koning Nabuchodonosor vooruit te gaan en het gansche avondland te bedekken met zijne wagens en ruiters en uitgelezen voetknechten (om door het gansche Westland een strooptocht te houden). 20. En talrijk als de sprinkhanen en het zand der aarde ging met hen mede het toegeloopen volk’ (dat op buit belust was; vgl. in I noot 7 v. 16 Gr. en in VII noot 2 v. 2 Gr.).</div>
<div id="n1662">Vs. 12-14 zijn in alle teksten erg bedorven en dientengevolge algemeen geheel verkeerd begrepen. Naar den verbeterden tekst van Gr. en gr. zal de plaats moeten luiden (de verbeteringen zijn door den druk onderscheiden): ‘21. En zij trokken uit van Ninive, drie dagmarschen ver ten O. van de vlakte van <hi type="italic">Beth-Ketilal</hi>, en hij legerde zich, van <hi type="italic">Beth-Ketilal</hi> (verder trekkend), nabij het gebergte ten N. van Boven-Cilicië. 22. En hij nam zijne gansche macht en trok van daar het gebergte in. 23. En hij verwoestte <hi type="italic">Paddan Melid.</hi> En hij plunderde de kinderen van <hi type="italic">Reseph</hi> en Ismaël, op de woestijn aan, ten Z. van het land der <hi type="italic">Hetheërs.</hi> En hij ging langs den Eufraat en trok door <hi type="italic">Aram</hi> en vernielde de hooge <hi type="italic">forten</hi> aan de rivier <hi type="italic">Apri</hi>, totdat hij kwam aan de zee’. Ter verklaring en rechtvaardiging van de voorgestelde lezing het volgende. Van Ninive uitgaande trekt het leger westwaarts en komt in drie dagen aan den oostkant eener vlakte, naar <hi type="italic">Beth-Ketilal</hi> (Gr. heeft <hi type="italic">Bectilath</hi>, Syr. <hi type="italic">Beth-Ketilath)</hi> genoemd. Daarmede is zeker de pleisterplaats bedoeld, welke Salmanassar II (in een bericht over een door hem in 854 v. Chr. gemaakten tocht, welke eveneens van Ninive westwaarts ging) <hi type="italic">Kitlala</hi> noemt. Naar Syr. doet vermoeden, heette zij in het Arameesch ‘Beth-Ketil<hi type="italic">al</hi>’. Van die plaats gaat Holofernes in noordelijke richting tot <hi type="italic">bij het gebergte ten N. van Boven-Cilicië</hi>, d.i. tot bij den Antitaurus, legert zich daar en doet dan, door den Antitaurus trekkend, een verwoestenden inval in <hi type="italic">Paddan Melid.</hi> Daarmede is bedoeld het Cappadocische taffelland van Melitene (Vulg. <hi type="italic">Melothi</hi>), dat op Assyrische monumenten <hi type="italic">Melid</hi>, thans. <hi type="italic">Melatia</hi> heet. De grondtekst had hier hoogstwaarschijnlijk ‘hap-paddan Melid’. <hi type="italic">Paddan</hi>, een woord van onzekere afkomst, gewoonlijk met ‘vlakte’ vertaald, wordt Gen. XXV 20, XXVII 2, 8 Hebr. en op zes verdere plaatsen uitsluitend, met of zonder toevoeging van <hi type="italic">Aram</hi>, gebezigd van de landstreek aan den Euphraat, vanwaar Abraham naar Chanaän kwam. Nu ligt ook Melatia in hetzelfde stroomgebied, maar meer noordelijk. Dat gewest zal daarom met de genoemde landstreek den algemeenen naam <hi type="italic">paddan</hi> gedeeld hebhen en naar zijne hoofdstad <hi type="italic">paddan</hi> of <hi type="italic">hap-paddan Melid</hi> geheeten hebben. De lezing van gr. <hi type="italic">to Phoyd kai Loyd</hi> maakt dit zeer waarschijnlijk. Zoo van <hi type="italic">hap-paddan Melid</hi> de <hi type="italic">m</hi> uitgevallen was en dientengevolge de <hi type="italic">n</hi> gelezen werd als <hi type="italic">vau</hi> (d.i. <hi type="italic">kai</hi>, <hi type="italic">en)</hi>, dan gaf de Grieksche vertaler volkomen getrouw met eigen vocalisatie weder wat hij las. De onderstelling, dat met <hi type="italic">Phoyd en Loyd</hi> Pisidië en Lydië bedoeld zouden zijn, mist allen grond. Zoo ver westwaarts laat de schrijver Holofernes zeker niet komen. De oorsprong van de lezing van Vulg. schijnt deze, dat de Arameesche vertolker in <hi type="italic">hap-paddan</hi> het Dan. XI 45 voorkomende Perzische woord ʼ<hi type="italic">appeden</hi> zag, dat volgens taalkundigen een op de hoogte staand bouwwerk of aanzienlijk kasteel beteekent. In plaats van <hi type="italic">har</hi> (gebergte) las hij vermoedelijk ʽ<hi type="italic">ir</hi> (stad), en zoo kregen wij de vrije vertaling: ‘<hi type="italic">effregit</hi> (voor <hi type="italic">praedavit</hi> of <hi type="italic">vastavit) civitatem opinatissimam</hi> Melothi’. Er is echter in de beschrijving van den <hi type="italic">stroop</hi>tocht volgens den juisten en welbegrepen tekst nergens sprake van verovering van burchten en sterke steden. Het slot van v. 12 Vulg. <hi type="italic">ascenditque.... munitionem</hi> is dan ook mislukte en nog wel dubbele vertaling van <hi type="italic">en hij nam zijne gansche macht. Ange</hi> bij <hi type="italic">ad magnos montes</hi> schijnt een verklarend toevoegsel, dat oorspronkelijk wel ‘A<hi type="italic">r</hi>ge’ luidde, naam van den hoogsten top van het Cappadocische bergland (thans Ardjeh-dagh). - Na de streek van Melid gaat Holofernes, naar het zuiden terugkeerend, het land der <hi type="italic">kinderen van Reseph en Ismaël</hi>, d.i. der Arabieren, plunderen. Dezen woonden <hi type="italic">op de</hi> (Arabische) <hi type="italic">woestijn aan</hi>, <hi type="italic">ten Z. van de Hetheërs. Hetheërs</hi> worden genoemd de bewoners der landstreek tusschen Euphraat, Taurus en Orontes. Voor <hi type="italic">Reseph</hi> (zie IV Reg. XIX 12; Isai. XXXVII 12) en <hi type="italic">Hetheërs</hi> heeft Gr. <hi type="italic">Rhasis</hi> en <hi type="italic">Cheleërs</hi>, zeer begrijpelijke schrijffouten. De kastijding der Arabieren brengt Holofernes (oostwaarts) weder aan den Euphraat. <hi type="italic">Langs</hi> den Euphraat trekt hij opwaarts tot ongeveer bij Charkamis, dan rukt hij westwaarts <hi type="italic">door (Voor-)Aram</hi>, d.i. het tusschen den Euphraat en de Syrische kust gelegen land, in de Septuagint steeds ten onrechte <hi type="italic">Mesopotamië</hi> genoemd, en vernielt ‘<hi type="italic">de hooge forten</hi> (schansen) <hi type="italic">aan de rivier Apri</hi>, <hi type="italic">totdat hij kwam aan de zee</hi>’. <hi type="italic">Apri</hi> is de Assyrische naam eener rivier, thans <hi type="italic">Afrin</hi> of <hi type="italic">Ifrin</hi> genoemd, die op den Antitaurus ontspringt en in zuidwestelijke richting loopt naar de <hi type="italic">Middellandsche Zee.</hi> Zooals bij de andere rivieren van Voor-Azië zullen ook bij den Apri de overgangen of veren door hooge schansen gedekt geweest zijn. Die laat Holofernes vernielen. Voor <hi type="italic">de hooge forten aan de rivier Apri</hi> heeft Gr. ‘de hooge <hi type="italic">steden</hi> aan de rivier <hi type="italic">Abrona</hi>’ (Syr. <hi type="italic">Jaboc</hi>, Vulg. <hi type="italic">Mambre).</hi> De Grieksche vertaler vergat, dat het Hebr. ʽ<hi type="italic">ir</hi> niet enkel stad, maar ook elke soort van sterkte of vesting (schans) beteekent (vgl. II Reg. XXIV noot 7). <hi type="italic">Abrona</hi> is (misschien eenigzins bedorven) schrijving van <hi type="italic">Apri.</hi> Geheel ten onrechte zien de meeste nieuweren in <hi type="italic">Abrona</hi> een verschrijving van <hi type="italic">Chaboras (Habor</hi>, zie IV Reg. XVII 6, XVIII 11; I Par. V 26), linker zijrivier van den Euphraat, en laten Holofernes weer <hi type="italic">over</hi> den Euphraat en dan langs den Chabor <hi type="italic">zuidwaarts</hi> trekken tot aan de Perzische Golf. De voorstanders der meening, dat het de Assyrische koning Assurbanipal was, die Holofernes uitzond, nemen daarbij geheel willekeurig aan, dat deze op bevel zijns konings zijn strooptocht in Aram onderbrak en door zijn onderstelden tocht naar de Perzische Golf zijn koning den opstand van diens broeder Samassumukin hielp dempen.</div>
<div id="n1663">Vs. 15-17 schijnen naar Gr. aldus te moeten worden vertaald: ‘25. En hij bezette (katelabeto) het grensland van Cilicië en rukte tot aan de grenzen van <hi type="italic">Nabath</hi> (voor <hi type="italic">Japheth)</hi>, gelegen in het zuiden, tegenover Arabië. 26. En hij omsingelde alle zonen van Madian en stak al hunne tenten in brand en maakte hun veestapel buit. 27. En hij zakte af naar de vlakte van Damascus in de dagen van den tarweoogst en stak hunne akkers in brand en verdelgde hunne schapen en runderen en plunderde hunne (open) steden en sloeg de jonge mannen met de scherpte des zwaards’. Aan de monding van den Apri bevond Holofernes zich dicht bij <hi type="italic">de grens van Cilicië.</hi> Die plundert hij eerst. Dan trekt hij naar het oostelijk van den Jordaan gelegen land tot aan <hi type="italic">de grens van Nabath</hi> (wel de juiste lezing voor het onbegrijpelijke <hi type="italic">Japheth)</hi>, d.w.z. tot aan het gebied der Nabateërs. Dezen (zie I Mach. V 25), vermoedelijk te vereenzelvigen met de <hi type="italic">Nebajoth</hi> (Gen. XXV 13, XXVIII 9; Isai. LX 7), waren een Arabische volksstam van de Syrische woestijn of Noord-Arabië en woonden reeds 300 v. Chr. in het gebied der voormalige Edomieten, oostelijk van de Araba, ongeveer in het midden tusschen de Doode Zee en de Golf van Aila. Van die landstreek uit gaat Holofernes noordwaarts trekkend <hi type="italic">de Madianieten</hi> (zie Num. XXII 7, XXV 6), een zwervend herdersvolk, tuchtigen en zakt dan in noordelijke richting van zelf naar de <hi type="italic">vlakte van Damascus</hi> af. Daar komt hij ten tijde <hi type="italic">van den tarweoogst</hi>, d.i. omstreeks het midden van Juni. De steden, welke hij daar plundert, zijn blijkbaar kleine, open steden. Om de stad Damascus bekommert Holofernes zich niet. - Assyrische monumenten gewagen herhaaldelijk van een soortgelijke behandeling als de plunderaars de Madianieten en de landelijke bevolking van Syrië van Damascus hier doen ondergaan.</div>
<div id="n1664">Lees v. 18 naar Gr. met kleine verbetering: ‘28. Toen kwam schrik over hen die woonden in Sidon, Tyrus, Sur en Okina en Jamnaä en Azotus en Ascalon, en zij vreesden zeer’. <hi type="italic">Sur</hi> is Dor (Jos. XII 23, XVII 11; Judic. I 27; I Par. VII 29) of wellicht dubbelschrijving van <hi type="italic">Tyrus</hi>, Hebr. <hi type="italic">Tzôr; Okina</hi> Acco (Judic. I 31), <hi type="italic">Jamnaä</hi> Jabne of Jabneël (Jos. XV 11; II Par. XXVI 6; I Mach. V 58 enz.), evenals Sidon en Tyrus steden aan de kust der Middellandsche zee.</div>
<div id="n1665">De onvolledigheid van hoofdst. III Vulg. maakt eene volledige wedergave naar het Gr. noodig. Daar luiden v. 1-5 (Vulg. v. 1-6): ‘1. En zij zonden boden tot hem (Holofernes, die nog in Syrië van Damascus was) <hi type="italic">met vreedzame woorden</hi> om te zeggen: 2. <hi type="italic">Zie</hi>, <hi type="italic">wij knechten van den grooten koning Nabuchodonosor komen ons voor u nederwerpen</hi>, <hi type="italic">opdat gij met ons handelt zooals in uwe oogen goed is.</hi> 3. Zie, onze <hi type="italic">hoeven en al ons graanland</hi>, onze schapen, onze runderen en al <hi type="italic">onze tentwoningen liggen voor u</hi>, opdat gij daarmede handelt naar het u behaagt. 4. Zie, ook onze steden en wie daarin wonen zijn uwe slaven. Kom en doe er mede naar het goed is in uwe oogen. 5. <hi type="italic">En de mannen kwamen tot Holofernes en boodschapten hem overeenkomstig al die woorden</hi>’. Aan v. 5 beantwoordt ten deele v. 1 Vulg., dat de zending van het gezantschap verkeerdelijk toeschrijft aan de vorsten van Mesopotamië, Syrië Sobal (zie Ps. LIX noot 3), <hi type="italic">Lycië</hi> of <hi type="italic">Lydië (Libyae</hi> is zeker verschreven) en Cilicië. Vs. 3 <hi type="italic">a</hi> Gr. wordt Vulg. v. 2 <hi type="italic">a</hi> omschreven door eene bede om ontferming. Van haar v. 2 <hi type="italic">b</hi> keert de gedachte VII 16 (Gr. 27) terug. De zin schijnt hier: Het is ons beter, dat wij door ons te onderwerpen in het leven blijven dan dat wij ons leven opofferen, zonder daardoor de rampen der slavernij van ons volk af te wenden.</div>
<div id="n1666">Vs. 7-13 naar een goed handschrift van Gr. met door den druk onderscheiden verbetering: ‘6. En hij daalde af naar de Zeekust, hij en zijn leger. En hij legde bezettingen in de hooge <hi type="italic">forten</hi> (zie II noot 7) en nam daaruit uitgelezen mannen om mede te strijden. 7. En de omwoners daarvan ontvingen hem met kransen en reien en pauken. 8. Doch hij verwoestte de gansche streek en hakte hunne heilige bosschen (alsê) om. En het was hem opgelegd (gr.: en hij had besloten) uit te delgen alle goden van het land, opdat alle volken alleen Nabuchodonosor zouden dienen (latreysôsi) en al hunne tongen en stammen hem tot god zouden uitroepen’. Uit Syrië van Damascus daalt Holofernes af naar de Syrische kust. Daar vernielt hij niet, gelijk voorheen in het gebied van den Apri, de forten, maar bezet ze en kiest uit haar oude bezettingen mannen tot versterking van zijn leger. Daar Holofernes de forten niet vernielt, maar uit hunne bezettingen zelfs manschappen bij zijn leger inlijft, meent de landelijke bevolking, dat haar gezantschap hem vermurwd heeft, en zij ontvangt hem feestelijk. Maar zij ziet zich in haar verwachting bedrogen. Holofernes verwoest het gansche land (Vulg. de <hi type="italic">steden</hi>, ʽ<hi type="italic">arim</hi>, terwijl Gr. misschien <hi type="italic">harim</hi>, bergen, Gr. <hi type="italic">orê</hi>, las, welk <hi type="italic">orê</hi> later <hi type="italic">horia</hi>, grens- of grondgebied, kan geworden zijn). Hij hakt zelfs hunne ‘heilige bosschen’ om. Wellicht zijn daaronder boomen te verstaan, als waarvan b.v. Jer. II 20 en III 6 sprake is, waarschijnlijker echter de ‘heilige palen’ van Astarte, de <hi type="italic">asjêrim</hi> (zie Exod. XXXIV 13 met noot 10: Mich. V 13 met noot 15 en vgl. Judic. VI noot 24), ofwel de later meer gebruikelijke Astarte-beelden, Hebr. ʽ<hi type="italic">Astaroth</hi>, welk woord I Reg. VII 3 en XII 10 ook met <hi type="italic">alsê</hi> is weergegeven. Astarte werd juist in, Phenicië zeer vereerd. Volgens v. 13 (Vulg.) had hij namelijk in last de goden des lands uit te roeien of te verdelgen, opdat alle volken voortaan alleen Nabuchonosor als god zouden eeren. Dat schijnt wel is waar van <hi type="italic">historisch</hi> standpunt iets ongehoords. Want <hi type="italic">blijkens hunne monumenten</hi> hebben de koningen der Aziatische wereldrijken somwijlen wel de ‘goden’ der onderworpen volken naar hun land overgebracht en door de hunne vervangen, maar ze niet vernietigd, zeker niet al de goden van een land. Ook hebben zij volgens getuigenis derzelfde monumenten zich zelven niet voor goden gehouden, noch verlangd als zoodanig vereerd te worden, maar doen zij zich steeds voor als eerbiedige vereerders hunner nationale godheden. Niettemin kon onze auteur in zijn min of meer dichterlijk boek aan zijn Nabuchodosor, <hi type="italic">den aartsvijand van Israel en zijn</hi> Go<hi type="italic">d</hi>, wel zulk een waan en zulk een verlangen toeschrijven, welke vrijwel stroken met het vermetele woord van Holofernes (VI 2 Gr.): ‘En wie is god behalve Nabuchodonosor?’ Vgl. Dan. VI 7. De schrijver kon dat doen wellicht met het oog op de Egyptische koningen, die zich als zonen van den zonnegod Ra lieten vereeren, of ook op de bijna afgodische vereering, welke het ceremoniëel der Oostersche hoven, gelijk bekend is, voor de koningen eischte, en de koningen zelfs soms voor hunne eerste dienaren eischten (zie Esth. III 2 en 4, XLII 12 volg.) Die eerbewijzen waren niet alleen voor de Israëlieten een ergernis. Herodotus verhaalt b.v. VII 136: ‘Toen zij (de Grieken) voor het aangezicht des konings (Xerxes) gekomen waren, geboden hun de lanciers neer te vallen en den koning te aanbidden (proskynein). Maar zij verklaarden dat nooit te zullen doen....; want bij hen streed het met de gebruiken, voor een mensch neer te vallen en hem te aanbidden’. Waarschijnlijk echter dacht de schrijver aan zijn beruchten tijdgenoot Antiochus Epiphanes, die zich werkelijk den bijnaam ‘god’ liet geven en zelfs den naam van den Olympischen Jupiter ‘Nikêphoros’ (de zegevierende) aannam; vgl. ook Dan. XI 36-27 en II Mach. V 21. Juist, en schier uitsluitend, in dezen tijd past aldus naar aard en doel het Boek Judith.</div>
<div id="n1667">Vs. 14 <hi type="italic">a</hi> Vulg. is een korte en ongeschikte terugblik op II 14-17. <hi type="italic">Apamea</hi> is de landstreek, zoo genoemd naar de stad van dien naam, aan den middenloop van den Orontes. Het volgende luidt naar het Gr. aldus: ‘9. En hij kwam tegenover Esdrelon, nabij Dotaia, dat ligt tegenover de groote zaag van Judea, 10. en legerde zich tusschen Gaba en Scythopolis, en hij bleef daar eene maand om de geheele bagage zijner krijgsmacht te verzamelen’. <hi type="italic">Esdrelon</hi> (d.i. Jezraël) is zeker de ware lezing voor het onmogelijke <hi type="italic">Idumeërs</hi> van Vulg. Het volgende ‘nabij.... Judea’ is blijkbaar glosse naar IV 5 (Gr. 6). Holofernes is thans zeker nog niet bij Dothaïm (zie IV noot 3); het welbekende Dothaïm had daarenboven voor de tijdgenooten des schrijvers geen nadere aanwijzing noodig, terwijl de hier voorkomende niet-Hebreeuwsche vorm <hi type="italic">Dotaia</hi> op zich zelf alreeds zeer verdacht is. Het vreemde woord ‘zaag’ duidt op verwisseling van <hi type="italic">misjôr</hi> (vlakte) met <hi type="italic">massôr</hi> (Isai. X 15); bedoeld is de groote vlakte van Esdrelon. <hi type="italic">Judea</hi>, hier de naam van het land (Palestina), waarin de ‘groote vlakte’ lag, wijst op een niet-Palestijnschen schrijver. Holofernes kwam bij <hi type="italic">Gaba</hi>, eene stad aan de noordwestzijde van deze vlakte (niet ver ten O. van den Carmel), dus <hi type="italic">tegenover Esdrelon</hi> gelegen, die door Josephus, Plinius en andere schrijvers genoemd wordt, doch nog niet teruggevonden is. De bepaling ‘tusschen Gaba en Scythopolis’ (het oude Bethsan, ten O. der groote vlakte), volgens welke hij over de geheele vlakte van west tot oost zou gekampeerd hebben, ontbreekt in de Vulg. en schijnt eveneens glosse, hoewel het op zich zelf waarschijnlijk is dat zijn leger zich over de gansche vlakte verspreid heeft. Wij meenen derhalve te moeten lezen: ‘En hij kwam tegenover Esdrelon nabij Gaba en bleef daar’ enz. Bij Gr. is <hi type="italic">apartian</hi> (bagage) misschien verschreven uit <hi type="italic">stratian</hi> (leger, als Vulg.) - Voor het vervolg van het verhaal is het van gewicht hier op te merken, dat de tocht van Holofernes niets meer dan een stroop- en moordtocht is. Behalve uit de toespraak van Nabuchodonosor (II 5-12 Gr.) blijkt dit uit de omstandigheid, dat Holofernes binnen twee en een halve maand, nadat tot den tocht besloten was, reeds in Syrië van Damascus is; voorts uit de samenstelling en uitrusting zijner troepen. Zij bestaan uit voetknechten en bereden boogschutters, vergezeld van een op buit beluste bende. Holofernes rekent noch op veldslagen, noch op belegeringen. Hij ontmoet dan ook nergens ernstigen tegenstand, daar hij het weerlooze land plundert, zich niet bekommert om de bevestigde steden en zooveel doenlijk trekt door hoogof laaggelegen vlakten. Dat alles maakt het begrijpelijk, dat hij, gekomen in de vlakte Esdrelon, om van daaruit noord- of zuidwaarts het eigenlijke bergland in te gaan, een maand noodig heeft, om zijn leger voor te bereiden, en dat hij dan ondanks die voorbereiding er niet in slaagt binnen te dringen in het Joodsche land.</div>
<div id="n1668">Vs. 1 en 2 luiden raar gr., met gewichtige tijdsbepaling: ‘1. En de kinderen van Israël, die in Judea (d.i. <hi type="italic">Juda)</hi> woonden, hoorden <hi type="italic">al wat Holofernes, het legerhoofd van Nabuchodonosor, koning der Assyriërs, den heidenen had aangedaan, en hoe hij al hunne heiligdommen geplunderd en verwoest had</hi> (te weten al de heiligdommen van het open land; zie III 8 Gr.). 2. En zij vreesden <hi type="italic">zeer zeer</hi> (bekend hebraïsme) voor zijn aangezicht (voor zijne komst) en werden zeer beducht voor Jerusalem en voor den tempel van den Heer hunnen God, 3. <hi type="italic">dewijl zij kort te voren waren teruggekeerd uit de ballingschap, en onlangs het gansche volk van Judea was bijeen geweest, en de (heilige) vaten en het offeraltaar en het huis (Gods) na de ontwijding geheiligd waren</hi>’. Volgens zijn natuurlijken zin slaat v. 3 op den terugkeer der Joden uit de <hi type="italic">Babylonische</hi> gevangenschap (zie ook V 23 met de betreffende noot) en op de wijding van den spoedig daarna herbouwden tempel (zie de Inleiding op Esdras blz. 254). Had nu de inval van Holofernes plaats tijdens de regeering van Xerxes (485-465), dan waren de Joden feitelijk <hi type="italic">kort te voren</hi> (prosphatôs) uit de ballingschap teruggekeerd en hadden zij feitelijk <hi type="italic">onlangs</hi> (neôsti) den herstelden tempel gewijd. Wie de hoofdgebeurtenis van ons boek plaatsen in de regeering van den Assyrischen koning Assurbanipal, zien in de <hi type="italic">ontwijding</hi> des tempels, waarvan in onze plaats sprake is, de ontwijding door <hi type="italic">Manasses</hi> (IV Reg. XXI 4-7; II Par. XXXIII 4 volg.). Zij onderstellen daarbij, dat <hi type="italic">tijdens diens gevangenschap</hi> de ontheiligde tempel herwijd werd. Maar blijkens II Par. XXXIII 15 volg. reinigde <hi type="italic">Manasses zelf</hi> na zijn bevrijding den door hem ontwijden tempel. Dezelfden onderstellen verder, dat met Manasses vele Joden gevankelijk waren weggevoerd, maar <hi type="italic">vóór diens invrijheidstelling</hi> waren teruggekeerd. Voor deze onderstellingen bestaat volstrekt geen grond. Eindelijk beroepen zij zich op de omstandigheid, dat onze plaats slechts gewaagt van eene <hi type="italic">ontwijding</hi>, niet van de <hi type="italic">verwoesting</hi> des tempels, welke II Par. XXXVI 18 en 19 verhaald wordt. Maar de verwoesting sluit de ontwijding in, gelijk de heiliging den herbouw.</div>
<div id="n1669">Aan v. 3 en 4 beantwoordt in den Griekschen tekst: ‘4. En zij zonden uit naar het geheele grensgebied van Samarië en naar <hi type="italic">Kônas</hi> (andere lezingen: <hi type="italic">Kôna</hi> en <hi type="italic">Kôla), Baithoron</hi>, <hi type="italic">Belmen</hi> (of <hi type="italic">Belmôn).</hi> Jericho, <hi type="italic">Choba</hi> (of <hi type="italic">Chaba)</hi>, <hi type="italic">Aisor en de vlakte van Salem</hi>, 5. en zij bezetten alle toppen der hooge bergen en ommuurden de daarop gelegen dorpen en voorzagen zich van proviand, om bereid te zijn voor den strijd, <hi type="italic">dewijl van hunne akkers juist de zomeroogst was binnengehaald</hi>’. De bewoners van Juda zenden manschappen uit om het land in staat van verdediging te brengen. Dezen versterken en bezetten strategisch gewichtige punten. Vooreerst in het grensgebied van <hi type="italic">Samarië;</hi> daaronder zijn plaatsen te verstaan, welke door Israëlieten bewoond waren en buiten het eigenlijke land der Samaritanen lagen, die van de Israëlieten niet afhankelijk waren, maar een eigen stadhouder hadden onder de Perzische heerschappij; Bethulië en Bethomesthaï (v. 6 Gr.) lagen ten N. daarvan, evenzoo Belmen en Choba, terwijl de vlakte van Salem ten O. en Aisor (naar onze bepaling) ten Z. van die streek gelegen waren. Langs drie hoofdwegen kon de vijand trachten naar Jerusalem te komen: door het bergland van <hi type="italic">Samarië</hi>, door de vlakte van den Jordaan, van waar de pas bij Jericho, en door de vlakte bij de kust (de Sjephela), van waar de pas bij Bethoron naar Jerusalem leidde. Behalve <hi type="italic">Jericho</hi> en <hi type="italic">Bethoron</hi> worden daarom plaatsen bezet aan den door <hi type="italic">Samariê</hi> leidenden weg, waarin Israëlieten woonden. Met <hi type="italic">de vlakte van Salem</hi> is zekerlijk de oostelijk van Sichem, een hoofdstation aan dien weg, gelegen vlakte bedoeld, waarin aan den voet van het gebergte thans het dorp <hi type="italic">Salim</hi> ligt. <hi type="italic">Aisor</hi> is vermoedelijk Baäl-Hasor van II Reg. XIII 23, waarschijnlijk de meer dan duizend meter hooge heuvel <hi type="italic">Tell-Asoer</hi> ten N. van Bethel. <hi type="italic">Choba</hi> of <hi type="italic">Chaba</hi>, dat ook XV 4 voorkomt, niet ver van Bethulië gelegen, kan het hedendaagsche Khirbet ʽ<hi type="italic">Aba</hi> (de ain wordt geaspireerd uitgesproken) zijn, wederom aan denzelfden weg ten O.N.O. van Dzjenin. Met <hi type="italic">Belmen</hi> is zeker <hi type="italic">Jeblaäm</hi> (zie de noot op VII 3) bedoeld. <hi type="italic">Kona</hi> is naar allen schijn door dubbelschrijving van <hi type="italic">Choba</hi> in den tekst gekomen; de hier voorkomende variant <hi type="italic">Kola</hi> staat XV 5 Gr. als <hi type="italic">Chola</hi>, welke laatste naam daar in het Sinaïtische handschrift ontbreekt en blijkbaar dubbelschrijving is van het daar voorafgaande <hi type="italic">Choba.</hi></div>
<div id="n1670">Vs. 5-7 naar Gr.: ‘6. En de hoogepriester <hi type="italic">Joakim, die in die dagen te Jerusalem was</hi>, schreef aan hen, <hi type="italic">die te Bethulië woonden en te Betomesthaï</hi>, dat tegenover Esdrelon ligt <hi type="italic">vóór de vlakte</hi> dicht bij Dothaïm, 7. en gelastte, de bergpassen te bezetten, <hi type="italic">dewijl</hi> men door deze naar Judea ging, <hi type="italic">en het gemakkelijk was, de aanrukkenden tegen te houden, daar de toegang eng was, voor hoogstens twee man te gelijk.</hi> 8. En de kinderen van Israël deden gelijk hun gelast had de hoogepriester Joakim <hi type="italic">en de raad der oudsten van het gansche volk Israël, die te Jerusalem zetelden</hi>’. <hi type="italic">De hoogepriester Joakim</hi> (Vulg. hier en v. 11 <hi type="italic">Eliachim</hi>, wat wegens den gelijken zin van <hi type="italic">Jo</hi> en <hi type="italic">El</hi> hetzelfde zegt, te weten ‘God richt op’), wordt II Esdr. XII 10 en 12 genoemd en was zeker tijdens de regeering van Xerxes I hoogepriester (zie Ecclus. Inleiding bl. 7). In de lijst van hoogepriesters I Par. VI komt geen Joakim voor. Wie desondanks Joakim ten tijde van <hi type="italic">Manasses</hi> laten leven, nemen òf aan, dat die lijst daar onvolledig is, wat niets dan een onderstelling is, òf dat de Grieksche vertaler van ons boek <hi type="italic">bij vergissing</hi> aan Joakim den titel van hoogepriester gaf vanwege de gewichtige rol, welke hij vervult. De laatste, zeer gewaagde, onderstelling is in strijd met geheel het volgende verhaal, waar Joakim beslist optreedt als hoogepriester, en wel op dezelfde wijze als al de hoogepriesters na de Babylonische ballingschap, toen er geen koningen meer waren. Blijkbaar was dit ten tijde van onzen Joakim de gewone staatkundige toestand. Ook de <hi type="italic">raad der oudsten</hi> of <hi type="italic">geroysia</hi> (overeenkomend met het latere synedrium) wijst op denzelfden staatkundigen toestand. Vgl. Jer. XXIX 1; Ezech. VIII 1, XIV 1, XX 1. Zoo bewijst onze plaats alléén reeds, dat de hoofdgebeurtenis van ons boek viel in den tijd na de ballingschap en wel zeer waarschijnlijk in de regeering van Xerxes. - Hoogepriester en geroysia gelasten aan de bewoners van Bethulië en Betomesthaï, de zeer enge naar Juda leidende passen te bezetten. Van laatstgenoemde plaats wordt gezegd, dat zij <hi type="italic">tegenover Esdrelon</hi> (Jezraël) en <hi type="italic">vóór</hi> (tegenover) <hi type="italic">de vlakte dicht bij Dothaïm</hi> ligt. <hi type="italic">Dothaïm</hi> wordt bijna algemeen vereenzelvigd met het <hi type="italic">Dothan</hi> van Gen. XXXVIII 17, het tegenwoordige <hi type="italic">Tell Dothan</hi>, op een begroeiden heuvel in het zuidelijk gedeelte van de naar Dothan genoemde vallei. Deze, thans <hi type="italic">Sahel ʽArabe</hi>, slingert zich van Tell Dothan tusschen de bergen door naar den zuidelijken hoek der vlakte Esdrelon. Maar tusschen de twee valleien schuift zich nog een bergrug met slechts twee passen (van Kefr-Adan en Boerkin), welke zoo nauw zijn, dat op sommige punten twee ruiters elkander ternauwernood kunnen voorbijgaan. Die passen moeten worden bezet door de bevolking der ten N. van Samarië gelegen en door Israëlieten bewoonde plaatsen Bethulië en Betomesthaï. Volgens XV 4 moeten deze twee plaatsen <hi type="italic">in elkanders onmiddellijke nabijheid</hi> gelegen hebben. Zie verder de noot op VI 1.</div>
<div id="n1671">In rouwdoek gehuld moest zelfs het brandoffer-altaar tijdens de offeranden getuigen van de vrees en den boetvaardigen geest des volks. Vgl. Jonas III 7 volg. In den Griekschen tekst volgt hier nog, dat God luisterde naar de smeekingen des volks en nederzag op zijne boetedoening.</div>
<div id="n1672">Zie Exod. XVII 9-13.</div>
<div id="n1673">In plaats van v. 11-17, van welke v. 11 <hi type="italic">b</hi>-14 een toevoegsel schijnen van den Arameeschen bewerker, heeft Gr. alleen (v. 15-17 Vulg.) in oorspronkelijker vorm: ‘14. En de hoogepriester Joakim en de priesters en levieten, hunne lendenen omgord hebbende met boetekleederen, droegen het dagelijksch brandoffer (zie Exod. XXIX 38-42) en de gelofteoffers en de vrijwillige gaven des volks op, 15. en zij hadden hunne tulbanden met asch bestrooid en riepen tot den Heer, dat Hij mocht neerzien op het gansche huis Israël’.</div>
<div id="n1674">Gr. voegt hier nog aan toe: ‘en dat zij alle toppen der bergen bemuurd en in de vlakten lagen gelegd hadden’.</div>
<div id="n1675">Dezen hadden zich vermoedelijk tijdens zijn strooptocht in het Overjordaansche (II 16 en 17) bij hem aangesloten. Ofschoon stamverwanten der Israëlieten (zie Gen. XII 5, XIX 36-38), waren de Moabieten en Ammonieten hun toch steeds kwaad gezind (zie IV Reg. XXIV 4).</div>
<div id="n1676">Al deze vragen, welke in Gr. intusschen soberder zijn, schijnen begrijpelijk, wanneer men zich herinnert, welk een onbeduidend volk Israël in de oogen der heidensche volken was.</div>
<div id="n1677">Gr. heeft beter: ‘in het Westen’. Vgl. II 5.</div>
<div id="n1678">Het verhaal van Achior is in Gr. soberder en zeker ook oorspronkelijker dan in Vulg. De aanhef (v. 6-9 <hi type="italic">a</hi>) luidt naar Gr.: ‘6. Dit volk is uit het geslacht der Chaldeën. 7. En zij gingen eerst in Mesopotamië <hi type="italic">als vreemdelingen wonen</hi> (parôikêsan), omdat zij de goden hunner vaderen niet wilden dienen 8. <hi type="italic">en afgeweken waren van den weg</hi> hunner ouders en <hi type="italic">den God aanbaden</hi>, <hi type="italic">dien zij erkenden.</hi> En (want) Hij had hen weggedreven <hi type="italic">van het aanschijn hunner goden, en zij waren naar Mesopotamië uitgeweken en woonden daar als vreemdelingen vele dagen</hi>’. Zie Gen. XI 25 - XII 5. - De Vulg. heeft hier eenerzijds eenige verklarende toevoegsels, maar is van den anderen kant minder duidelijk.</div>
<div id="n1679">In Gr. vervolgt Achior (v. 9 <hi type="italic">b</hi> - 11 <hi type="italic">a</hi> Vulg.): ‘9. En hun God zeide, dat zij moesten weggaan <hi type="italic">uit het land hunner bijwoning</hi> en trekken naar het land <hi type="italic">Chanaän (Charan</hi> Vulg. is schrijffout). En zij woonden daar <hi type="italic">en werden rijk aan goud en zilver en zeer veel vee</hi> (samenvatting van het tijdvak der aartsvaders). Er ontstond echter een groote hongersnood in het land Chanaän, en zij daalden af naar Egypte en <hi type="italic">woonden daar als vreemdelingen</hi>, <hi type="italic">om levensonderhoud te vinden.</hi> En zij groeiden daar aan tot eene groote menigte, zoodat hun <hi type="italic">geslacht</hi> niet te tellen was. 11. Maar de koning van Egypte <hi type="italic">stond tegen hen op</hi> en fnuikte hen door (arbeid in) klei (“<hi type="italic">pêlôi</hi>” voor <hi type="italic">ponôi,</hi> naar de lezing van Vulg. en Vet. Lat.) en tichelsteen <hi type="italic">en vernederde hen tot slaven.</hi> 12. En zij verhieven hunne stem tot hunnen God, en Hij sloeg geheel het land Egypte met plagen, <hi type="italic">waaraan geen ontkomen was.</hi> En de Egyptenaren dreven hen uit van hun aangezicht’. Ook hier onderscheidt zich de Vulg. door enkele toevoegsels en uitlatingen.</div>
<div id="n1680">Aan v. 11 <hi type="italic">b</hi>-19 Vulg. beantwoordt in Gr. slechts het volgende: ‘13. En God maakte de Roode Zee voor hun aangezicht droog 14. en <hi type="italic">leidde hen op den weg van den</hi> Sinaï, en zij <hi type="italic">dreven al de woestijnbewoners uit</hi> 15. en zij gingen wonen in het land der Amorrheën en verdelgden al de Hesbonieten’. Het laatste slaat op Num. XXI 25. Wat Vulg. meer heeft schijnt alles toevoegsel van den Arameeschen bewerker, grootendeels ontleend aan de boeken Exodus en Rechters. Vs. 16 slaat op Jos. XXIV 12. Vs. 14 schijnt misvatting van v. 14 <hi type="italic">b</hi> Gr. Vs. 18 en 19 zijn v. 21 Gr. (zie noot 8) in verder uitgewerkten vorm.</div>
<div id="n1681">Vs. 20-23, het slot van Achior's verhaal, luiden naar Gr.: ‘16. En zij dreven uit van hun aangezicht den Chananeër, den Phereseër, den Jebuseër, den Sichemiet (d.i. den Heveër, zie Gen. XXXIV 2) en al de Gergeseën (vgl. I Reg. XXVII 8; Vulg. noemt hier verkeerdelijk nog <hi type="italic">de Amorrheën en al de machtigen van Hesebon</hi> van v. 15 Gr.) en zij woonden daar vele dagen. 17. En zoolang zij niet zondigden voor het aanschijn van hunnen God, hadden zij voorspoed, omdat God, <hi type="italic">die met hen is</hi>, de ongerechtigheid haat. 18. Toen zij echter waren afgeweken van den weg, dien Hij hun had gesteld, werden zij door vele oorlogen gedund en gevankelijk weggevoerd naar een vreemd land; <hi type="italic">en het huis van hunnen God werd aan den grond gelijk gemaakt</hi> (egenêthê eis edaphos), <hi type="italic">en hunne steden werden bemachtigd door hunne tegenstanders.</hi> 19. Maar nu hebben zij zich bekeerd tot hunnen God en zijn zij teruggekeerd uit de verstrooiing, waardoor zij verstrooid waren, en hebben zij Jerusalem, waar hun heiligdom is, teruggekregen en het gebergte bevolkt, <hi type="italic">dewijl het verlaten was</hi>’. Ontegenzeggelijk slaat v. 18 op de verdelging van het rijk Juda, de verwoesting van den tempel en de wegvoering der Joden onder Nabuchodonosor; v. 19 op hun terugkeer uit de Babylonische ballingschap. Het strijdt met alle taalgebruik, <hi type="italic">egenêthê eis edaphos</hi> anders dan van eene volslagen verwoesting, b.v. van een ontheiliging van het plaveisel van den tempel, te verstaan. Ook was na de wegvoering van Manasses naar Assyrië het gebergte zonder twijfel geenszins ontvolkt. De geschiedenis weet daarvan niets.</div>
<div id="n1682">De geheele toespraak van Achior laat het volle licht vallen op het geheel eenige karakter en de geheel eenige geschiedenis van het volk Gods. Zij kunnen niet beter worden geteekend.</div>
<div id="n1683">De Arameesche bewerker gaf ook hier de oorspronkelijke lezing met gewone vrijheid weder. Naar Gr. zeggen de mannen van Holofernes: ‘23. Laat ons hem in stukken houwen, want wij laten ons niet bang maken voor de kinderen van Israël. 't Is toch een volk, dat kracht noch leger heeft voor een geduchten strijd. 24. Laat ons dan optrekken, en zij zullen ten prooi worden voor geheel uw leger, heer Holofernes!’ Vs. 28 en 29 Vulg. vlechten woorden van Holofernes (VI 2) in die van zijne mannen in.</div>
<div id="n1684">Gespierder en, naar het schijnt, ook oorspronkelijker luiden v. 1-6 naar Gr.: ‘1. En toen het tumult der mannen bedaard was, zeide Holofernes tot Achior in tegenwoordigheid van de gansche bent der uitheemschen en der kinderen van Moab: 2. Wie zijt gij, Achior, en (wie) de huurlingen van Ephraïm (de Israëlieten), dat gij onder ons geprofeteerd hebt (als spot bedoeld) gelijk zooeven, en gelegd hebt: Beoorloog niet het geslacht van Israël, omdat hun God hen in bescherming neemt? En wie is god behalve Nabuchodonosor? Deze zendt zijn leger uit, en het zal hen verdelgen van het aanschijn der aarde, en niet zal hen redden hun God (vgl. Dan. III 15), 3. maar wij, zijne dienstknechten, zullen hen neervellen als één man, en zij zullen niet weerstaan aan het geweld onzer paarden. 4. Want wij zullen hen neertrappen den een op den ander (aldus naar de beste lezing), en hunne bergen zullen zich dronken drinken aan hun bloed. 5. Gij dan, Achior, huurling van Ammon, die deze woorden gesproken hebt op den dag uwer ongerechtigheid, gij zult mijn aangezicht niet meer zien van dezen dag af, voordat ik wraak genomen heb aan het geslacht der uit Egypte gekomenen (der Joden). 6. En dan zal het zwaard mijner krijgers uwe zijden doorboren, en gij zult vallen onder hunne slagen, wanneer ik zal komen. 7. En (nu) zullen u mijne dienstknechten wegleiden naar het gebergte en u brengen naar eene van de steden aan de passen, 8. en gij zult niet omkomen tenzij gedood wordend met hen’. De zin van v. 8 is: Gij zult de verdiende straf niet ondergaan, voordat ik als overwinnaar in het land der Joden doordring en u dan gelegenheid geef om u met eigen oogen te overtuigen, dat uwe voorspelling niet is uitgekomen. - Vulg. is ten deele een verkorting, ten deele een verklarende omschrijving van Gr.</div>
<div id="n1685">Aan de noordwestzijde van <hi type="italic">de vallei van Dothan</hi>, waarin of waarbij waarschijnlijk met Betomesthaï <hi type="italic">Bethulië</hi> moet gezocht worden (zie IV noot 3), verheft zich een de gansche streek beheerschende berg met twee toppen, <hi type="italic">Dzjebel el-Asji</hi> en <hi type="italic">Sjeik-Sjibel</hi>, waarvan de laatste met bouwvallen eener stad (vierkant behouwen steenen, grondslagen van huizen, tusschen welke hier en daar een in de rots uitgehouwen put, resten van een ringmuur) bedekt is. Noordelijk daarvan bevindt zich het honderd meter lager gelegen plateau <hi type="italic">El-Haraïeq</hi>, eveneens met overblijfselen eener voormalige stad en met vele putten. Tusschen de twee verdwenen stadjes ontspringen waterrijke bronnen, waarvan de voornaamste <hi type="italic">Bir-Maleh</hi> heet, terwijl zich aan den zuidoostelijken voet van den Sjeik-Sjibel in de vlakte van Dothan de uit twee bassins bestaande bron <hi type="italic">Bir-el-Hasoe</hi> bevindt. Daar op het verdwenen stadje van den Sjeik-Sjibel al de topografische gegevens passen, welke ons boek ten opzichte van Bethulië bevat, zal dit de stad van Judith geweest zijn. Dan was <hi type="italic">Betomesthaï</hi> waarschijnlijk het tegenwoordige Haraïeq. Aan <hi type="italic">Betomesthaï</hi> beantwoordt zekerlijk Hebr. <hi type="italic">Beth-misjteh</hi>, d.i. drinkhuis, een voor Haraïeq met zijn overvloed aan water zeer passende naam. Ook beantwoordt de ligging van Haraïeq ten volle aan IV 6 Gr.: men heeft van daar het gezicht zoowel op Esdrelon (het tegenwoordige Zeraïn) noord-, als op Tell Dothan zuidwaarts. De Hebr. naam van de stad van Judith zal <hi type="italic">Beth-ʼElôah</hi> (de eenvoudigste lezing van Gr. is <hi type="italic">Betiloya)</hi> geweest zijn. Nu heet een plaatsje in de nabijheid van Zeraïn <hi type="italic">Beit-Ilfa</hi>, zeer waarschijnlijk ontstaan uit <hi type="italic">Bet-Iloea</hi> (door eene uitspraak <hi type="italic">Bet-Ilwa).</hi> Daarom heeft men de stad van Judith daarmede vereenzelvigd. Maar de ligging van Beit-Ilfa strookt niet met die van Bethulië volgens de gegevens van ons boek, althans naar den Griekschen tekst. Eerder zal men mogen gissen, dat de bewoners van Judith's stad toen deze verwoest was of om ons onbekende reden verlaten werd, op die plek een nieuw Beth-ʼElôah gesticht hebben.</div>
<div id="n1686">Lees v. 8 en 9 naar Gr.: ‘11. En zijne dienstknechten grepen hem en leidden hem <hi type="italic">buiten het kamp</hi> naar de vlakte, en zij gingen het gebergte in <hi type="italic">en kwamen aan de bronnen, welke onder Bethulië waren.</hi> 12. <hi type="italic">En toen de mannen der stad hen zagen</hi>, gingen zij <hi type="italic">den top van den berg op, en alle slingeraars hielden hun opgang tegen en wierpen met steenen naar hen.</hi> 13. Toen doken zij weg onder den berg en knevelden Achior en lieten hem <hi type="italic">(aan een boom</hi> heeft Gr. niet) <hi type="italic">uitgestrekt onder den wortel</hi> (aan den voet) <hi type="italic">van den berg</hi> achter’. De dienstknechten van Holofernes gaan met hun gevangene <hi type="italic">uit het kamp</hi> over <hi type="italic">de vlakte</hi> van Esdrelon <hi type="italic">het gebergte in;</hi> niet door een der passen van Kefr-Adan en Boerkin, welke nog door de Joden bezet waren, maar <hi type="italic">over de bergen</hi> ten N. van Bethulië en Betomesthaï, wat hun mogelijk was, omdat zij slechts gering in getal waren. Zoo komen zij aan de daar zich bevindende talrijke broanen in de valleien ten Z. van Jamon (zie VII noot 2) aan den voet van den berg, waarop Bethulië lag. Daar had toen plaats wat v. 12 et 13 zoo levendig beschrijven in overeenstemming met de plaatselijke gesteltenis.</div>
<div id="n1687">Naar gr.: ‘Ozias.... Simeon, en <hi type="italic">Abris, de zoon van</hi> Gothoniël, <hi type="italic">en Charmis, de zoon van Melchiël</hi>’.</div>
<div id="n1688">Aan v. 12 b-13 beantwoordt in Gr. slechts: ‘En Ozias zeide tot hem: Wat is (u) overkomen? 17. Toen verhaalde hij alle woorden van den raad van Holofernes en wat al deze gezegd had tegen het huis van den Heer van Israël’.</div>
<div id="n1689">Bij Gr. volgt hier nog: ‘op dezen dag’, terwijl <hi type="italic">en toon.... vernedert</hi> ontbreekt, evenals v. 16, met uitzondering van het slot, dat daar luidt: ‘En zij troostten Achior en prezen hem zeer’, waarna ook de inhoud der troostrede (v. 17 en 18) daar niet gelezen wordt.</div>
<div id="n1690">Naar Gr. luidt het slot van het hoofdst.: ‘21. En Ozias nam hem mede en bereidde <hi type="italic">aan de oudsten</hi> een avond<hi type="italic">dronk.</hi> En zij riepen tot den God van Israël om hulp dien ganschen nacht’. Met <hi type="italic">de vergaderplaats</hi> (v. 21 Vulg.) is de synagoog bedoeld. Vgl. Act. XVII 13. Al wat Vulg. van v. 12 af meer heeft dan Gr., schijnt toevoegsel van den Arameeschen bewerker.</div>
<div id="n1691">Gr. heeft: ‘1. Den volgenden dag nu beval Holofernes aan <hi type="italic">geheel zijn leger en aan zijn gansche volk, dat tot hem gekomen was om mede te vechten</hi> (zie noot 2), op te rukken tegen Bethulië <hi type="italic">en de passen van het gebergte te bezetten en krijg te voeren tegen de kinderen van Israël</hi>’. Met <hi type="italic">de passen van het gebergte</hi> zijn zekerlijk de passen van Kafr-Adan en Boerkin bedoeld. Daar de legermacht van Holofernes v. 3 Gr. reeds <hi type="italic">in de vlakte bij Bethulië aan de bron</hi> gelegerd is, zou het haar gelukt zijn, de Joodsche bezettingen dier passen onschadelijk te maken; toch wordt dat, tegen de gewoonte van Gr., niet verhaald. Vulg. laat in v. 3 Holofernes' leger <hi type="italic">langs de helling van den berg</hi> (het gebergte ten O. en N.O. van de vallei van Dothan) trekken en zoo ook natuurlijk afdalen naar de vlakte van Dothan; daardoor was de Joodsche bezetting in de passen vanzelf onnut geworden. De tekst, die aan Vulg. ten grondslag ligt, schijnt hier de voorkeur te verdienen. Vgl. ook noot 3.</div>
<div id="n1692">De blijkbaar bedorven tekst van v. 2 luidt naar Gr. woordelijk: ‘2. <hi type="italic">En op dien dag maakte zich alle krijgsman van hen op; en het getal</hi> der krijgslieden te voet (was) honderd <hi type="italic">zeventig</hi> duizend en der ruiters twaalf duizend, buiten den legertros en de mannen, welke zeer talrijk waren’. Voor <hi type="italic">en de mannen</hi> is zeker te lezen: ‘<hi type="italic">der</hi> mannen’. Volgens II 20 Gr. bevond zich bij het eigenlijke leger veel op buit belust toegeloopen volk. Vandaar onderscheidt v. 1 tusschen het geheele <hi type="italic">leger</hi> en het gansche <hi type="italic">volk</hi> van Holofernes en zet v. 2 die onderscheiding door. Daar het oprukken ten strijde de zaak is van het eigenlijke leger, verhaalt v. 2, dat van de geheele Holofernes volgende menigte <hi type="italic">(van hen) alle krijgsman</hi> zich opmaakte, en geeft dan de getalsterkte dier krijgslieden aan. In afwijking van II 7 Vulg. of 15 Gr. is het getal der voetknechten hier honderd <hi type="italic">zeventig</hi> duizend. Er waren dus op de wijze als III 8 Gr. verhaald is, vijftig duizend bijgekomen. In de getallen der krijgers te voet en te paard is niet begrepen het toegeloopen volk. Daarvan wordt, evenals II 20 Gr., gezegd, dat het zeer talrijk was.</div>
<div id="n1693">Dit vs. luidt bij gr. met verbeterde namen: ‘3. En zij legerden zich in de vallei bij Bethulië aan de bron, en zij strekten zich uit in de breedte naar Dothaïm en tot naar <hi type="italic">Jeblaäm</hi> (voor <hi type="italic">Belthem, Balbaïm, Abelmaïm</hi> of <hi type="italic">Belmen</hi> van Gr., <hi type="italic">Abelme</hi> of <hi type="italic">Velmaïm</hi> van Vet. Lat., <hi type="italic">Belma</hi> van Vulg.), en in de lengte van Bethulië tot aan <hi type="italic">Kyamon (Chelmon</hi> van Vulg.), dat tegenover Esdrelon ligt’. De <hi type="italic">vallei van Bethulië</hi> is de vallei van Dothan, <hi type="italic">de bron</hi> de Bir-el Hasou. <hi type="italic">Jeblaäm</hi> (zie Jos. XVII 11, Judic. I 27; IV Reg. IX 27), het tegenwoordige Khirbet <hi type="italic">Belʽame</hi>, ligt 9 kilom. noordoostelijk van Tell Dothan. Hiernaar besloeg het leger bijna de geheele breedte dezer vallei. <hi type="italic">Kyamon</hi> wordt vereenzelvigd met het tegenwoordige <hi type="italic">el-Jamon</hi>, en lag dus ten N. van Bethulië; deze richting past echter niet in deze bepaling naar ‘breedte’ en ‘lengte’. Beter is de lezing van Vulg.: ‘van <hi type="italic">Belma</hi> tot Chelmon’, volgens welke het <hi type="italic">gebergte</hi> werd bezet van Belʽame tot el-Jamon, d.i. van ten oosten tot ten noorden der hoogte van Bethulië. Bij Gr. ontbreekt deze bepaling van de ‘lengte’.</div>
<div id="n1694">Vulg. is hier weder zeer vrij. Gr. heeft: ‘4. Toen nu de kinderen van Israël hunne menigte zagen, werden zij zeer beangst. En elkeen zeide tot zijn buurman: Nu overstroomen zij de oppervlakte van het gansche land, en noch de bergruggen, noch de toppen, noch de afgronden, noch de heuvelen zullen hun geweld ophouden. 5. En ieder hunner nam zijne krijgswapenen, en nadat zij vuren hadden aangelegd op hunne poorten (zeker noodvuren), bleven zij daar en waakten dien ganschen nacht’.</div>
<div id="n1695">Vs. 6-10 <hi type="italic">a</hi> Vulg. geven den oorspronkelijken tekst zeer verkort en daarbij ten deele onjuist weder. Men leze naar Gr.: ‘6. Op den tweeden dag nu leidde Holofernes zijne gansche ruiterij uit voor het oog der kinderen van Israël, die in Bethulië waren, 7. en hij verspiedde de opgangen naar hunne stad en ging de waterbronnen na en bezette ze en plaatste daarbij posten van krijgsmannen, en keerde zelf naar zijn volk terug. 8. Toen kwamen tot hem al de bevelhebbers der kinderen van Esau en al de aanvoerders van het volk Moab en de hoofden van de Zeekust en zeiden tot hem: 9. Moge nu de gebieder luisteren naar ons woord, opdat uwe legermacht geen nadeel lijde. 10. Dat volk daar van de kinderen van Israël vertrouwt niet op zijne speren, maar op de hoogte zijner bergen. Want het is niet gemakkelijk tot de toppen hunner bergen op te gaan. 11. Nu dan, gebieder, strijd niet tegen hen gelijk men strijdt in den slag; dan zal er geen enkel man van uw volk vallen. 12. Blijf in uw kamp en spaar alle man van uw leger en laat uwe dienstknechten toezicht houden op de waterbron, die uit den wortel van het gebergte te voorschijn komt, 13. omdat daar al de bewoners van Bethulië zich van water voorzien. Dan zal de dorst hen doen sterven, en zij zullen hunne stad overgeven. En wij en ons volk zullen de naburige hoogten der bergen beklimmen en zullen ons daar legeren ter bewaking, opdat geen enkel man de stad uitga. 14. En zij zullen versmachten in hun gebrek, zij, hunne vrouwen en hunne kinderen, en alvorens het zwaard over hen komt, zullen zij neervallen op de pleinen hunner stad’. Na de vallei van Dothan te hebben bezet, gaat Holofernes 's anderen daags met zijne ruiterij daar op verkenning uit en plaatst wachtposten bij de bronnen. Bedoeld zijn de bronnen <hi type="italic">in de vallei</hi>, de Bir-el-Hasou en wellicht nog andere. Maar de hoofden der aan Israël bijzonder vijandige Ammonieten en Moabieten, die land en volk kennen, achten dien maatregel terecht onvoldoende. Niet alleen moeten de geplaatste wachtposten versterkt worden (zie hierachter v. 17 Gr.); het moet aan de bewoners van Bethulië ook onmogelijk gemaakt worden, zich uit de bronnen Bir-Maleh (zie VI noot 2) <hi type="italic">op de hoogte</hi> van water te voorzien. Die zorg wenschen de genoemde hoofden met hunne mannen op zich te nemen. - Vs. 6 en 7 Vulg. zijn eene meer dan vrije bewerking van den oorspronkelijken tekst. De waterleiding en hare afsnijding, alsmede de bronnen dicht bij de stadsmuren, waar de bewoners zich heimelijk slechts een weinig kunnen verkwikken, berusten zeker op misverstand of verbeelding van den Arameeschen bewerker. Vs. 7 tracht op zijne wijze te verklaren, waarom de Ammonieten en Moabieten, nadat Holofernes de waterleiding had afgesneden, nog andere maatregelen noodig oordeelden.</div>
<div id="n1696">In plaats van v. 10 <hi type="italic">b</hi> heeft Gr.: ‘17. Toen maakte zich eene afdeeling der kinderen van Ammon op, en met hen vijf duizend van de kinderen van Assur, en zij (de laatstgenoemden) legerden zich in de vlakte en bezetten hunne wateren en bronnen. 18. Maar de kinderen van Esau en Ammon gingen de hoogte op en legerden zich in het gebergte tegenover Dothaïm en zonden van de hunnen zuid- en oostwaarts tegenover Aigrebêl (gr. Ekrebêl, andere lezing: Graibêl), dat dicht bij Choys is, aan de beek Mochmor (gr. Mochmoyr). En het overige leger der Assyriërs legerde in de vlakte, en hunne tenten bedekten de gansche oppervlakte van het land. En zij hadden zich gelegerd in groote menigte en waren zeer talrijk. 19. Toen verhieven de kinderen van Israël hunne stem tot den Heer, hunnen God, omdat hunne vijanden hen omsingeld hadden, en er geen ontkomen was uit hun midden’. <hi type="italic">De wateren en bronnen</hi> der bewoners van Bethulië <hi type="italic">in de vlakte</hi> (v. 17) bevonden zich blijkbaar <hi type="italic">buiten het kamp.</hi> Voor de zorgvuldige bewaking van deze moesten de vijf duizend Assyriërs zorg dragen. Maar de Ammonieten en Moabieten gaan <hi type="italic">het gebergte</hi> op, waarvan de Sjeik-Sjibel deel uitmaakt, en legeren zich daar <hi type="italic">tegenover Dothaïm.</hi> Feitelijk ligt dat gebergte vlak tegenover Tell Dothan. Van hun kamp uit zenden zij manschappen <hi type="italic">zuid- en oostwaarts</hi>, om Bethulië, dat door de Assyriërs in de vlakte reeds ten N. en O. was ingesloten, nu ook ten W. en Z.W. van alle gemeenschap en toevoer van water te berooven. <hi type="italic">Aigrebêl</hi> of <hi type="italic">Ekrebêl</hi> is zekerlijk het tegenwoordige dorp <hi type="italic">el-ʽAraqah.</hi> Ten W. daarvan loopt de <hi type="italic">Wadi Yachmoer</hi>, onze beek <hi type="italic">Mochmoer.</hi> Aan die beek moet ook Choys (Chus) gezocht worden.</div>
<div id="n1697">Gr. beschrijft (v. 20 en 21) uitvoeriger dan Vulg. (v. 12) den nood der bewoners van Bethulië, nadat zij <hi type="italic">vier en dertig</hi> dagen waren ingesloten.</div>
<div id="n1698">Naar Gr. luidt v. 16: ‘27. Beter is het dat <hi type="italic">wij hun tot slaven worden; dan houden wij het leven</hi> en <hi type="italic">zien niet met eigen oogen den moord onzer kleinen</hi> en onze vrouwen en kinderen den laatsten snik geven’.</div>
<div id="n1699">Naar Gr. met behulp van gr. verbeterd, zal dit vers moeten luiden: ‘28. Wij roepen God den Heer, die ons straffen wil volgens onze zonden, <hi type="italic">tegen u</hi> aan, <hi type="italic">zoo gij niet handelt naar deze woorden op dezen dag</hi>’. De zin is: God wil ons tot bestraffing onzer zonden overgeven in de handen van den vijand. Daarom roepen wij 's Heeren wraak over u af, zoo gij niet overeenkomstig ons verlangen (v. 15 Vulg. = v. 26 Gr.) nog heden de stad overgeeft. Vs. 17 <hi type="italic">b</hi> Vulg. <hi type="italic">en dat ons einde</hi> enz. is een verklarend, maar ongeschikt toevoegsel. Door de stad over te geven hopen hare bewoners den dood <hi type="italic">te ontgaan</hi> (vgl. v. 27 Gr., 16 Vulg.).</div>
<div id="n1700">Voor v. 18-23 <hi type="italic">a</hi> heeft Gr. alleen: ‘29. En er verhief zich midden in de vergadering een groot geween uit aller borst, en zij riepen tot den Heer met luide stem. Toen zeide Ozias’. Wat Vulg. meer heeft schijnt toevoegsel van den Arameeschen bewerker, ten deele aan Ps. CV 6, ten deele aan andere schriftuurplaatsen ontleend. <hi type="italic">Straf onze boosheid met uwen geesel</hi>, d.i. straf Gij zelf ons, en niet door een ongeloovig volk.</div>
<div id="n1701">Het slot van het hoofdstuk naar Gr.: ‘Houdt moed, broeders! Laat ons nog vijf dagen uithouden, <hi type="italic">gedurende welke onze God zijne ontferming tot ons zal keeren.</hi> (Ozias hoopt op regen; VIII 31 Gr.) <hi type="italic">Want Hij zal ons niet ten einde toe verlaten.</hi> 31. Zoo die echter voorbijgaan en er voor ons geen hulp komt, zal ik handelen naar uwe woorden. 32. Toen dreef hij het volk uiteen naar zijne posten, en zij gingen op de muren en de torens hunner stad en zonden hunne vrouwen en kinderen naar hunne huizen. En er heerschte in de stad groote neerslachtigheid’.</div>
<div id="n1702">Den naam <hi type="italic">Judith</hi> (Hebr. <hi type="italic">Jehoedith</hi>, d.i. de Joodsche) deelt in de Schrift onze heldin alleen met de vrouw van Esau (Gen. XXV I 34). Judith's geslachtslijst bevat in Gr. slechts 8 namen: 1. Merari, 2. Ox, 3. Joseph, 4. Oziël, 5. Elkana, 6. Chalkia, 7. Saradaï, 8. Israël (Jacob), waarvan 1-4 in alle teksten voorkomen, maar in ten deele anderen vorm. <hi type="italic">Ox</hi> (Vulg. <hi type="italic">Idox)</hi> heet in Vet. Lat. <hi type="italic">Ozi</hi>, gewone verkorting van <hi type="italic">Ozias.</hi> Zoo heet in Vet. Lat. ook 4; <hi type="italic">Oziël</hi> is daarom misschien verschreven herhaling van <hi type="italic">Ozias.</hi> Aan <hi type="italic">Elkana</hi> (5) beantwoorden elders <hi type="italic">Elaï, Elkia en Helchias.</hi> Mogelijk zijn daarom ook in Gr. 5 <hi type="italic">(Elkana)</hi> en 6 <hi type="italic">(Chalkia)</hi>, en in Vulg. 5 <hi type="italic">(Elaï)</hi> en 10 <hi type="italic">(Melchias)</hi> een en dezelfde naam. Dan zouden de acht namen van Gr. worden tot zes. <hi type="italic">Saradaï</hi> (7 Gr.) is zeker <hi type="italic">Surisaddaï</hi>, Num. I 6 onder de nakomelingen van <hi type="italic">Simeon</hi> genoemd. Behalve in Vulg. is in alle teksten <hi type="italic">Israël</hi> het laatste lid. <hi type="italic">Ruben</hi> past niet in de lijst, daar Judith blijkens IX 2 tot den stam <hi type="italic">Simeon</hi> behoorde. Naar het schijnt, zijn al de namen, welke behalve de zes waarschijnlijk oorspronkelijke van Gr. in andere teksten voorkomen, of toevallige herhalingen in anderen vorm of opzettelijke toevoegsels van later hand.</div>
<div id="n1703">Gr. voegt hieraan toe: ‘van haar stam en geslacht’. Manasses had zich dus bij de keuze zijner vrouw gehouden aan het oude Joodsche gebruik. Daar dit gebruik, het zoogenaamde agnaten-huwelijk, door het Farizeïsme werd afgeschaft en reeds in de eeuw vóór Christus niet meer in eere was, valt uit het feit, dat Vulg. deze woorden niet heeft, af te leiden dat de Arameesche tekst van Hiëronymus jonger is dan de Grieksche, althans dat deze laatste den oorspronkelijken tekst getrouwer weergeeft. Anderendeels wordt het vermoeden bevestigd dat de Hebr. tekst ontstaan is in een tijd, toen het agnaten-huwelijk nog in eere stond en het Farizeïsme, dat onder Joannes Hyrcanus (136-105 v. Chr.) opkwam, zijn heerschenden invloed nog niet bezat.</div>
<div id="n1704"><hi type="italic">Kwam de zonnebrand op zijn hoofd</hi>, d.i. hij werd door een zonnesteek getroffen. Naar Gr. luidt het slot van het vers: ‘en men begroef hem bij zijne vaderen (dus op of bij zijn erfdeel) <hi type="italic">in het veld, dat is tusschen Dothaïm</hi> en <hi type="italic">Belamon (Jeblaäm</hi>, zie VII noot 3). Deze nadere bepaling bij Gr. strookt met de ligging van Bethulië op den Sjeik Sjibel.</div>
<div id="n1705">Gr. heeft <hi type="italic">vier</hi> maanden.</div>
<div id="n1706">In Gr. bestaat v. 5 slechts uit één zin: ‘En zij had zich <hi type="italic">op het dak</hi> van haar huis <hi type="italic">een dakkamer</hi> gemaakt’. Hare bedoeling daarbij was zeker die, welke Vulg. weergeeft: zij wilde zich als weduwe zooveel mogelijk terugtrekken van de huiselijke beslommeringen, om ongestoorder God te kunnen dienen. Voor <hi type="italic">dakkamer</hi> (zonder twijfel vertolking van Hebr. ‘ʽalijja’; zie Judic. III noot 13) heeft Gr. ‘tent’.</div>
<div id="n1707">Gr. voegt nog bij: ‘en droeg de kleedij van haar weduwschap’.</div>
<div id="n1708">Gr. heeft alleen: ‘behalve op de feest- en jubeltijden van het huis Israël’. Wat Vulg. en gr. meer hebben, schijnt later te zijn toegevoegd.</div>
<div id="n1709">Gr. laat nog volgen: ‘En zij (Judith) hield er het oog op’.</div>
<div id="n1710">In Gr. luidt de nazin: ‘zond zij <hi type="italic">hare habra</hi>, welke <hi type="italic">over al hare onderhoorigen gesteld was</hi>, en ontbood <hi type="italic">Ozias</hi>, Chabri en Charmi, de oudsten harer stad’. <hi type="italic">Habra</hi> is een <hi type="italic">Perzisch</hi> woord voor ‘dienstmaagd’. Daar Judith zich van het bestuur harer huishouding had teruggetrokken, liet zij de zorg daarvoor aan hare habra over. In de Vulg. wordt deze eerst v. 32 genoemd. <hi type="italic">Ozias</hi>, in de Vulg. hier niet genoemd, werd zeker mede, en wel op de eerste plaats, ontboden. Volgens de Vulg. zelve (v. 28) was hij dan ook aanwezig.</div>
<div id="n1711">De toespraak van Judith naar de Vulg. wijkt zeer af van die naar Gr., wel niet in algemeene strekking, maar toch in belangrijke bijzonderheden. Aan v. 10-15 beantwoordt in Gr.: ‘11. En zij kwamen tot haar, en zij sprak tot hen: Hoort mij, oversten van de bewoners van Bethulië! Het is geen goed woord, dat gij heden gesproken hebt voor het volk, toen gij den eed gezworen hebt, welken gij uitspraakt tusschen God en u (d.i. toen gij Gode gezworen hebt), en gezegd hebt, de stad te zullen overgeven aan onze vijanden, zoo de Heer ons niet in deze (dagen) te hulp komt. 12. Wie zijt gij dan, dat gij heden God beproeft en u boven God stelt te midden van de menschenkinderen (door een tijd te bepalen, binnen welken God u zoude moeten helpen)? 13. Nu toch vorscht gij den almachtigen Heer uit en zult nooit iets weten! Want de diepte van 's menschen hart kunt gij niet peilen, en de gedachten van zijn verstand kunt gij niet vatten. Hoe wilt gij dan God, die dat alles geschapen heeft, doorgronden en zijne wijsheid erkennen en zijn zin achterhalen (vgl. Rom. XI 33-35)? Nooit, nooit, broeders! Wekt dan niet de verbolgenheid van den Heer, onzen God! Want zoo Hij ons niet wil helpen in deze vijf dagen, Hij heeft de macht te redden in zooveel dagen als Hij wil. 16. Gij dan, dwingt niet af de raadsbesluiten van den Heer, onzen God; want niet als een mensch laat God zich bedreigen, noch als een menschenkind laat Hij zich iets afpersen’. Vgl. Num. XXIII 9; Isai. XLIX 8.</div>
<div id="n1712">Vs. 16-20 naar Gr. met enkele door den druk onderscheiden verbeteringen: ‘17. Daarom, laat ons de van Hem komende redding afwachten, laat ons Hem bidden ons te helpen, en Hij zal onze smeeking verhooren, wanneer het Hem zal behagen. 18. Want Hij is niet opgestaan tegen ons geslacht (God is niet verbolgen op ons), en er is heden ten dage noch stam, noch geslacht, noch volk, noch stad van ons, die goden aanbidden door menschenhand gemaakt (dit bewijst, dat de schrijver den tijd na de Babylonische ballingschap onderstelt), gelijk het geval was in de vroegere dagen, 19. weswege onze vaderen overgeleverd werden ten zwaarde en ten roof en vielen in groote nederlaag voor het aangezicht hunner vijanden. 20. Maar wij, wij kennen geen anderen God dan Hem. Daarom hopen wij, dat Hij ons niet aan ons lot zal overlaten, ook niet <hi type="italic">vanwege</hi> ons geslacht (oyde <hi type="italic">apo</hi> toy genoys hêmôn; <hi type="italic">apo</hi> is Hebr. <hi type="italic">min).</hi> 21. Want zoo wij overmeesterd worden, zal geheel Judea <hi type="italic">vallen</hi> (kl<hi type="italic">î</hi>thêsetai voor klêthêsetai) en ons heiligdom (de tempel) geplunderd worden. En men zal de ontwijding daarvan eischen van onzen mond (men zal ons ter verantwoording roepen) 22. en de verovering van ons land en den moord onzer broeders en de verlatenheid van ons erfdeel neerladen op ons hoofd (ons de schande daarvan doen dragen) onder de volken, waaronder wij als slaven zullen dienen. En wij zullen ten spot zijn voor wie ons aan zich dienstbaar gemaakt hebben’. In v. 21 en 22 doet Judith de strategische beteekenis van Bethulië voor het Joodsche land naar waarheid en ten volle uitkomen en openbaart zij tevens haar even edelmoedigen als heldhaftigen zin.</div>
<div id="n1713">Lees het prachtige slot der toespraak naar Gr.: ‘24. Nu dan, broeders, overtuigen wij onze broeders, dat van ons hun (der overige Joden) leven afhangt, en het heiligdom en de tempel en het altaar op ons steunen. 25. En daarbij, danken wij den Heer, onzen God, dat Hij ons beproeft evenals onze vaderen 26. Bedenkt, wat alles Hij Abraham liet ondervinden (Gen. XXII 1-20) en hoe zwaar hij Isaäc beproefde (Gen. XXV 21, XXVI 1-24) en wat alles in Mesopotamië (Aram) van Syrië Jacob overkwam (Gen. XXIX 17 - XXXI 55), toen hij de schapen hoedde van Laban, den broeder zijner moeder (v. 23-25 Vulg. werken dit op eene in den gedachtengang van Judith weinig passende wijze verder uit; zie voor v. 25 Num. XI 1, XXI 4-6 en vgl. I Cor. X 9, 10). 27. Nu dan (hoti): gelijk Hij hen beproefde ter beproeving hunner harten, zoo (beproeft Hij) ook ons <hi type="italic">niet</hi> ter bestraffing <hi type="italic">(eis</hi> exedikês<hi type="italic">in</hi> naar Vet. Lat. en Gr., voor exedikê<hi type="italic">sen).</hi> Maar ter vermaning slaat de Heer hen, die Hem zoeken’. Vs. 26 en 27 Vulg. bevatten in minder gespierden vorm dezelfde gedachte. <hi type="italic">Wreken wij ons niet</hi> kan daar enkel worden verstaan in de beteekenis van ‘morren wij niet’.</div>
<div id="n1714">Gr. laat hier nog volgen wat in den samenhang slechts noode kan gemist worden: ‘29. Dewijl niet (eerst) heden uwe wijsheid aan het licht komt, maar het volk reeds van het begin uwer dagen erkend heeft, dat uw hart edel is. 39. Intusschen, het volk leed grooten dorst en dwong ons zoo te spreken als wij deden en ons onder een eed te stellen, dien wij niet kunnen breken. 31. Nu dan, bid voor ons, omdat gij eene vrome vrouw zijt. En de Heer zal regen zenden tot vulling van onze putten’. De ouderlingen verontschuldigen zich met den dwang hun door het dorstende volk aangedaan. Daar zij echter onder eede beloofd hebben de stad te zullen overgeven, achten zij zich verplicht, die belofte te houden, tenzij God overeenkomstig hunne VII 31 Gr., 25 Vulg. uitgesproken verwachting hulp zende. Die hulp, zoo meenen zij, kan alleen een overvloedige regen zijn. Dien, hopen zij, zal God zenden op het gebed der vrome Judith.</div>
<div id="n1715">Gr. geeft het antwoord van Judith zekerlijk in den meest oorspronkelijken vorm weder: ‘33. Gaat gijlieden van nacht staan aan de poort; dan zal ik er met mijne habra uitgaan. En vóór afloop der dagen, binnen welke gij gezegd hebt de stad te zullen overgeven aan onze vijanden, zal de Heer op Israël nederzien (het redden) door mijne hand. 24. Gij echter, vraagt niet naar mijn plan, want ik zal het u niet zeggen, alvorens volbracht is wat ik ga doen’. De aanhef van haar woorden naar gr.: ‘Hoort mij, en ik zal eene daad volbrengen, welke tot de kinderen van ons volk zal gaan door alle geslachten heen’, is zeker een toevoegsel. Met zulk een zelfverheffing heeft de gewijde schrijver Judith zeker niet laten spreken. De Vulg. is ook hier weder op hinderlijke wijze geglosseerd. Terwijl v. 31 doet onderstellen, dat de heldin althans in hoofdzaak haar plan aan de ouderlingen mededeelt, laat v. 33 haar aan dezelfden verbieden naar dat plan te vragen.</div>
<div id="n1716">Naar Gr. luidt het slot: ‘En zij gingen heen van de dakkamer en begaven zich naar hunne posten’. (Zie IX 1 met de noot.)</div>
<div id="n1717">Lees v. 1 naar Gr.: ‘En Judith (die hare dakkamer niet had verlaten, zie VIII 35 Gr.) viel neder op haar aangezicht en strooide asch op haar hoofd <hi type="italic">en ontblootte het boetekleed, dat zij aanhad</hi> (ontdeed zich van de kleedij harer weduwschap (VIII noot 4), welke het boetekleed bedekte; zoo verscheen zij als boetelinge voor God) - <hi type="italic">het was juist het uur, dat te Jerusalem de offerande van dien avond in het huis Gods gebracht werd</hi> (zie Exod. XXX 7 volg.) - en zij riep <hi type="italic">met luider stem</hi>’. - Het volgende gebed van Judith heeft, naar de Grieksche tekst met zekerheid laat erkennen, <hi type="italic">dichterlijken vorm.</hi> Zelfs in de zeer vrije bewerking van Vulg. zijn sporen daarvan over. In de noten op de smeekbede is deze, zooveel mogelijk met behoud van den oorspronkelijken vorm, in haar geheel weergegeven. Daarbij is voornamelijk Gr., als zijnde ook hier zuiverder dan gr., ten grondslag genomen.</div>
<div id="n1718">De aanhef van het gedicht (v. 2-5 Vulg.) naar Gr.:
<lg><l>Heer, Gij God mijns vaders Simeon,</l>
<l>Wien Gij het zwaard in de hand gaaft</l>
<l>Ter bestraffing der vreemdelingen,</l>
<l>Die den schoot der maagd ontsloten hadden ter bezoedeling,</l>
<l>En hare heup ontbloot hadden ter beschaming,</l>
<l>En haren schoot ontwijd hadden ter beschimping.</l>
<l>Gij immers hadt gezegd: Dat mag niet!</l>
<l>Toch hadden zij het gedaan.</l>
<l>Deswege gaaft Gij hunne vorsten ter vermoording,</l>
<l>En de sponde, welke de door hen bedrogene had opgenomen, ten bloede,</l>
<l>En steldet Gij de slaven over de heerschers,</l>
<l>Als heerschers op hunnen troon,</l>
<l>En gaaft Gij hunne vrouwen ter prooi,</l>
<l>En hunne dochters ter wegvoering,</l>
<l>En hunnen buit ter verdeeling</l>
<l>Aan de door U beminde zonen,</l>
<l>Die zoo ijverden in ijver voor U,</l>
<l>Als zij de bezoedeling verafschuwden van hun bloed.</l>
<l>En zij hadden tot U geroepen om hulp.</l>
<l>God, mijn God, verhoor mij weduwe!</l>
<l>Want al uwe wegen zijn bereid,</l>
<l>En uw oordeel is in voorzienigheid!’</l></lg>Judith herinnert zich de in Gen. XXXIV verhaalde bestraffing der Sichemieten door haren stamvader Simeon en door Levi, toen dezen vernomen hadden, dat Hemor, de zoon van Sichem's vorst, hunne zuster Dina onteerd had. Die onteering van een dochter van Israël was tevens een onteering van den God van Israël, en werd daarom naar de voorstelling van Judith ook èn uit ijver voor God èn onder aanroeping en met hulp van God gewroken, ofschoon dit Gen. XXXIV niet uitdrukkelijk gezegd wordt. Daarom hoopt de heldin, dat God ook haar gebed om hulp zal verhooren, nu zij wraak gaat nemen op de Assyriërs, die op het punt staan van, tegelijk met volk en land en tempel, ook den God van Israël te onteeren. Haar vertrouwen grondt zich vooral hierop, dat (v. 5) God, die van eeuwigheid de daden der menschen voorziet en zoo weet te leiden, dat uit het kwade het goede geboren wordt, ook den aanslag der Assyriërs op zijn volk en zijne eer zal keeren tot zijne verheerlijking. Hiermede is niet gezegd, dat Judith ook de barbaarsche en door Jacob (Gen. XXXIV 30, XLIX 5-7) terecht gewraakte wijze goedkeurt, waarop Simeon en Levi hun wraak namen, al zinspeelt zij v. 3 <hi type="italic">b (en de sponde</hi> enz.) duidelijk op Gen. XXXIV 35: ‘toen zij in de smart (te bed) waren’. - In gr. leest men tusschen v. 4 en 6 nog: ‘5. Want Gij hebt gedaan wat vóór dit (de bestraffing der Sichemieten) geschiedde en dat zelf en wat daarna geschiedde en wat thans geschiedt en het toekomstige hebt Gij overlegd, en wat Gij voorhebt, geschiedt. En de dingen, die Gij besloten hebt, komen voor U staan en zeggen: Zie, daar zijn wij!’ Niet voorkomend in Gr. en minder rythmisch van vorm dan de overige, zijn deze verzen te beschouwen als eene glosse, wellicht vervaardigd naar Isai. XLI 22 en XLIV 7, waar aan de goden verweten wordt, dat zij het toekomstige niet voorzien en dientengevolge de lotgevallen der volken niet bestieren, daar alleen Hij de gebeurtenissen kan voorspellen, die ze doet plaats hebben. - Vulg. v. 4 heeft van de glosse van gr. slechts het eerste gedeelte, en wel in korteren en blijkbaar meer oorspronkelijken vorm, zoodat dit gedeelte reeds in den Hebr. tekst zoowel van gr. als van den Arameeschen bewerker moet zijn voorgekomen. <hi type="italic">Gedacht</hi> heeft tevens den zin van ‘gedaan’; God toch <hi type="italic">denkt</hi> van eeuwigheid alles <hi type="italic">te gelijk</hi> wat Hij in den tijd het <hi type="italic">eene na het andere uitvoert of doet.</hi></div>
<div id="n1719">Vs. 6-10 naar Gr.:
<lg><l>‘Zie dan: de Assyriërs gaan groot op hun leger,</l>
<l>Zij verheffen zich op paard en ruiter,</l>
<l>Zij stellen hun hoop op schild en boog en slinger,</l>
<l>En begrijpen niet, dat Gij het zijt, die de oorlogen beslist’.</l></lg>Voor ‘beslist’ heeft Gr. woordelijk: ‘verbrijzelt’ (Vulg. <hi type="italic">conteris)</hi>, d.i. beeindigt, beslist. Vulg. verbindt verkeerdelijk <hi type="italic">zie dan</hi> met <hi type="italic">het leger der Assyriërs</hi> als voorwerp en verstaat het van het neerzien Gods ten verderve van een Hem vijandige macht. Dat misverstand leidde tot de toevoeging der vergelijking met den ondergang der Egyptenaren in de Roode Zee (Exod. XIV 9-20).</div>
<div id="n1720">Vs. 11-16 naar Gr. met geringe verbetering en weglating van ééne glosse:
<lg><l>Gij, verbrijzel hunne kracht door uwe sterkte,</l>
<l>Verpletter hunne macht door uw toorn!</l>
<l>Want zij hebben besloten te ontheiligen uw heiligdom,</l>
<l>Te bezoedelen de tent van uwe rust,</l>
<l>En af te slaan met het zwaard den hoorn van uw altaar.</l>
<l>Zie op hunne verwatenheid,</l>
<l>Zend uw toorn op hunne hoofden!</l>
<l>Geef aan mij, weduwe, de kracht tot wat ik voorheb,</l>
<l>Versla den slaaf door de hand eener weduwe!’</l></lg><hi type="italic">En af te slaan.... den hoorn</hi> (zie Exod. XXVII 2) <hi type="italic">van uw altaar</hi> beteekent volgens Amos III 16 den offerdienst te doen staken. <hi type="italic">Door het bedrog mijner lippen.</hi> Zoodanig ‘bedrog’ was dus volgens Judith, gelijk de schrijver zich haar voorstelt, in zulke omstandigheden geoorloofd. Vs. 15 (vgl. Cor. I 27) en 16 Vulg. (v. 16 komt ook in gr. voor) schijnen latere toevoegsels.</div>
<div id="n1721">Het slot der smeeking naar Gr.:
<lg>
<l>Zoo zij het, God mijns vaders</l>
<l>En God van het erfdeel van Israël!</l>
<l>Meester van hemelen en aarde,</l>
<l>Schepper der wateren,</l>
<l>Koning der gansche schepping zijt Gij!</l>
<l>Verhoor Gij mijne bede</l>
<l>En keer mijn bedrieglijk woord ten verderve van hen,</l>
<l>Die tegen uw verbond en uw heilig huis,</l>
<l>De kruin van Sion en de woonplaats uwer kinderen</l>
<l>Gesmeed hebben wreedaardige plannen!</l>
<l>En leer aan geheel uw volk</l>
<l>En aan alle stammen het inzicht van te weten</l>
<l>Dat Gij de almachtige God zijt</l>
<l>En dat geen ander het geslacht van Israël beschermt</l>
<l>Behalve Gij!’</l></lg></div>
<div id="n1722">Op <hi type="italic">haar huis</hi> volgt in Gr. en gr.: ‘waar zij tijdens de sabbat- en feestdagen placht te wonen’, terwijl in Gr. <hi type="italic">en trok hare weduwkleederen uit</hi> terecht ontbreekt, omdat zij die volgens IX 1 (zie de noot) reeds had afgelegd.</div>
<div id="n1723">Gr. voegt achter <hi type="italic">vreugdekleederen aan</hi> bij: ‘waarmede zij zich tooide toen haar man nog leefde’, en noemt de sieraden, welke opgesomd worden: <hi type="italic">chlidonas</hi>, waarmede blijkens Vet. Lat. <hi type="italic">periscelides</hi>, voetringen (Hebr. tzeʽaboth, zie Isai. III noot 12 en 14), bedoeld zijn, <hi type="italic">pselia</hi>, armbanden, <hi type="italic">daktylioys</hi>, vingerringen, en <hi type="italic">enôtia,</hi> oorhangers.</div>
<div id="n1724">Vs. 4 is blijkens Gr. in zijn geheel een toevoegsel van latere hand. Zijn aanhef doet vermoeden, dat de glossator werken van Grieksche dichters kende. Zie b.v. Homerus Odyss. VI 235.</div>
<div id="n1725">Naar Gr. luidt v. 5: ‘En zij <hi type="italic">gaf</hi> aan hare habra een lederen zak wijn en een kruik olie en <hi type="italic">vulde een ransel met</hi> gepelde gerst en vijgenkoeken en brooden <hi type="italic">en snoerde den zak dicht en legde hem haar op</hi>’. Nadat zij hare daad volbracht had, zou zij dien ransel of zak nog voor een ander doel gebruiken. Zie XIII 11. Zij nam de genoemde levensmiddelen mede om niet van de heidensche spijzen te moeten eten en zich zoodoende te verontreinigen. Zie Tob. I 12, 13.</div>
<div id="n1726">Hoewel verwonderd over dien opsmuk, niet begrijpend waarvoor die dienen moest, vroegen zij haar toch niets; vgl. VIII 33. Gr. heeft voor v. 8 <hi type="italic">a</hi> alleen: ‘en zij zeiden’.</div>
<div id="n1727">Vs. 8 <hi type="italic">b</hi>-10 naar gr., hier zuiverder dan Gr.: ‘8. De God onzer vaderen stelle u ter genade (ter redding) en late u uwe plannen volbrengen ter verheerlijking van Jerusalem. En zij aanbad God 9. en zeide tot hen: Gelast, dat mij de poort der stad geopend worde; dan zal ik uitgaan om dat te volbrengen, waarover ik met u gesproken heb. En zij gelastten aan de jonge mannen om haar te openen. 10. Toen ging Judith met hare dienstmaagd uit. En de mannen der stad zagen haar na, totdat zij kwam in de vlakte; toen zagen zij haar niet meer’.</div>
<div id="n1728">Naar Gr. luidt v. 13: ‘En ik ga tot Holofernes, den opperbevelhebber van uw leger, om hem <hi type="italic">woorden van waarheid</hi> mede te deelen, en ik zal hem den weg wijzen, waarlangs hij gaan moet, en hij zal zich meester maken van <hi type="italic">het geheele bergland</hi>’. Wat gr. en Vulg. meer hebben schijnt niet oorspronkelijk.</div>
<div id="n1729">Gr.: ‘En als gij voor zijn aanschijn zult staan, <hi type="italic">wees dan niet bang in uw hart</hi> en <hi type="italic">spreek tot hem overeenkomstig uwe woorden</hi>, en hij zal u goed doen’.</div>
<div id="n1730">Vulg. laat hier belangrijke bijzonderheden achterwege. Gr. heeft voor v. 16<hi type="italic">c</hi>-18: ‘17. En zij kozen uit hun midden honderd mannen, en dezen vergezelden haar en hare habra en leidden ze naar de tent van Holofernes. 18. En er ontstond een oploop in het geheele kamp, want het gerucht van hare komst verspreidde zich door de tenten. En men kwam en omringde haar (gr. laat nog volgen: “terwijl zij buiten de tent van Holofernes bleef staan, totdat men haar bij hem had aangediend”). 19. En men was opgetogen over hare schoonheid en bewonderde de mannen van Israël om harentwil. En een ieder zeide tot wie naast hem stond (volgens v. 18 Vulg. spreken mannen uit het gevolg van Holofernes tot dezen, als Judith reeds zijne tent is binnengeleid): Wie zal dit volk verachten, dat zulke vrouwen in zijn midden heeft? <hi type="italic">Zou het goed zijn, ook maar één man over te laten van hen, die, zoo zij gespaard worden</hi> (aphentes), <hi type="italic">in staat zouden zijn, door verleiding de gansche aarde aan zich te onderwerpen?</hi>’ De krijgslieden maken hier een soldatenscherts. Opgetogen over Judith's schoonheid benijden zij om haar de Joden en zeggen: Alle Joden moeten worden uitgeroeid; anders zijn zij in staat door hun schoone vrouwen nog de geheele wereld er onder te krijgen <hi type="italic">(katasophisasthai</hi>, woordelijk: door drogredenen, bedriegelijke middelen verwinnen of ten onder brengen). Naar het schijnt, heeft ook de maker der Vet. Lat. de scherts evenmin begrepen als de Arameesche bewerker of Hiëronymus, die aan het gezegde den zin geeft, dat men alleen om zulke vrouwen buit te maken een oorlog zou gaan voeren. - Van hetgeen v. 17 Vulg. zegt heeft Gr. niets.</div>
<div id="n1731">Gr. vervolgt: ‘20. En de tentgenooten van Holofernes kwamen naar buiten en leidden haar de tent in. 21. En Holofernes lag in zijne tent te rusten tusschen het muskietengaas, dat uit purper en goud was met ingewerkte berillen en veelkleurige steenen. 22. En men verwittigde hem omtrent haar, en hij kwam in de voortent, en zilveren luchters werden voor hem uitgedragen. 23. En toen Judith voor hem verscheen, bewonderden allen de schoonheid van haar uiterlijk. En neervallend op haar aangezicht, huldigde zij hem; maar zijne dienaren richtten haar op’. Het <hi type="italic">muskietengaas (conopoeum</hi>, van Gr. <hi type="italic">kônôps</hi>, d.i. muskiet) was een netvormig weefsel tot wering van insecten, dat blijkens XIII 10 aan pilaren (om het rustbed) hing en volgens onze plaats geweven was uit purper- en gouddraden, met opgezette berillen (Gr. <hi type="italic">smaragdos</hi> is niet wat wij smaragd noemen) en bonte steenen. In het Oosten worden zulke netten nog heden veel gebruikt.</div>
<div id="n1732">Gr. laat nog volgen: ‘maar zij hebben dit zich zelf aangedaan’.</div>
<div id="n1733">Judith's toespraak dient hier woordelijk naar Gr. te worden weergegeven. Daar luidt de aanhef: ‘5. Neem de woorden uwer dienstmaagd aan, en uwe geringe dienares zal vóór u spreken. 6. En indien gij de woorden uwer geringe dienares opvolgt, zal God <hi type="italic">i</hi>e<hi type="italic">ts groots</hi> (prâgma, een zaak van gewicht) met u doen, <hi type="italic">en mijn heer zal zijne voornemens niet onuitgevoerd zien</hi>’ (eigenl. missen). Vs. 6<hi type="italic">b</hi> is dubbelzinnig. Holofernes moet ze verstaan als belofte van zegepraal, maar Judith verstaat ze voor zich anders. God zal een geducht wraakgericht over Holofernes houden.</div>
<div id="n1734">Naar gr.: ‘en zoo waar <hi type="italic">het leger</hi> leeft <hi type="italic">van hem</hi>, die <hi type="italic">u zond</hi> ter tuchtiging van <hi type="italic">alle</hi> ziel’. De zin komt in Gr. niet voor en is een toevoegsel van later hand. De verkeerde Latijnsche vertolking, wellicht gegrond op verkeerde opvatting van den Arameeschen bewerker, berust op verwisseling van macht in de beteekenis van legermacht met macht in den gewonen zin.</div>
<div id="n1735">Gr. voegt er nog bij: ‘en het gedierte der lucht (vogelen) en het gevleugelde’ (insecten). Judith vleit hier Holofernes in echt Oostersche beeldspraak.</div>
<div id="n1736">Gr.: ‘8. Want wij hoorden van uwe wijsheid, en aangaande de <hi type="italic">raadslagen</hi> van uwen geest werd aan de <hi type="italic">gansche aarde</hi> verkondigd, dat gij alleen dapper zijt in het gansche koninkrijk en <hi type="italic">bewonderenswaardig in het bedrijf van den krijg</hi>’.</div>
<div id="n1737">Vs. 7-13 luiden in Gr., met één, door den druk onderscheiden, verbetering, zeer duidelijk en met geregelden gedachtengang: ‘9. En nu het woord, dat Achior gesproken heeft in uwen raad. Wij hebben namelijk gehoord wat hij gezegd heeft; want de mannen van Bethulië hebben hem bij zich opgenomen. 10. Welnu, heer en meester, sla zijn woord niet in den wind, maar bewaar het in uw hart, want het is waar. Het geslacht der onzen toch wordt niet gekastijd, en het zwaard vermag niets tegen hen, wanneer zij niet gezondigd hebben tegen hunnen God. 11. Maar nu late mijn meester zich niet ontmoedigen; dan zal de dood over hen komen. Want eene zonde (een zondig voornemen) heeft hen bevangen, waardoor zij hunnen God zullen vergrammen, zoodra zij de overtreding zullen begaan. 12. Daar hunne levensmiddelen hun gaan ontbreken en al het water opgebruikt is, hebben zij besloten, de hand te slaan aan het <hi type="italic">eerstgeborene van hun vee</hi> en alles wat hun God hun verboden heeft te eten, hebben zij zich voorgenomen ten voedsel te nemen. 13. En zelfs de eerstelingen van het graan en de tienden van den wijn en de olie, welke zij hadden afgezonderd als offergaven voor de priesters, die te Jerusalem staan voor het aangezicht van onzen God, hebben zij goedgevonden geheel te gebruiken, (zaken) welke ook slechts met de hand aan te raken aan niemand van het volk geoorloofd is. 14. En zij hebben naar Jerusalem, omdat ook de daar wonenden hetzelfde gedaan (hetzelfde besluit genomen) hebben, mannen gezonden, die hun de ontheffing van den raad der oudsten gebracht hebben. 15. En als zij naar hun werd aangekondigd zullen doen, dan zullen zij dienzelfden dag worden overgeleverd ten verderve’. Voor <hi type="italic">aan het eerstgeborene van hun vee</hi> (Hebr. <hi type="italic">bekheroth beqartham)</hi> heeft Gr. alleen ‘aan hun vee’, wat geen zin geeft. Hoogstwaarschijnlijk is door de gelijkenis der twee op elkaar volgende Hebr. woorden het eerste reeds in den Hebr. tekst door een afschrijver overgeslagen (want ook Vulg. mist het). Het <hi type="italic">bloed drinken</hi> van Vulg., terugziende op het <hi type="italic">gebrek aan water</hi> in v. 10, kan wel oorspronkelijk zijn. - Uitgaande van het door Achior gezegde, dat blijkbaar op Holofernes en zijn omgeving een verbluffenden indruk had gemaakt, bevestigt Judith uitdrukkelijk zijne bewering omtrent de bescherming, welke de God van Israël aan zijn volk verleent, maar voegt er onmiddellijk aan toe, dat, naar hetgeen zij de laatste dagen, te Bethulië gezien en gehoord heeft, de bewoners niet alleen van die stad, maar ook van Jerusalem op het punt staan van iets te doen, dat hun ontwijfelbaar zeker van Gods hulp zal berooven. Zij zullen in hun nood de Lev. XVII 10-13 en XXII 1-16 geboekte wetten gaan overtreden.</div>
<div id="n1738">Het slot van Judith's toespraak luidt naar Gr.: ‘16. Vandaar dat ik, uwe dienstmaagd, dat alles ziende, van hen ben weggevlucht. En God heeft mij afgezonden om met u iets groots te doen, waarover de gansche aarde zich zal verbazen. 17. Uwe dienares is namelijk godvruchtig en dient dag en nacht den God des hemels. En nu zal ik bij u blijven, mijn heer, maar uwe dienstmaagd zal 's nachts uitgaan naar het dal, en ik zal bidden tot God, en Hij zal het mij zeggen, wanneer zij hunne zonde bedreven hebben. 18. En ik zal komen en het u zeggen. Dan zult gij uitrukken met uw gansche leger, en niemand zal er van hen zijn, die zich tegen u verzet. 19. En ik zal u midden door Judea leiden tot naar Jerusalem. En ik zal daar uw troon opslaan, en gij zult hen leiden als schapen, die hun herder derven. En er zal geen hond met zijne tong tegen u grommen’.</div>
<div id="n1739">Naar Gr. beveelt Holofernes niet, dat Judith zou <hi type="italic">verblijven</hi> of <hi type="italic">wonen</hi> waar zijne schatten lagen, wat ook met v. 4 Vulg. zelf in strijd is, maar luidt v. 1: ‘En hij beval haar te brengen waar zijn zilver zich bevond en gebood, dat men haar zou opdienen <hi type="italic">van zijne lekkernijen en laten drinken van zijnen wijn</hi>’. De zeer weelderige Perzen plachten ook zelfs in den krijg nog een zeer weelderig leven te leiden. Doordat Holofernes nu Judith een blik laat werpen op zijn schatten (voorwerpen van kunst en weelde) en gelast, haar te laten genieten van zijn kostelijke spijzen en zijn wijn, tracht hij haar te verblinden en voor zich in te nemen.</div>
<div id="n1740">Door het gebruik van onreine spijzen. Zie Tob I 12; Dan. I 8.</div>
<div id="n1741">Naar het Gr.: ‘Van waar zullen wij <hi type="italic">iets soortgelijks halen om het u te geven? Want er is niemand onder ons van uw volk</hi>’.</div>
<div id="n1742">Vs. 4 <hi type="italic">b</hi>-7 naar Gr.: ‘5. En de dienaren van Holofernes brachten haar naar de (voor haar bestemde, zie noot 6) tent. <hi type="italic">Toen sliep zij tot middernacht. Maar tegen de morgenwake stond zij op</hi> 6. <hi type="italic">en zond tot Holofernes en liet zeggen: Mijn meester veroorlove, dat uwe dienares</hi> naar buiten ga om te bidden. 7. En hij gebood aan hare lijfwachten <hi type="italic">het haar niet te beletten. En zij bleef</hi> drie dagen <hi type="italic">in het kamp</hi> en ging 's nachts naar het dal van Bethulië en waschte zich <hi type="italic">bij de bezetting van</hi> de waterbron’. <hi type="italic">De waterbron</hi> was vermoedelijk de Bir-el-Hasoe, welke zich buiten het kamp bevond, maar door de Assyriërs bezet was (VII 7 Gr.). Nog heden ten dage komen de Muzelmannen, gelijk hier Judith, in genoemde bron hun aan het gebed voorafgaande ritueele wasschingen doen.</div>
<div id="n1743">Dit vers komt wel in gr., niet in Gr. voor.</div>
<div id="n1744">Vs. 10 naar Gr.: ‘10. En op den vierden dag gaf Holofernes een <hi type="italic">drinkpartij</hi> aan zijne dienstknechten <hi type="italic">alleen, en hij noodigde op de brasserij</hi> (chlêsin) <hi type="italic">geen zijner gewone gasten</hi> (zijne voornaamste onderbevelhebbers, die geen getuigen mochten zijn van hetgeen hij voorhad te doen). 11. En hij zeide tot Vagao (over dien naam zie de noot op II 4), den lijfbediende, <hi type="italic">die over al het zijne gesteld was:</hi> Overreed die Hebreeuwsche vrouw, <hi type="italic">welke bij u is</hi> (Judith stond dus onder de hoede van den eunuch), tot ons te komen, <hi type="italic">om te eten en te drinken met ons</hi>’.</div>
<div id="n1745">Woordelijk naar Gr.: ‘12. Want zie, schande is het <hi type="italic">voor ons aangezicht</hi>, <hi type="italic">zoo wij zulk eene vrouw laten heengaan zonder met haar te verzamen. Want zoo wij haar niet verlokken</hi>, <hi type="italic">zal men over ons lachen</hi>’. Geheel naar waarheid teekent dit gezegde het heidensche, met name het Perzische zedenbederf.</div>
<div id="n1746">Naar Gr. zegt Vagao: ‘Talme nu de jonge dochter, <hi type="italic">zij</hi>, <hi type="italic">die zoo schoon is</hi> (zij was dus nog in den bloei harer jaren), niet <hi type="italic">langer</hi>, te gaan tot mijnen heer, om geëerd te worden voor zijn aanschijn en met ons wijn te drinken ter vroolijkheid <hi type="italic">en op dezen dag te worden als eene van de dochteren der zonen van Assur, die eerevrouwen zijn in het paleis van Nabuchodonosor</hi>’.</div>
<div id="n1747">Gr.: ‘Voorwaar, al wat in zijne oogen het beste is, zal ik doen, en <hi type="italic">dat zal voor mij eene vreugde zijn tot aan den dag van mijnen dood</hi>’. Gelijk XI 6 Gr. schijnt ook dit antwoord van Judith een dubbelen zin te hebben, den zin, waarin zij wil dat Vagao het versta, en den zin, dien zij zelve bedoelt, te weten: dat zij aan de ingeving van haar <hi type="italic">waren</hi> Heer niet mag weerstaan, en dat het haar tot aan haar dood toe zal verblijden naar zijn welbehagen te hebben gehandeld.</div>
<div id="n1748">Vs. 15 en 16 vollediger naar Gr.: ‘15. En zij stond op en tooide zich met al haar vrouwelijken tooi. En hare dienstmaagd ging voor haar uit en spreidde voor Holofernes het vlies over den grond, dat zij van Vagao voor het dagelijksch gebruik ontvangen had, om daarop bij het eten aan te liggen. 16. En binnengekomen vleide Judith zich neder. Toen ontvlamde het hart van Holofernes voor haar, en zijne ziel werd geschokt. Want hij verlangde hevig met haar te verzamen, <hi type="italic">en hij zocht gelegenheid om haar te verleiden van den dag af dat hij haar gezien had</hi>’.</div>
<div id="n1749">Deze zinsnede komt noch in gr. noch in Gr. voor.</div>
<div id="n1750">Naar het Gr. was Holofernes <hi type="italic">voorover</hi> op zijn bed gevallen.</div>
<div id="n1751">Volgens v. 3 en 4 is Judith met Holofernes alleen in het vertrek. Zij kan derhalve aan hare dienstmaagd dit bevel niet geven. Naar Gr. luidt dan ook de plaats anders: ‘En Judith <hi type="italic">had</hi> aan hare dienstmaagd <hi type="italic">gezegd</hi>, dat zij buiten <hi type="italic">hare</hi> tent (de tent van Judith, welke blijkbaar in de nabijheid van die van Holofernes was) moest gaan staan en <hi type="italic">haren uitgang moest afwachten gelijk dagelijks, want zij had gezegd te zullen uitgaan tot haar gebed en dienovereenkomstig had zij met Vagao gesproken</hi>’. Men moet onderstellen, dat Judith van den beginne af hare getrouwe habra had ingewijd in haar plan. Alvorens zij zich nu door haar naar de tent van Holofernes had laten vergezellen (XII 15 Gr.), <hi type="italic">had zij haar gezegd</hi>, hoe zich verder te gedragen. Zij moest terugkeeren naar hare rustplaats, maar tegen den tijd, waarop zij in de drie vorige nachten met hare meesteres was uitgegaan, <hi type="italic">gaan staan voor de tent van deze</hi>, als wachtte zij evenals in de vorige nachten op het oogenblik, waarop zij uit de tent zou komen. Dan kon niemand kwaad vermoeden. Want Judith had gezegd, dat zij ook <hi type="italic">in dezen nacht</hi> naar de waterbron zou gaan om te bidden, en had dit ook aan Vagao te kennen gegeven. De habra doet kalm en kloekmoedig alles wat hare meesteres haar beveelt en draagt zoo niet weinig bij tot het welslagen van het plan. Daarom beloont Judith haar later ook door haar de vrijheid te geven (XVI 28). - Volgens Vulg. v. 5 moet de habra voor de tent <hi type="italic">van Holofernes op wacht</hi> gaan staan. Dat is in de gegeven omstandigheden een zeer ijdele maatregel van voorzichtigheid.</div>
<div id="n1752">Gr. heeft alleen: ‘zij zeide in haar hart’.</div>
<div id="n1753">Naar Gr. luidt het gebed: ‘Heer, <hi type="italic">almachtige</hi> God, zie in deze stonde op het doen mijner handen tot verheffing van Jerusalem, <hi type="italic">daar het nu de gelegenheid is om U te ontfermen over uw erfdeel en mijn plan ten uitvoer te brengen ten verderve van hen, die tegen ons zijn opgestaan</hi>’.</div>
<div id="n1754">In Gr. luidt dit vers: ‘Toen ging zij naar <hi type="italic">de stang (kanôni</hi>, wel te onderscheiden van de <hi type="italic">stylai</hi> (kolommen) van v. 9 Gr.), welke <hi type="italic">bij het hoofd van Holofernes</hi> was (bedoeld is een stang of gestel aan het hoofdeinde van het bed, waaraan de krijgslieden, als zij zich ter rust begaven, hunne wapenen ophingen), en nam er zijn zwaard <hi type="italic">(akinakên</hi>, een Perzisch woord voor kromsabel) af’.</div>
<div id="n1755">De twee laatste zinnen staan in Gr. terecht in omgekeerde volgorde: ‘en zij wentelde zijn lijk af <hi type="italic">van het bed</hi> en nam zijn muskietengaas van de kolommen’ (zie X 19 met de betreffende noot). Om het muskietengaas van de kolommen te kunnen nemen, moest zij op het bed klimmen; daarom wentelt zij eerst den romp van Holofernes van het bed af.</div>
<div id="n1756">Zie over <hi type="italic">den zak</hi> de noot op X 5.</div>
<div id="n1757">Gr. laat hier volgen: ‘gingen zij den berg van Bethulië op en kwamen’ enz.</div>
<div id="n1758">Naar Gr. roept Judith: ‘Opent, opent mij de poort! Met ons is God, <hi type="italic">om nog</hi> kracht te <hi type="italic">oefenen</hi> in Israël <hi type="italic">en sterkte tegen de vijanden gelijk ook voorheen</hi>’.</div>
<div id="n1759">Voor v. 16 <hi type="italic">b</hi>-18 heeft Gr. alleen: ‘Maar <hi type="italic">zij riep met luide stem:</hi> Looft God, looft Hem, <hi type="italic">die zijne barmhartigheid niet heeft afgewend</hi> van <hi type="italic">het huis</hi> Israël, maar onze vijanden verslagen heeft door mijne hand in dezen nacht’.</div>
<div id="n1760">Gr.: ‘eener weduwe’.</div>
<div id="n1761">De zuiverder tekst van v. 20 en 21 naar Gr. luidt: ‘16. En zoo waar de Heer leeft, <hi type="italic">die</hi> mij beschermde op den weg, dien ik gegaan ben: <hi type="italic">mijn aangezicht heeft hem misleid te zijnen verderve, en hij heeft met mij</hi> geene zonde <hi type="italic">bedreven</hi> tot onteering en schande’.</div>
<div id="n1762">Gr.: ‘17. <hi type="italic">Toen was het volk zeer verbaasd</hi>, en zij aanbaden den Heer en zeiden: Gezegend <hi type="italic">zijt Gij, onze God</hi>, die <hi type="italic">op dezen dag</hi> de vijanden <hi type="italic">uws volks</hi> te niet hebt gedaan’.</div>
<div id="n1763">Klaarder en oorspronkelijker dan in Vulg. luiden v. 23-26 naar Gr.: ‘18. En Ozias zeide tot haar: Gezegend zijt gij, dochter, door God, den Allerhoogste, boven alle vrouwen op aarde. 19. Want uw lof (Gr. heeft <hi type="italic">elpis</hi> (hoop), door Vet. Lat. en Vulg. terecht met <hi type="italic">lof</hi> weergegeven) zal niet wijken uit de harten der menschen, die Gods macht zullen herdenken in eeuwigheid. 20. <hi type="italic">En moge God het u vergelden ter duurzame verheffing, door neer te zien op u in voorspoed, omdat</hi> gij uw leven niet ontzien hebt vanwege de vernedering van ons geslacht, maar <hi type="italic">onzen</hi> ondergang voorkomen hebt <hi type="italic">ter redding</hi> voor het aanschijn van onzen God’. Vs. 24 en 25 <hi type="italic">a</hi> Vulg., wel een glosse, komen ook in gr. voor.</div>
<div id="n1764">Vs. 27-31 volgen in Gr., maar in meer beknopten vorm, achter XIV 5, waar zeker hun oorspronkelijke plaats is. Zie de noten aldaar.</div>
<div id="n1765">In Gr. luidt de aanhef van v. 1 in onmiddellijke aansluiting aan XIII 26 (Gr. 20): ‘En Judith sprak tot <hi type="italic">hen.</hi></div>
<div id="n1766">Gr.: ‘aan <hi type="italic">de borstwering</hi> van onzen muur’.</div>
<div id="n1767">Naar Gr. luidt v. 2 <hi type="italic">b</hi> minder gekunsteld en vollediger: ‘en rukt, <hi type="italic">alle krijgsman, buiten de stad en stelt een hoofdaanvoerder over hen, als daaldet</hi> gij af naar de vlakte <hi type="italic">op de voorposten aan van de kinderen van Assur, maar daalt niet af</hi>’.</div>
<div id="n1768">Voor v. 3-6 heeft Gr.: ‘3. Dan zullen zij (de voorposten) <hi type="italic">hunne wapens opvatten en naar hunne legerplaats marcheeren en de bevelhebbers der legermacht van Assur wekken.</hi> En dan zal men samenloopen naar de tent van Holofernes en men zal hem niet vinden. Dan zal schrik hen overvallen, en zij zullen voor ons op de vlucht slaan. 4. Gaat hen dan achtervolgen, gij <hi type="italic">en alle bewoners van het gansche gebied van Israël</hi>, en <hi type="italic">velt</hi> hen neder op <hi type="italic">hunne wegen</hi>’.</div>
<div id="n1769">In het Gr. volgt eerst hier, en terecht, wat Vulg. XIII 27-31 heeft in minder oorspronkelijken vorm. Lees naar Gr.: ‘5. <hi type="italic">Maar alvorens dit te doen, roept mij Achior, den Ammoniet, opdat hij dengene zie en erkenne</hi>, die <hi type="italic">het huis</hi> van Israël gesmaad heeft. 6. En zij riepen hem <hi type="italic">uit het huis van Ozias</hi> (zie VI 21). En toen hij kwam en het hoofd van Holofernes zag <hi type="italic">in de hand van een man in de volksmenigte</hi>, viel hij op zijn aangezicht, en de adem begaf hem. 7. <hi type="italic">Maar nadat zij hem hadden bijgebracht</hi>, wierp hij zich voor de voeten van Judith en boog voor haar aangezicht diep ter aarde en zeide: Gezegend zijt gij in alle tenten van Juda en <hi type="italic">bij</hi> alle volk! Allen, die uwen naam zullen vernemen, <hi type="italic">zullen zich verbazen.</hi> 5. <hi type="italic">En nu, verhaal mij, wat gij gedaan hebt in deze dagen. Toen verhaalde hem Judith te midden van het volk alles wat zij gedaan had, van den dag af, waarop zij was uitgegaan, tot het oogenblik, waarop zij tot hen sprak.</hi> 9. <hi type="italic">En toen zij geëindigd had met spreken, hief het volk een geweldig triomfgeschreeuw aan en liet gejubel weerklinken in hunne stad</hi>’. Dan volgt v. 6 Vulg.</div>
<div id="n1770"><hi type="italic">En besneed</hi> enz., zie Gen. XVII 10-11 met noot 5. <hi type="italic">En werd ingelijfd</hi> enz. Achior's verdienstelijke handelwijze rechtvaardigde de uitzondering op de wet van Deut. XXIII 3. <hi type="italic">Met geheel zijne nakomelingschap</hi> komt noch in gr. noch in Gr. voor en schijnt niet oorspronkelijk. De woorden <hi type="italic">tot op den dag van heden</hi>, welke beteekenen, dat de gevolgen van Achior's inlijving nog voortduren, maken het ook overbodig.</div>
<div id="n1771">Gr.: ‘en trokken <hi type="italic">bij troepen</hi> uit <hi type="italic">naar de passen van den berg</hi>’.</div>
<div id="n1772">Aan v. 8-14 <hi type="italic">c</hi> beantwoordt in Gr. (met ééne verbetering): ‘12. Toen nu <hi type="italic">de zonen van Assur</hi> hen zagen, zonden zij <hi type="italic">naar hunne oversten, en dezen gingen naar de bevelhebbers en legerhoofden</hi> (vgl. v. 11 <hi type="italic">a</hi> Vulg.). 13. En zij kwamen bij de tent van Holofernes en zeiden tot <hi type="italic">Vagao, die over al het zijne gesteld was:</hi> Wek <hi type="italic">onzen meester</hi>, want <hi type="italic">de Hebreën hebben het gewaagd</hi>, <hi type="italic">tegen ons af te dalen</hi> ten strijde, <hi type="italic">opdat wij hen geheel vernietigen.</hi> 14. Toen ging Vagao binnen en <hi type="italic">sloeg op</hi> het voorhangsel <hi type="italic">der tent;</hi> want hij dacht, dat hij bij Judith sliep. 15. Daar echter <hi type="italic">niemand gehoor gaf, sloeg hij het (voorhangsel) open</hi> en ging binnen in zijn slaapvertrek <hi type="italic">en vond hem dood neergeworpen op den drempel</hi>, en zijn hoofd was afgeslagen’. Voor <hi type="italic">de Hebreën</hi> (v. 13 <hi type="italic">b</hi>) heeft het Gr. ‘de slaven’, Vet. Lat. ‘de kinderen van Israël’, of naar andere lezing ‘de Joden’. Gelijk I Reg. XIII 3 en XVII 8 heeft de Grieksche vertaler ʽ<hi type="italic">ibrim</hi> (Hebreën) verwisseld met ʽ<hi type="italic">abadim</hi> (slaven). De Arameesche bewerker kwam tot zijne door Vulg. vertegenwoordigde lezing <hi type="italic">de muizen zijn uit hunne holen gekropen</hi> door ʽ<hi type="italic">ibrim</hi> te lezen als ʽ<hi type="italic">akbarim</hi> (muizen). De verdere afwijkingen van Vulg., vooral wat betreft de wijze waarop men Holofernes tracht te wekken (v. 9 en 10), zijn zekerlijk aan den hier zeer vrijen Arameeschen bewerker toe te schrijven.</div>
<div id="n1773">In Gr. begint Vagao met den uitroep: ‘<hi type="italic">De slaven</hi> (waarvoor zeker weder te lezen “de Hebreën”) hebben een gruwelstuk bedreven’.</div>
<div id="n1774">Vs. 1-6 luiden naar Gr. met verbetering van eenige plaatsnamen: ‘1. En toen zij, <hi type="italic">die in de tenten waren, het</hi> hoorden (het geschreeuw, XIV 18), ontstelden zij <hi type="italic">over het gebeurde</hi>, 2. en schrik en vrees overviel hen, en er was niemand, die nog <hi type="italic">naast</hi> zijn buurman <hi type="italic">bleef</hi>, maar <hi type="italic">uiteenstuivend</hi> vluchtten zij <hi type="italic">in denzelfden angst</hi> langs <hi type="italic">alle</hi> wegen van de vlakte en van het gebergte. 3. <hi type="italic">En zij, die in het gebergte rondom Bethulië gelegerd waren</hi> (vgl. VII 18), <hi type="italic">ook zij sloegen op de vlucht.</hi> En toen stormden de kinderen van Israël, <hi type="italic">alle strijdbare mannen uit hun midden, in verschillende richtingen</hi> op hen af. 4. En Ozias zond <hi type="italic">naar Betomestaï en Chaba</hi> en naar het gansche gebied van Israël mannen om het gebeurde te boodschappen <hi type="italic">en te zeggen, dat allen zich op de vijanden zouden werpen om ze neer te maaien.</hi> 5. <hi type="italic">En toen de zonen van Israël het hoorden</hi>, vervolgden zij hen <hi type="italic">en sloegen hen tot Choba. Eveneens kwamen ook die van Jerusalem en van het gansche bergland aangesneld, want men had hun het gebeurde geboodschapt. Ook die van Galaäd en van Galilea vielen over hen en richtten eene groote slachting aan, totdat zij kwamen naar Damascus en haar gebied</hi>’. Ofschoon de Assyriërs, zoowel zij die in de legerplaats, alsook zij, die in het gebergte zijn, eerst uiteenstuiven, vluchten zij toch zeker spoedig allen in dezelfde richting op hun land aan, door de vlakte van Dothan en die van Esdrelon naar de Phenicische kust en dan verder oostwaarts. Zoodra de vlucht begonnen is, zetten de bewoners van Bethulië de vluchtelingen achterna, en laat Ozias vooreerst de bewoners van de nabij gelegen plaatsen <hi type="italic">Betomestaï</hi> en <hi type="italic">Chaba</hi> (zekerlijk het <hi type="italic">Choba</hi> van IV 4 Gr., zie noot 2 aldaar; Gr. heeft <hi type="italic">Chobai en Chola</hi>, waarvan het laatste wel dubbelschrijving is) en voorts die van <hi type="italic">het gansche gebied van Israël</hi>, waarmede voornamelijk het gebied van het voormalige Noordsche rijk bedoeld schijnt, uitnoodigen, hetzelfde te doen. Allen dezen vervolgen en slaan den vijand tot bij <hi type="italic">Choba.</hi> Daarmede is waarschijnlijk het <hi type="italic">Hoba</hi> van Gen. XIV 15 bedoeld, waarvan onze plaats navolging schijnt. Dit Hoba vereenzelvigt men met het oude plaatsje aan de bron van <hi type="italic">Choba</hi>, 20 uur noordwestelijk van Damascus gelegen. Dan komen de krijgsmannen uit Jerusalem en het Joodsche bergland, alsmede die van Galaäd en Galilea nog den vijand bestoken en vervolgen hem tot in <hi type="italic">het gebied van Damascus.</hi> - In Vulg. ontbreken de plaatsbepalingen, welke vervangen zijn door een uitvoeriger schildering van de verwarring der vluchtenden en van de noodlottige gevolgen, welke zij voor de vluchtelingen had.</div>
<div id="n1775">Vulg. wijkt hier weder ver af van Gr. met zijn beteren zin: ‘En <hi type="italic">de kinderen van Israël</hi> maakten zich bij hun terugkeer <hi type="italic">van de slachting</hi> meester <hi type="italic">van het overgeblevene</hi>, en <hi type="italic">de dorpen en de vlekken in het gebergte</hi> werden rijk aan buit’. De Israëlieten, die de Assyriërs achtervolgd hadden, konden van hen geen rijken buit medebrengen, daar dezen met achterlating van alles gevlucht waren.</div>
<div id="n1776">Aan v. 9-11 beantwoordt in Gr.: ‘8. Toen kwamen Joakim, de hoogepriester, en <hi type="italic">de raad</hi> der oudsten <hi type="italic">en de bewoners van Jerusalem</hi>, om <hi type="italic">het goede te aanschouwen, dat de Heer aan Israël had gedaan</hi> en om <hi type="italic">ook</hi> Judith te zien. 9. En als zij tot haar gekomen waren, zegenden allen haar en zeiden tot haar: ‘Gij zijt <hi type="italic">de roem</hi> van Jerusalem, de <hi type="italic">groote</hi> trots van Israël en de glorie van ons geslacht. 10. <hi type="italic">Gij hebt dat alles volbracht met uwe hand.</hi> Wees gezegend <hi type="italic">van den Heer, die het heelal bestiert</hi>, in eeuwigheid. En geheel het volk zeide: ‘Zoo zij het’. Dat Vulg,, zeker in navolging der Arameesche bewerking, de sterkte der heldin hieraan toeschrijft, dat zij geen tweede huwelijk aanging, wijst evenals VIII 2 Gr. (zie noot 2 ald.) op den laten oorsprong dier bewerking. Want al prijst blijkbaar ook Gr. VIII 5 en XVI 22 Judith om genoemde reden, zulk eene hoogschatting der weduwe, welke weduwe blijft, als waarvan de woorden van Vulg. getuigen, ontmoeten wij in geen der geschriften van het O.T.</div>
<div id="n1777">Vs. 13-15 luiden naar Gr. beter van zin, uitvoeriger en met een schilderachtige beschrijving: ‘11. En het <hi type="italic">gansche</hi> volk <hi type="italic">plunderde de legerplaats</hi> dertig dagen lang, en zij gaven aan Judith <hi type="italic">de tent</hi> van Holofernes en zijn zilverwerk en <hi type="italic">zijne rustbedden.</hi> En zij nam het en laadde het op haar lastdier en zij spande hare wagens in en hoopte het er op. 12. En alle vrouwen van Israël kwamen bijeen (gr.) om haar te zien. En zij nam takken in hare handen en gaf ze aan hare begeleidsters. En zij bekransten zich met olijfbladeren, zij en die bij haar waren. En zij ging voor het gansche volk uit in reidans als aanvoerster van alle vrouwen. En alle mannen volgden in volle wapenrusting en bekransd en openden den mond tot lofzangen. En Judith hief te midden van gansch Israël dit danklied aan, en al het volk zong dezen lofzang na’.</div>
<div id="n1778">Judith's prachtige zegezang (v. 2-21) werd in geen onzer teksten zonder verschrijvingen en toevoegsels bewaard, waardoor zijn metrische bouw niet weinig wordt verduisterd. Maar de vergelijking der verschillende teksten, van welke die van Gr. wederom de beste blijkt, maakt het zeer waarschijnlijk, dat het lied bestaat uit 7 Strophen van ongelijke lengte, welke alle een eigen gedachte uitwerken. Str. I (4 verzen, Vulg. v. 2) leidt het lied in met eene opwekking om God met een nieuwen psalm te prijzen. Str. II (4 + 4 + 2 vv.; Vulg. v. 5-7): De vijand (Assur) kwam met groote legermacht en pralende bedreigingen; maar de Heer beschaamde hem door de hand eener weduwe. Str. III (3 + 2 vv.; Vulg. v. 8): Holofernes viel niet als een held door helden, maar liet zich door de schoonheid van Judith verlammen. Str. IV (4 + 3 vv.; Vulg. v. 10 en 11): Hoe dit geschiedde? Judith tooide zich op het allerschoonst, en toen zij hem zoo betooverd had, doorkliefde zij hem den nek. Str. V (5 + 3 vv.; Vulg. v. 12-14): Volslagen nederlaag der vijanden. Met ontzetting geslagen door Judith's stoute daad stuiven zij op het alarm der belegerden in wilde vlucht uiteen en worden op hun vlucht smadelijk neergeveld. Str. VI (5 + 3 vv.; Vulg. v. 15-19 <hi type="italic">b</hi>): Lofprijzing Gods, die het sterke verbrijzelt, maar genadig is voor de godvreezenden. Str. VII (4 of wellicht slechts 2 vv.; Vulg. 19 <hi type="italic">c</hi>-21): Wee aan de volken, die Gods volk belagen. - Naar inhoud en vorm vertoont de zegezang van Judith zekere verwantschap met haar gebed, IX 2-14 Gr.; naar inhoud door het fiere nationaliteitsgevoel der Joden als volk Gods en de daarmede gepaard gaande geringschatting, ja minachting der heidenen, welke uit beide gedichten met gelijke kracht spreken; naar den vorm door de pakkende en kunstvolle wijze, waarop in beide gedachten van denzelfden inhoud in wisselende vormen herhaald of zinnen van verwanten inhoud aaneengeregen worden. Gelijk het gebed zal daarom ook wel de zegezang in dezen vorm door den schrijver zijn gedicht. - Daar in noot 13 beproefd wordt, den zegezang in zijn geheel naar zijn vermoedelijk oorspronkelijken vorm weer te geven, wijzen noot 2-12 geen afwijkingen van Vulg. aan, welke alleen den dichterlijken vorm betreffen.</div>
<div id="n1779">De <hi type="italic">nieuwe</hi> daad van Gods ontferming moet bezongen worden in een <hi type="italic">nieuwen</hi> psalm. Vgl. Ps. XXXII 3, XLI 4, XCV 1, CXLIII 9, CXLIX 7. <hi type="italic">Prijst zijnen naam.</hi> Het Lat. <hi type="italic">invocate</hi> is hier niet in de gewone beteekenis van aanroepen gebezigd.</div>
<div id="n1780">Vs. 3 en 4 komen noch in Gr., noch in den besten tekst van Vet. Lat. voor en schijnen een toevoegsel. De gedachte van v. 3 is herhaling van IX 10 Vulg., een eveneens niet oorspronkelijk vers.</div>
<div id="n1781">Vs. 6 <hi type="italic">b</hi> en <hi type="italic">c</hi> naar Gr.: ‘en mijne kinderen <hi type="italic">te zullen smakken op den grond</hi> en mijne maagden te zullen <hi type="italic">berooven</hi>’ (van hare eer).</div>
<div id="n1782">Slot van str. III naar Gr.: ‘Maar Judith, de dochter van Merari, <hi type="italic">door hare schoonheid</hi> verlamde zij hem’. <hi type="italic">Titan</hi> (Gr. Titanen) zal vertaling zijn van Hebr. <hi type="italic">gibborim</hi> (helden), <hi type="italic">reuzen</hi> van Hebr. <hi type="italic">rephaim</hi>, naam der oude bewoners van Chanaän (Gen. XIV 5; Deut. III 13).</div>
<div id="n1783">Deze zinsnede komt in het Gr. niet voor en is ook overbodig. Zie v. 10 <hi type="italic">c.</hi></div>
<div id="n1784">Gr.: ‘een <hi type="italic">linnen</hi> kleed’.</div>
<div id="n1785"><hi type="italic">Hare sandalen verlokten</hi> enz. Er heerschte in het Oosten groote weelde ten opzichte der sandalen, welke somwijlen met goud en edelgesteenten rijk versierd waren en de schoonheid van den vrouwelijken voet verhoogden. Het slot van str. IV naar Gr.: ‘het <hi type="italic">kromzwaard</hi> (kinakês, zie de noot op XIII 8) doorkliefde zijnen nek’.</div>
<div id="n1786">De vijand, te voren met den fictieven naam <hi type="italic">Assur,</hi> d.i. <hi type="italic">de</hi> vijand (zie Inleiding), aangeduid, wordt hier bij zijn waren naam <hi type="italic">Perzen en Meden</hi> genoemd. Hoewel de schrijver ook hier niet uitdrukkelijk <hi type="italic">zegt,</hi> dat dit de vijanden waren, laat hij het toch duidelijk genoeg verstaan en geeft hij ons dus op kunstvolle wijze den sleutel tot het verstaan van zijn boek. De plaats herinnert aan Exod. XIV 14-16.</div>
<div id="n1787">Van v. 13 en 14 zijn alle teksten erg in het ongereede geraakt. Vs. 13 schijnt nog het best te zijn bewaard, althans in <hi type="italic">metrisch</hi> opzicht, door gr., waar het luidt: ‘Toen hieven mijne verdrukten een geschreeuw aan, en <hi type="italic">mijne</hi> van dorst versmachtenden <hi type="italic">schrokken</hi> (ephobêthêsan) e<hi type="italic">n maaken alarm</hi> (eptoêthêsan); <hi type="italic">zij verhieven</hi> (hypsôsan) <hi type="italic">hunne stem en sloegen op de vlucht</hi>’. In Gr., overigens in nog slechter staat dan gr, ontbreekt terecht <hi type="italic">ephobêthêsan</hi> (zeker door dubbelschrijving van <hi type="italic">eptoêthêsan</hi> in den tekst gekomen) met het volgende <hi type="italic">kai</hi> (en), en leest men voor <hi type="italic">hypsôsan</hi> het in den zin veel beter passende: ‘kai êkoysan’ (en zij hoorden). Naar allen schijn luidde dus het vers oorspronkelijk, metrisch goed en in volle overeenstemming met het XIV en XV verhaalde: ‘Toen hieven mijne verdrukten (de belegerden) een geschreeuw aan, en mijne van dorst versmachtenden maakten alarm. En zij (de vijanden) hoorden hunne stem en sloegen op de vlucht’. - Vs. 14 luidt naar gr.: ‘Zonen van <hi type="italic">lichte meisjes</hi> (korasiôn; <hi type="italic">korasion</hi>, deminutief van <hi type="italic">korê</hi>, meisje, wordt in de beteekenis van “lichtekooi” gebezigd) doorboorden hen, en als kinderen van <hi type="italic">zwerfsters</hi> (automoloyntôn; bedoeld zijn weder de lichtekooien, die langs de straten zwerven) doorstaken zij hen. Zij sneuvelden door de slagorde mijns Heeren’. Het eerste verslid moet vanwege het parallelisme en den beteren zin, overeenkomstig een lezing van Vet. Lat., zeker luiden: ‘<hi type="italic">Als</hi> zonen van zwerfsters doorstaken <hi type="italic">zij</hi> hen’. Gelijk het tweede beteekent het: zij doodden hen als kinderen van lichtekooien, voor welke niemand bloedwraak komt eischen. De uitdrukkingen <hi type="italic">hyioi korasiôn</hi> en <hi type="italic">paides automoloyntôn</hi> vinden haar verklaring in den scheldnaam, welken de vertoornde Saül I Reg. XX 30 Septuag. aan Jonathas geeft: ‘hyie korasiôn aytomoloyntôn’, wat zeker, ook naar den Hebr. tekst, ‘zoon eener lichtekooi’ beteekent. De twee daar saamgekoppelde woorden <hi type="italic">korasiôn</hi> en <hi type="italic">aytomoloyntôn,</hi> welke elk voor zich den zin van ‘lichtekooi’ kunnen hebben, zijn hier vanwege het parallelisme als synoniemen gescheiden gebezigd.</div>
<div id="n1788"><hi type="italic">Adonaï</hi>, zie Exod. VI noot 3.</div>
<div id="n1789">Voor v. 17 heeft Gr. alleen: ‘Gij zendt uwen Geest, en Hij (uw Geest) bouwt op, en er is niemand, die aan uw woord kan weerstaan’.</div>
<div id="n1790">Voor ‘<hi type="italic">met</hi> watervloeden’ beter te lezen: ‘<hi type="italic">gelijk</hi> watervloeden’. Het Hebr. ʼ<hi type="italic">im</hi>, dat hier zal gestaan hebben, beteekent ook <hi type="italic">gelijk</hi>, b.v. Job IX 26.</div>
<div id="n1791">Naar Gr.: ‘maar voor wie U vreezen <hi type="italic">zijt Gij genadig</hi>’ In gr. volgen hier nog 3 verzen, welke zeker niet oorspronkelijk zijn.</div>
<div id="n1792">Vgl. Isai. LXVI 24; Marc. IX 45. Het vers, hetwelk in figuurlijken zin bedoeld is en door de Vaders wordt aangezien als een zinspeling op de helsche straffen, is wellicht een later toevoegsel. - In zijn geheel, en in strophen verdeeld, zal het lied ongeveer als volgt moeten luiden (de verzen van twijfelachtige echtheid zijn tusschen haakjes geplaatst; de verzen, welke een refrein schijnen te vormen, zijn door den druk onderscheiden):
<lg><l>1.</l>
<l> </l>
<l>Heft Gode aan met pauken,</l>
<l>Zingt den Heer bij cimbelspel,</l>
<l>Laat Hem klinken een nieuwen psalm,</l>
<l>Verheft en roemt zijn naam!</l>
<l> </l>
<l>2.</l>
<l> </l>
<l>Assur kwam uit de bergen van het Noorden,</l>
<l>Hij kwam met ontelbare legermacht,</l>
<l>Welker menigte de stroomen stuitte,</l>
<l>En welker rossen de heuvelen bedekten.</l>
<l>Hij zeide te zullen verzengen mijn land,</l>
<l>En mijne jongelingen te zullen wegmaaien met het zwaard,</l>
<l>En mijne zuigelingen te zullen smakken op den grond,</l>
<l>En mijne maagden te zullen onteeren.</l>
<l> </l>
<l><hi type="italic">De Heer, de Almachtige, beschaamde hem,</hi></l>
<l><hi type="italic">En door de hand eener weduwe maakte Hij hem te schande.</hi></l>
<l>(Naar eene lezing van Vet. Lat.)</l>
<l> </l>
<l>3.</l>
<l> </l>
<l>Want niet viel hun aanvoerder door (de hand van) jonge mannen,</l>
<l>En geen zonen van helden versloegen hem,</l>
<l>En geen reusachtige Rephaïeten wierpen zich op hem,</l>
<l> </l>
<l><hi type="italic">Maar Judith, de dochter van Merari,</hi></l>
<l><hi type="italic">Door de schoonheid harer verschijning verlamde zij hem.</hi></l>
<l> </l>
<l>4.</l>
<l> </l>
<l>Zij toch trok uit het kleed van haar weduwschap</l>
<l>(Ter verheffing van wie bedrukt waren in Israël),</l>
<l>Zij zalfde haar gelaat met olie,</l>
<l>En bond hare lokken samen met een band,</l>
<l>En deed aan een linnen kleed om hem te betooveren.</l>
<l> </l>
<l>Hare sandalen verlokten zijne oogen,</l>
<l>En hare schoonheid nam gevangen zijne ziel:</l>
<l><hi type="italic">Het kromzwaard doorkliefde zijnen nek.</hi></l>
<l> </l>
<l>5.</l>
<l> </l>
<l>De Perzen sidderden voor hare stoutheid</l>
<l>En de Meden voor hare koenheid.</l>
<l>Toen hieven mijne verdrukten een geschreeuw aan,</l>
<l>En mijne van dorst versmachtenden maakten alarm.</l>
<l>En genen hoorden hunne stemmen en sloegen op de vlucht.</l>
<l> </l>
<l><hi type="italic">Als zonen van lichte meisjes doorboorden zij hen,</hi></l>
<l><hi type="italic">En als kinderen van zwerfsters doorstaken zij hen.</hi></l>
<l><hi type="italic">(Zij sneuvelden door de slagorde des Heeren).</hi></l>
<l> </l>
<l>6.</l>
<l> </l>
<l>Mijnen Heer zal ik zingen een nieuwen lofzang.</l>
<l>Heer, groot zijt Gij en roemvol,</l>
<l>Wonderbaar in kracht en onverwinbaar!</l>
<l>Gij zendt uwen Geest - en Hij bouwt op,</l>
<l>En er is niemand, die aan uw woord kan weerstaan.</l>
<l> </l>
<l>Bergen worden tot in hun grondvesten bewogen gelijk watervloeden,</l>
<l>Rotsen smelten voor uw aangezicht gelijk was:</l>
<l><hi type="italic">Maar voor wie U vreezen zijt Gij genadig.</hi></l>
<l> </l>
<l>7.</l>
<l> </l>
<l><hi type="italic">Wee aan de volken, die zich verheffen tegen mijn geslacht!</hi></l>
<l><hi type="italic">De Heer, de Almachtige, zal hen oordeelen op den dag der wrake.</hi></l>
<l>(Vuur en wormen zal Hij geven in hun vleesch,</l>
<l>En zij zullen huilen in hun smart zonder ophouden).</l></lg></div>
<div id="n1793">Lees naar Gr.: ‘En toen zij (de deelnemers aan den XV 12 volg. Gr. beschreven optocht) naar Jerusalem gekomen waren, aanbaden zij den Heer’.</div>
<div id="n1794">Door het bloedvergieten en het aanraken van lijken waren zij wettelijk onrein. Zie Num. XIX 12-20, XXXI 19.</div>
<div id="n1795">Wat het in Gr. niet voorkomende <hi type="italic">der vergetelheid</hi> zeggen wil, is niet zeker. Volgens sommigen moest het muskietengaas, als zegeteeken opgehangen in den tempel, de Joden het lijden <hi type="italic">doen vergeten,</hi> hetwelk zij doorstaan hadden, volgens anderen moest het <hi type="italic">beletten,</hi> dat zij ooit de door Gods hulp behaalde zege zouden <hi type="italic">vergeten.</hi> Mogelijk ook is de zin: de overwinning was zoo volkomen, dat Holofernes met zijn leger <hi type="italic">op dit gedenkteeken na</hi> aan de vergetelheid was prijsgegeven.</div>
<div id="n1796">Vs. 25 <hi type="italic">b</hi> naar Gr.: ‘en Judith <hi type="italic">keerde terug naar</hi> Bethulië <hi type="italic">en bleef op hare bezitting</hi> en werd <hi type="italic">in haar tijd beroemd</hi> in het gansche land’.</div>
<div id="n1797">In Gr. luidt v. 26 <hi type="italic">a</hi>: ‘En <hi type="italic">velen begeerden haar</hi>, maar <hi type="italic">geen man</hi> bekende <hi type="italic">haar</hi> al de dagen’ enz.</div>
<div id="n1798">Vs. 27 en 28 <hi type="italic">a</hi> luiden in Gr.: ‘En <hi type="italic">zij nam zeer toe in grootheid</hi> (beroemdheid) en <hi type="italic">werd</hi> in het huis van haren man honderd en vijf jaar <hi type="italic">oud</hi>’.</div>
<div id="n1799">Gr. laat hier volgen: ‘En vóór haar dood had zij haar bezit verdeeld onder al de naastbestaanden van haar man Manasses en de naastbestaanden van haar geslacht.</div>
<div id="n1800">Zie Inleiding bl. 403.</div>
<div id="n1801">Dit bericht is alleen eigen aan Vulg. (Zie Inleiding bl. 400 noot 1).</div>
<div id="n1802">Wat aangaat het zuiverder Grieksch in beide bevelschriften, zie XIII noot 1.</div>
<div id="n1803">Uit aanteekeningen bij den laatsten tekst blijkt, dat deze als heilige Schrift in gebruik is geweest bij eene Synagoge.</div>
<div id="n1804">Over Theodotion's vertaling zie XI noot 3.</div>
<div id="n1805">Josephus' vertaling was waarschijnlijk de gebruikelijke tekst der Jodengemeente te Rome, waartoe hij tot aan zijn dood in 92 na Chr. behoorde. Want de voortreffelijkheid zijner vertaling is voor deskundigen een bewijs, dat hij hier geen eigen arbeid leverde.</div>
<div id="n1806">Dat er geen tegenspraak bestaat tusschen het Hebr. boek en de Gr. toevoegsels, wordt aangetoond in VI noot 3; XI noot 5; XII noot 1 en 3; XVI noot 5.</div>
<div id="n1807">Gewoonlijk wordt daarbij gewezen op I 4, II 5, 6, 17, III 1, 10, 13, V 14, VI 10, VIII 2, 17, IX 16, XIII 1-7, XVI 10, 14, 16, 22; zie onze aanteekeningen op deze plaatsen.</div>
<div id="n1808">Zie VIII noot 14 en IX noot 5, dat Esther ten onrechte van wreedheid wordt beschuldigd.</div>
<div id="n1809">In het Gr. begint het Boek met het verhaal van Mardocheüs' droom en zijne ontdekking der samenzwering (zie Vulg. XI 2 - XII).</div>
<div id="n1810"><hi type="italic">Assuerus,</hi> Gr. A: Assuerus, Gr. B en Vulg. XI volg.: Artaxerxês, Hebr.: Achaschwerosch; deze laatste naam wordt algemeen beschouwd als de Hebreeuwsche uitspraak van het oud-Perzische Khschajarscha, waarvan de Grieken Xerxês maken. Inderdaad wordt Xerxes in een Egyptisch-Arameesch opschrift Chshiarsha genoemd, en nog nader bij het Hebr. komt zijn Babylonische naam: ‘Akhshuwarshi’. Daar in Esth. II 16 gesproken wordt over het <hi type="italic">zevende</hi> regeeringsjaar van Assuerus, is niet Xerxes II bedoeld, maar Xerxes I (485-465), de zoon van Darius Hystaspis. Wat Herodotus van hem verhaalt komt overeen met het wreede, wulpsche en wispelturige karakter van den Assuerus in het Esther-boek.</div>
<div id="n1811"><hi type="italic">Van Indië tot Ethiopië,</hi> welke volgens Herodotus (III 97 volg.) schatplichtig waren aan Perzië tijdens Darius; <hi type="italic">honderd zeven en twintig provinciën</hi>, Hebr. ‘medinah’, onderdeelen (vgl. III 12 en Dan. VI 1) der satrapieën; zoo omvatte de vijfde satrapie Phenicië, het zoogenaamde Palestijnsche Syrië en Cyprus (Herod III 91); bovendien had Xerxes Egypte weder onderworpen (Herod. VII 7). In Hebr. luidt v. 1: ‘En het geschiedde in de dagen van A. - dit is de A., die regeerde van I. tot E. over honderd zeven en twintig provinciën - v. 2. in die dagen, toen koning A. op zijn rijkstroon zat in den burcht Susan, v. 3. in het derde jaar zijner regeering richtte hij’ enz.</div>
<div id="n1812"><hi type="italic">Toen hij</hi> zijne heerlijkheid en macht toonde (V 1); over <hi type="italic">Susan</hi> zie noot 6; II Esdr I 1 en Dan. VIII 2.</div>
<div id="n1813">Velen verklaren dit van de langdurige vergadering der rijksgrooten ter voorbereiding van den krijgstocht tegen Griekenland (Herod. VII 8-19), welke Xerxes belegd had na de onderwerping van Egypte in zijn tweede regeeringsjaar. In v. 4 wordt niet gezegd dat <hi type="italic">alle</hi> landvoogden en edelen <hi type="italic">te gelijk</hi> gedurende 180 dagen te Susan verbleven. De schrijver van Esther spreekt alleen over de feesten, bij die gelegenheid door Xerxes aan zijn rijksgrooten gegeven, omdat deze alleen in verband staan met het verstooten van Vasthi.</div>
<div id="n1814">Hebr.: ‘in den burcht Susan’; waarschijnlijk de dienaren van den koningsburcht, ‘Akropolis’ (Herodotus III 68), wel te onderscheiden van de stad Susan (vgl. III 15 en VIII 14, 15 Hebr.); bij de bouwvallen van Susan zijn de overblijfselen van een burcht en een paleis gevonden.</div>
<div id="n1815">Over de weelderige feesten der Perzen spreekt Herodotus (I 133); <hi type="italic">in den voorhof van den tuin en van het bosch, dat</hi> enz., Hebr.: ‘in den voorhof van den tuin van het koninklijk paleis’, in de open plaats, op het terras tusschen het paleis en den tuin gelegen.</div>
<div id="n1816">Hebr.: ‘Fijn linnen, katoen en blauw purper, vastgemaakt’ enz.</div>
<div id="n1817">Hebr.: ‘op den mozaïekvloer van bont en wit marmer, paarlemoer en gevlekten steen’.</div>
<div id="n1818">De gasten werden volkomen vrij gelaten.</div>
<div id="n1819">Dit is zeer goed verklaarbaar, ook al willen sommigen uit Herodotus V 18 en IX 110 volg. bewijzen, dat de vrouwen gewoonlijk met de Perzen aan denzelfden feestdisch zaten.</div>
<div id="n1820">De namen der <hi type="italic">zeven kamerdienaren</hi> ontbreken in Gr. A en luiden geheel anders in Gr. B.</div>
<div id="n1821">Geheel naar Perzische zeden (Herod. V 18).</div>
<div id="n1822">Hebr. voegt er bij: ‘de kenners der tijden’, d.w.z. de sterrenwichelaars (vgl. Dan. I noot 8 en 17; II 27; V 15).</div>
<div id="n1823"><hi type="italic">De eersten nu en die</hi> enz., Hebr.: ‘die hem het naast stonden’, d.i. deze wijzen, die altijd bij den koning stonden, <hi type="italic">die het aangezicht des konings zagen,</hi> immer tot hem toegang hadden (IV 11; Herod. III 84, 118), <hi type="italic">en de eerste plaatsen</hi> in het rijk of bij feestelijke gelegenheden bekleedden, waarschijnlijk de onafzetbare koninklijke rechters van Herodotus (III 31). Gr. B heeft hier slechts drie namen, waarbij dan v. 16 Moychaios voegt; Gr. A verzwijgt ze alle.</div>
<div id="n1824">Volgens Mamuchan (Gr. A: ‘Boygaios’, Gr. B: ‘Moychaios’) heeft Vasthi zich schuldig gemaakt aan ongehoorzaamheid jegens den koning en daardoor ook den onderdanen een slecht voorbeeld gegeven (v. 17).</div>
<div id="n1825"><hi type="italic">Daarom is</hi> enz., Hebr.: ‘en er zal genoeg minachting en toorn zijn’, d.w.z. en dan geen gebrek aan minachting bij de vrouwen en toorn bij de mannen.</div>
<div id="n1826">Hebr.: ‘onder de wetten’ enz. (vgl. VIII 8 en Dan. VI 8), d.i. onherroepelijk; daardoor hopen zij zelf aan Vasthi's wraak te ontkomen.</div>
<div id="n1827">Bijgevolg is de uitwerking van 's konings vonnis groot.</div>
<div id="n1828">In het Perzische rijk werden verschillende talen gesproken, waarvan vele een eigen schrift hadden. Herodotus (VII 61-95) geeft eene uitvoerige lijst van volken, die in Xerxes' leger vertegenwoordigd waren.</div>
<div id="n1829">De slotzin luidt in Hebr.: ‘en (dat de man) spreken zou de taal van zijn volk’; ook in het huwelijk met eene uitheemsche zij de taal van den man de gebruikelijke taal des huizes, ten teeken dat de man <hi type="italic">heer en meester</hi> is. De Hebr. tekst echter schijnt hier bedorven te zijn, want het Gr. geeft dit vers slechts in algemeene trekken weer. Sommigen verbeteren aldus: ‘en dat hij spreke al wat hem passend toeschijnt’, d.i. bevele wat hem behaagt. Anderen lezen liever: ‘en (dat de man meester is, worde) gezegd in de taal van zijn volk’, d.i. aan allen bekend gemaakt in de taal van ieder volk; dit laatste is wel door Vulg. bedoeld.</div>
<div id="n1830">d.i. een Benjaminiet (zie II Reg. XX 1). Geheel willekeurig beweren sommigen, dat <hi type="italic">Semeï</hi> dezelfde is als in II Reg. XVI 5; III Reg. II 8, 36 en dat <hi type="italic">Cis</hi> de vader is van koning Saül (zie III noot 1).</div>
<div id="n1831">Sommigen beschouwen dit als gezegd van Cis, den overgrootvader van Mardocheüs. Maar naar de gewone regelen der spraakkunst en volgens XI 3-4 in Vulg. en Gr. moet het met Mardocheüs verbonden worden. Is echter deze zelf met <hi type="italic">koning Jechonias</hi> in ballingschap <hi type="italic">weggevoerd</hi>, dan was hij onder de regeering van Xerxes I meer dan 120 jaar oud; het is dan onwaarschijnlijk, dat hij nog tot minister van Perzië werd aangesteld en dat zijne nicht Esther nog een jeugdig meisje was. Aannemelijker is daarom het gezegde van Gr. in de Voorrede en V.L. na III 15 (in Vulg. XI 4): ‘hij was van de ballingschap (d.w.z. gesproten uit eene familie), welke Nabuchodonosor in ballingschap gevoerd had’ enz. (vgl. I Esdr. II 1). Hiermede geeft de schrijver te kennen, dat Mardocheüs afstamde van de aanzienlijken, die met Jechonias gevankelijk waren weggevoerd (IV Reg. XXIV 14), niet van de geringeren, die later in ballingschap gingen (IV Reg. XXV 11). De dubbelzinnige Hebr. uitdrukking II 6: ‘die weggevoerd was’ enz., is vermoedelijk toe te schrijven aan den redactor, die Mardocheüs' geslachtlijst hier (v. 5 en 6) invoegde, nadat hij haar met de Voorrede (in Vulg. XI 2 volg.) had laten wegvallen. Immers nog ontbreken II 5 (de geslachtslijst) in V.L., II 6 in Gr. A en beide verzen bij Flav. Jos.</div>
<div id="n1832">Naar Hebr. en Gr.: ‘van zijn oom’.</div>
<div id="n1833">Haar Joodsche naam was ‘Hadassa’, welke ‘mirt’ beteekent; aan het hof werd zij <hi type="italic">Esther</hi> genoemd, welke naam verklaard wordt door het Perzische ‘sitareh’, d.i. ster.</div>
<div id="n1834"><hi type="italic">En zij behaagde</hi> aan Egeüs, die <hi type="italic">aan een</hi> ondergeschikten <hi type="italic">kamerdienaar beval spoed te maken met hare</hi> voorbereiding, om haar zoo spoedig mogelijk aan den koning voor te stellen, <hi type="italic">en haar hare portiën</hi>, uitgelezen spijzen en dranken, <hi type="italic">te geven en de zeven allerschoonste jongedochters,</hi> slavinnen tot kameniers, <hi type="italic">en zoowel haar</hi> enz., in Hebr.: ‘en hij verplaatste haar en hare dienaressen naar het beste gedeelte van het vrouwenverblijf’.</div>
<div id="n1835"><hi type="italic">En zij wilde</hi> enz., in Hebr.: ‘Esther maakte haar volk en hare afkomst niet bekend’ aan Egeüs en de hofbeambten; door bemiddeling van eenige vertrouwelingen onderhield zij betrekking met Mardocheüs (vgl. noot 7 en IV 4-17), zooals ook gebeurde in het verhaal van Herodotus III 68 volg. Indien Aman of een zijner aanaanhangers geweten had, dat Esther eene landgenoote, eene nicht van zijn vijand Mardocheüs was (zie de Gr. Voorrede, in Vulg. XII 6), zou hij door zijn invloed hare verheffing tot koningin belet hebben; vandaar het bevel van Mardocheüs aan Esther, die als koningin de Joden zou kunnen beschermen tegen Aman. Dit vers pleit voor de oorspronkelijkheid der Voorrede; zonder deze toch is het bevel van Mardocheüs niet goed verklaarbaar; want dat Esther een Jodin was, kon op zich zelf geen beletsel zijn voor hare verheffing (vgl. noot 12); Mardocheüs immers wordt later tot de hoogste ambten geroepen. - Esther's huwelijk met een heiden was niet in strijd met het verbod van Exod. XXXIV 16 en Deut. VII 3, dat slechts over de Chanaänieten handelt. Zie XIV 15 volg.</div>
<div id="n1836">Hoe hem dit mogelijk was, valt moeielijk te verklaren, als men zich bepaalt bij den Hebr. tekst; maar de Gr. Voorrede (in Vulg. XI en XII) verhaalt, dat Mardocheüs eene betrekking had aan het hof; dit wordt bevestigd door Gr. B in v. 19 en verondersteld door Hebr. in III 2 en V 9; vgl. noot 6.</div>
<div id="n1837">In Hebr. luidt v. 12: ‘En als de beurt van eene der jongedochters gekomen was om tot koning A. te gaan, nadat met haar gehandeld was naar de verordening op de vrouwen twaalf maanden lang - want zoolang duurden voor haar de dagen van voorbereiding: zes maanden met myrrheolie en zes met balsems en schoonheidsmiddelen der vrouwen - v. 13. en als zoo de jongedochter tot den koning ging, dan werd haar alles gegeven, wat’ enz. Van die beurten spreekt ook Herodotus III 69.</div>
<div id="n1838">In Hebr. en Gr.: ‘den oom’.</div>
<div id="n1839">Ongeveer van half-December tot half-Januari.</div>
<div id="n1840">Vasthi was verstooten in het derde jaar (I 3); wij weten niet wanneer de verzameling der jongedochters (v. 3) en het voorbereidingsjaar van Esther (v. 12) begonnen waren. Velen meenen dat Xerxes intusschen (vóór het verhaalde van II 1 of van II 15) zijn rampspoedigen veldtocht ondernam tegen Griekenland; uit Herodotus IX 108 blijkt inderdaad dat de koning het verdriet zijner nederlagen in wellust trachtte te verzetten.</div>
<div id="n1841">Uit Herodotus III 84 kan men niet besluiten tot het bestaan eener Perzische wet, volgens welke de koning alleen uit de zeven voornaamste familiën zijne vrouwen mocht kiezen; Herodotus bedoelt slechts een persoonlijk voorrecht, dat de samenzweerders elkander toekenden, voordat zij Darius tot koning uitriepen. Hoe gemakkelijk overigens de koning van eene dergelijke wet vrijgesteld werd, blijkt uit Cambyses' huwelijk met zijne zuster, waarbij de rechters verklaarden: ‘den koning is het geoorloofd te doen wat hij wil’ (Herod. III 31). Esther was toen Xerxes' gunstelinge boven al zijne vrouwen (Herod. I 135, III 88) en bijzitten.</div>
<div id="n1842">Het Gr. kan beteekenen: vrijstelling van belasting; beter echter naar Hebr.: een rust- of feestdag.</div>
<div id="n1843"><hi type="italic">Toen nu ten tweeden male maagden gezocht en verzameld werden</hi> (in Hebr. alleen: ‘verzameld werden’), <hi type="italic">zat Mardocheüs</hi> enz.; dat de koning onmiddellijk na het verhaalde in v. 17 volg. wederom andere jongedochters deed verzamelen, is onwaarschijnlijk. Sommigen meenen, dat hier de verzameling van v. 4 bedoeld is, welke de <hi type="italic">tweede</hi> genoemd wordt, omdat reeds vóór den Griekschen veldtocht eene eerste zou hebben plaats gehad ingevolge het besluit van I 19. Anderen denken aan een tweede groep jongedochters, die, in verafgelegen provinciën verzameld, eerst later in Susan aankwamen. Bij hare aankomst was veel volk voor het paleis bijeen, waaronder ook Mardocheüs en de deurwachters van v. 21. Het is echter opmerkelijk, dat Gr. B en V.L. in v. 19 alleen verhalen: ‘Mardocheüs diende (zat) in het voorhof’; in Gr. A ontbreekt hier geheel het verhaal van v. 19-23, dat reeds was medegedeeld in de Gr. Voorrede (in Vulg. XII 1-6). Het eerste lid van het Hebr. v. 19 is daarom niet zeker oorspronkelijk; misschien heeft de Hebr. redactor, na de Voorrede geschrapt te hebben, hier het verhaal (v. 19-23) ingevoegd om VI 2 voor te bereiden. De eerste woorden van v. 19: ‘En toen ten tweeden male’ enz. moesten wellicht dienen als overgang en om Mardocheüs' aanwezigheid in het paleis te verklaren; want dat deze eene betrekking had aan het hof (zie noot 7) was met de Voorrede weggelaten. <hi type="italic">Mardocheüs zat aan de poort des konings</hi>, deze uitdrukking vinden we ook bij Herodotus III 120.</div>
<div id="n1844">Dit vers dient om te verklaren, waarom de samenzweerders van v. 21 en zelfs ook Aman in III 5 en 6 zich niet in acht namen voor Mardocheüs (vgl. noot 6). Gr. B. en V.L. vermelden hier den naam van God.</div>
<div id="n1845">Volgens de Gr. Voorrede (in Vulg. XII 6) stonden de samenzweerders in verstandhouding met Aman (zie III 2 volg.).</div>
<div id="n1846">Het Hebr. kan beteekenen: spietsen (kruisigen) of ophangen (Herod. III 125, IV 43).</div>
<div id="n1847">In het boek, dat den koning steeds ten dienste lag.</div>
<div id="n1848">In Hebr.: ‘den Agagiet’, d.w.z. afkomstig uit Agag, volgens de opschriften van Khorsabad eene landstreek in Medië; ook wijzen de Hebr. namen Haman en Hammedatha op een Medo-Perzischen oorsprong. Ongegrond is de meening dat Aman een afstammeling was van Saul's vijand Agag, den koning der Amalekieten (I Reg. XV 8) en hier niet zonder zinnebeeldige beteekenis als tegenstander optreedt van Saul's familielid Mardocheüs (vgl. II noot 1).</div>
<div id="n1849">Deze handeling (‘proskynein’, d.i. knielen en het voorhoofd tot op den grond buigen, of zelfs de voeten kussen) was als burgerlijk eerbetoon bij de Israëlieten gebruikelijk (II Reg. XIV 4; Judith X 20), maar uit XIII 13 volg. blijkt, dat Mardocheüs Aman's huldiging als eene godsdienstige vereering aanzag; ook v. 4 schijnt dit aan te duiden. En inderdaad volgens Herodotus (VII 136) weigerden eveneens de gezanten van Lacedemonië deze huldiging aan Xerxes, daar zij een mensch niet wilden aanbidden (vgl. Dan. VI 7). De trotsche Aman, die reeds lang een heimelijken wrok had tegen Mardocheüs en de Joden (vgl. Vulg. XII 6), vond in deze weigering eene welkome gelegenheid om de Joden bij den koning van wetsovertreding te beschuldigen.</div>
<div id="n1850">Volgens Hebr.: ‘of de woorden van Mardocheüs zouden standhouden’, d.w.z. of de reden, te weten <hi type="italic">dat hij een Jood was</hi>, zou worden aangenomen als geldige verontschuldiging.</div>
<div id="n1851">D.i. te weinig om zijn wraakzucht te voldoen. Maar volgens de Gr. Voorrede (in Vulg. XII 6) was Mardocheüs' afkomst reeds aan Aman bekend en had deze reeds besloten hem en geheel zijn volk te dooden. Opmerking verdient bovendien, dat de woorden: ‘<hi type="italic">en hij achtte.... behoorde</hi>’ ontbreken in Gr. A en B. Het eerste deel dezer zinsnede vindt men alleen bij Flav. Jos., het tweede alleen in V.L., welke beide, gelijk ook Hebr., XII 6 missen. Vermoedelijk heeft de Hebr. redactor, na de Voorrede geschrapt te hebben, hier ingevoegd, dat Aman om Mardocheüs het geheele Joodsche volk wilde dooden.</div>
<div id="n1852">Ongeveer van half-Maart tot half-April.</div>
<div id="n1853">In Hebr.: ‘wierp men (d.i. een der sterrenwichelaars) het pur (poer), d.i. het lot vóór (d.i. ten overstaan van) Aman’; de bijgeloovige Aman wil zekerheid hebben dat zijn moordplan zal gelukken en tracht door het gebruikelijke (zie Herod. III 128) lot den voor hem gunstigen dag te kennen. De herkomst van het woord Pur is onzeker; misschien is het afgeleid van de Perzische woorden ‘pareh’, stuk, of ‘behre’, lot; misschien van het Assyrische ‘puru’ of ‘buru’, steen om het lot te werpen. Dat de naam van het Purimfeest is afgeleid van deze schijnbaar onbeduidende bijzaak, het loten, wordt beter begrijpelijk uit hetgeen het Gr. aanhangsel verhaalt in Vulg. X 10. Opmerkelijk is het, dat de woorden ‘pur’ en ‘purim’ noch in de oude vertalingen (Gr. A en B, V.L. en Flav. Jos.), noch in de oude teksten (de Chaldeeuwsche en Jusipon ben Gorion) voorkomen; Gr. A heeft in IX 26 ‘phoyrdaia’, Flav. Jos. bij IX 23 ‘phroyraioys’ en Gr. B in IX 26 ‘phroyrai, wegens de loten (vgl. X 10), omdat deze in hunnen tongval phroyrai genoemd worden’. Daarom leiden sommigen het woord ‘pur’ af van het Hebr. ‘parar’, d.i. splijten, met de beteekenis van: scherf, steentje om het lot te werpen, Gr. B in III 7 en IX 24 ‘psêphisma’; zie andere verklaringen weerlegd in de Inleiding en vgl. IX 24 volg. Anderen beschouwen de Grieksche benaming als eene corruptie van pur.</div>
<div id="n1854">In het Hebr. schijnt hier uitgevallen: ‘en het viel op den 13<hi type="super">en</hi> dag’ <hi type="italic">(der 12</hi><hi type="super">e</hi> <hi type="italic">maand</hi> enz.); Gr. B en V.L. lezen: ‘op den 14<hi type="super">en</hi> dag’, zie daarover XIII 6.</div>
<div id="n1855">Hebr.: ‘verspreid en afgezonderd tusschen de volken’, een niet talrijk, maar eigenaardig volk. Aman schijnt den naam van dat volk niet genoemd te hebben (vgl. VI 10, XIII 6), en hij beschuldigt ook Mardocheüs niet, omdat deze den koning van den dood heeft gered (II 22).</div>
<div id="n1856"><hi type="italic">Tien duizend talenten,</hi> ongeveer vijf en veertig millioen gulden, hoopt Aman door verbeurdverklaring van de goederen der Joden in beslag te nemen.</div>
<div id="n1857">Met den zegel<hi type="italic">ring</hi> gaf de koning aan Aman volmacht om te doen wat hij wilde (vgl. VIII 2, 8). Eveneens liet Mithridates, koning van Pontus, tachtig duizend Romeinen in zijn land op één dag ombrengen. Bovendien is de wreedheid van Xerxes bekend uit Herodotus (VII 35, 39; VIII 118; IX 113), ofschoon de koning in dit geval vermoedelijk niet wist dat de Joden zoo talrijk waren in zijn land (vgl. noot 8).</div>
<div id="n1858">Over deze <hi type="italic">boden</hi> der rijkspost spreekt Herodotus VIII 98.</div>
<div id="n1859">Maanden te voren reeds wilde Aman, blind vertrouwende dat die dag hem gunstig moest zijn, zijn moordbevel openbaar maken, waarschijnlijk om zijne wraakzucht te voldoen en de Joden door angst te kwellen. Konden de slachtoffers vóór dien tijd vluchten, dan was het gehate geslacht toch uit het rijk verwijderd, aan ellende en armoede ten prooi en waren hunne goederen verbeurd verklaard.</div>
<div id="n1860">Tusschen v. 13 en 14 heeft Gr. het afschrift van den brief, in Vulg. XIII 1-7.</div>
<div id="n1861">Hebr.: ‘en de wet werd in den burcht Susan uitgevaardigd; de koning en Aman zaten te drinken, doch de stad Susan was ontsteld’ (eveneens Gr. B en Flav. Jos.) over dit ongehoorde moordbevel, uit vrees voor burgerkrijg.</div>
<div id="n1862">Zie II Reg. XIII 19; Jon. III 5.</div>
<div id="n1863">Zie Is. LVIII 5; Jon. III 6.</div>
<div id="n1864">Eenige <hi type="italic">hofdames en kamerdienaren</hi> kenden zeker reeds Esther's betrekking tot Mardocheüs (vgl. II 22). De koningin kende het moordbevel nog niet en meenende dat Mardocheüs over een persoonlijk ongeval treurde, <hi type="italic">zond zij hem een kleed</hi> om hare deelneming te betuigen, of wel opdat hij het koninklijk paleis zou kunnen binnengaan (v. 2) en haar de reden van zijn rouw mededeelen. <hi type="italic">Hij wilde het</hi> echter <hi type="italic">niet aannemen:</hi> waarschijnlijk durfde hij aan den brenger van het kleed zijn plan niet bekend maken en wilde hij Esther beduiden, dat zij hem een geheel vertrouwd persoon zou zenden (zie II noot 6). Misschien zond Esther het kleed in de meening, dat Mardocheüs tot armoede was vervallen.</div>
<div id="n1865">Mardocheüs <hi type="italic">deelde</hi> aan Athach <hi type="italic">mede</hi> de aanleiding tot Aman's wraak en de wijze, waarop deze voor zijn moordbevel de koninklijke goedkeuring had ontvangen, opdat Esther de onschuld der Joden en de kuiperijen van Aman zou kennen.</div>
<div id="n1866">Na v. 8 volgt in Gr. XV 1-3 onzer Vulgaat.</div>
<div id="n1867">Van waaruit men den koning op zijn troon zag zitten (V 1); wie in dit <hi type="italic">binnenhof</hi> kwam, wilde klaarblijkelijk tot den koning binnendringen. Dit verbod kan men ook opmaken uit Herod. III 84.</div>
<div id="n1868">Esther kon om een gehoor bij den koning verzoeken (Herod. III 118), maar zij was <hi type="italic">sedert dertig dagen niet bij hem ontboden</hi> en vreesde daarom eene weigering; werd zij eenmaal afgewezen, dan was een ongevraagd binnentreden hoogst gevaarlijk. Werd zij toegelaten, dan moest ze aanstonds haar gewaagd verzoek openbaren, zonder een gunstig oogenblik te kunnen afwachten. Ook was een plotseling binnentreden beter geschikt om het hart des konings te treffen.</div>
<div id="n1869">In Gr. A (gelijk ook in v. 16) en bij Flav. Jos. wordt gezegd: ‘door God’.</div>
<div id="n1870">Den eersten en den derden dag slechts gedeeltelijk, als blijkt uit V 1 en 5 (zie V noot 4 en vgl. Matth. XII 40).</div>
<div id="n1871">In Gr. volgt het gebed van Mardocheüs en van Esther; in Vulg. XIII 8 - XIV.</div>
<div id="n1872">Esther stond <hi type="italic">tegenover de zaal des konings,</hi> en wel <hi type="italic">tegenover den ingang des huizes,</hi> d.i. der koninklijke zaal; door den open ingang zag de koning haar staan. - In Gr. wordt hier breedvoerig Esther's binnentreden beschreven, zie Vulg. XV 4-19. De beschrijving van Gr. is natuurlijker dan die van Hebr. en geeft eene betere verklaring van 's konings liefde en grootmoedige beloften (v. 3).</div>
<div id="n1873">Hebr.: ‘raakte aan’ met eerbied en vertrouwen.</div>
<div id="n1874">Eene dergelijke belofte van Xerxes vinden we eveneens bij Herodotus IX 109.</div>
<div id="n1875"><hi type="italic">Heden</hi>, eveneens in Hebr. en Gr. B; maar in V.L. en Gr. A: ‘morgen’; deze laatste vertaling echter schijnt daarmede in tegenspraak in v. 5: ‘roept <hi type="italic">spoedig</hi> Aman, opdat wij aan Esther's verlangen voldoen’. - Alvorens hare gewaagde bede te uiten, wil Esther nog meer 's konings genegenheid winnen. Zij noodigt ook Aman uit om bij dezen geen achterdocht te wekken en te voorkomen dat hij haar plan in het geheim tegenwerkt.</div>
<div id="n1876"><hi type="italic">En nadat</hi> enz., Hebr.: ‘En de koning zeide bij het wijngelag’, bij de Perzen gebruikelijk volgens Herodotus I 133. De koning had dien morgen uit de opzienbarende komst en de terughoudendheid van Esther opgemaakt, dat zij gekomen was (v. 1) om iets gewichtigs te verzoeken (vgl. noot 3).</div>
<div id="n1877"><hi type="italic">Dit is</hi> enz., Hebr.: ‘Mijn wensch en mijn verlangen - indien’ enz. v. 8. Esther begint, alsof zij haar verzoek zal openbaren; maar zij stelt nogmaals uit om belangstelling en medelijden op te wekken bij den koning en dezen nog meer door zijn herhaalde beloften te binden.</div>
<div id="n1878">Gelijk in II 19; Esther's belofte (IV 16) deed Mardocheüs' hoop herleven; hij had daarom zijn rouwkleed afgelegd en zat wederom ‘<hi type="italic">in</hi> de poort des konings’ (volgens Hebr.).</div>
<div id="n1879"><hi type="italic">Niet verroerde</hi> enz.; in Hebr.: ‘niet (van ontzag) beefde’, of: ‘niet (eerbiedig) plaats maakte’.</div>
<div id="n1880">Zie IX 6; een groot <hi type="italic">aantal zonen</hi> gold bij de Perzen (Herod. I 136), gelijk bij de Israëlieten (Ps. CXXVI 4, 5), als een bijzonder geluk.</div>
<div id="n1881"><hi type="italic">Vijftig</hi> Perzische ellen, d.i. ongeveer 22 meter; de <hi type="italic">paal</hi> werd misschien op eene hoogte geplaatst; maar wijl dezelfde hoogtebepaling in VII 9 zonder eenige reden terugkeert, dient wellicht dit ronde getal alleen om te beteekenen een zeer hoogen paal, overal in de stad zichtbaar, tot meerdere schande (vgl. II noot 17).</div>
<div id="n1882">Hebr.: ‘den paal’.</div>
<div id="n1883">In Gr. en V.L. begint v. 1: ‘In dien nacht verdreef <hi type="italic">de Heer</hi> den slaap van den koning’.</div>
<div id="n1884">Vgl. II 21.</div>
<div id="n1885">Volgens Hebr. vraagt de koning: ‘Welke eer en grootheid is Mardocheüs daarvoor aangedaan?’ en antwoorden de hovelingen: ‘Er is hem niets geschied’: openbare hulde, zooals de weldoeners des konings gewoonlijk ontvingen (Herod. VIII 85), was aan Mardocheüs niet gebracht, al had hij ook eenige belooning ontvangen volgens XII 5. Misschien las Hebr. oorspronkelijk (gelijk thans nog Gr. A) niet eene vraag, maar een uitroep: ‘Welke eer’ enz., m.a.w. niets in vergelijking met zulk eene weldaad (zooals V.L. leest); wat vervolgens door de dienaren wordt bevestigd.</div>
<div id="n1886"><hi type="italic">Onmiddellijk</hi> ontbreekt in Hebr.; intusschen was de morgen aangebroken en stond Aman reeds in het voorhof (V 14).</div>
<div id="n1887"><hi type="italic">Binnenhof</hi>, Hebr.: ‘buitenste voorhof’, het voorvertrek, waar misschien altijd eenige dienaren 's konings bevelen afwachtten. Het verbod van IV 11 gold alleen voor het binnenhof.</div>
<div id="n1888">Hebr. voegt er bij: ‘waarmede de koning is gekleed geweest’: vgl. I Reg. XVIII 4; Plutarchus, Artaxerxes 24.</div>
<div id="n1889"><hi type="italic">En eene koninklijke kroon op zijn hoofd,</hi> in Hebr.: ‘en op welks kop eene koninklijke kroon is geplaatst’, ten teeken, dat het een paard des konings is; op de Assyrische beeldwerken dragen de koninklijke paarden eene soort van kroon; dit verslid ontbreekt in Gr.; vgl. III Reg. I 33.</div>
<div id="n1890"><hi type="italic">Het stadsplein</hi> voor de poort van het paleis (IV 6).</div>
<div id="n1891">In Hebr. luidt v. 9: ‘En men geve het gewaad en het paard aan een van de vorsten en voornamen des konings, opdat zij daarmede den man kleeden, dien de koning wenscht te eeren, en hem op het paard doen rijden over het plein der stad en roepen voor hem uit: Zoo geschiedt den man, in wiens vereering de koning behagen neemt’.</div>
<div id="n1892"><hi type="italic">Mardocheüs, den Jood, die voor de poort van het paleis zit</hi> (vgl. II 19); de koning heeft wel aan zijne dienaren nadere inlichtingen omtrent Mardocheüs gevraagd, en diens afkomst was misschien opgeteekend in de kronieken, maar hij schijnt niet te weten, dat het moordbevel van Aman de Joden betreft (vgl. VII noot 3).</div>
<div id="n1893">In Hebr.: ‘laat niets achterwege enz.’.</div>
<div id="n1894"><hi type="italic">Op het stadsplein</hi>, behoort volgens Hebr. bij: <hi type="italic">ging voor hem uit.</hi></div>
<div id="n1895">Van schaamte en verdriet (vgl. II Reg. XV 30; Jerem. XIV 3).</div>
<div id="n1896"><hi type="italic">De wijzen</hi>, die Aman onder zijne vrienden had (zie I 13), <hi type="italic">en zijne vrouw</hi> hielden deze gebeurtenis voor een ongunstig voorteeken; ‘si’ voor ‘siquidem’, zooals in Gr. A en Flav. Jos. eene bevestiging, wegens V 13. Was de Jood <hi type="italic">Mardocheüs</hi> door den koning tegen den wil van Aman tot de hoogste eer verheven en een oogenblik boven hem gesteld, dan stond den vervolger der Joden, den doodvijand van Mardocheüs, het ergste te wachten. In Gr. en bij Flav. Jos. wordt er eene andere reden bijgevoegd: ‘want God is met hem (onder hen)’; vgl. I Reg. IV 8; Judith V 6 volg.</div>
<div id="n1897">Hebr.: ‘wij zijn verkocht’, eene zinspeling op III 9.</div>
<div id="n1898"><hi type="italic">Maar nu</hi> enz. De gruweldaad van Aman zal <hi type="italic">den koning</hi> worden aangerekend, die bovendien zoovele trouwe onderdanen zal verliezen en zelfs zijne gemalin Esther. Sommigen verklaren Hebr. in dezelfde beteekenis: ‘de verdrukker kan de schade des konings niet vergoeden’. Letterlijk luidt het daar: ‘<hi type="italic">want</hi> de verdrukker is de schade des konings niet waard’, d.w.z. ik zou gezwegen hebben, omdat het niet de moeite waard is voor zulk een verdrukker (zulk eene verdrukking) den koning lastig te vallen. Anderen echter willen den Hebr. tekst verbeteren (‘hattzala’, gelijk IV 14, voor ‘hattzar’) en vertalen: ‘want de <hi type="italic">redding</hi> is de schade des konings niet waard’, wij zouden niet van de slavernij gered willen worden tot schade des konings, die den verkoopprijs zou verliezen.</div>
<div id="n1899">Hebr.: ‘wie is hij en waar is hij, dien zijn hart heeft opgezet om dat te doen?’ Xerxes schijnt niet te weten, dat Aman's moordbevel tegen de Joden gericht was (vgl. III noot 8).</div>
<div id="n1900">Opgewonden door den wijn, en vol woede over de wandaad van zijn gunsteling.</div>
<div id="n1901">Hebr.: ‘de koning’.</div>
<div id="n1902">De koning <hi type="italic">vond Aman neergevallen op</hi> den rand van (of vóór) Esther's <hi type="italic">rustbed</hi> om genade af te smeeken; aan eene aanranding kon Aman in deze omstandigheden niet denken; maar de koning, onthutst en opgewonden, roept met grimmigen spot uit: <hi type="italic">Ook de koningin</hi> enz. Hoe wispelturig de genegenheid van Xerxes was, blijkt uit Herodotus VIII 118 en IX 108-113.</div>
<div id="n1903">Velen verklaren: nauwelijks <hi type="italic">was</hi> dat <hi type="italic">woord</hi> (‘ook de koningin’ enz., waarin de dienaren eene veroordeeling zagen) of het doodvonnis <hi type="italic">uit 's konings mond uitgegaan</hi>, <hi type="italic">of men omhulde</hi> Aman's <hi type="italic">gelaat,</hi> zooals dat oudtijds met ter dood veroordeelden gebruikelijk was. Men kan echter het bestaan van zulk een gebruik, zeker wat de Perzen betreft, met grond in twijfel trekken; bovendien, heeft de koning hier reeds het doodvonnis uitgesproken? Gr. B en Flav. Jos. hebben: Het gelaat van Aman werd met schaamte (met doodskleur) overdekt. In dien zin kan men Hebr. hetzij overdrachtelijk verklaren: ‘zijn aangezicht betrok’, of liever met eene geringe tekstwijziging (‘chaferu’ voor ‘chafu’) vertalen: ‘zijn aangezicht ontstelde’ van schrik bij die aanklacht en de woede des konings.</div>
<div id="n1904">Om 's konings doodvonnis uit te voeren. Men kan echter Hebr. ook vertalen: ‘En ook, zie de paal’ enz., als eene bevestiging van Esther's aanklacht en een nieuw bewijs van Aman's haat tegen de Joden, zelfs tegen Mardocheüs, den redder des konings. Ook werd misschien thans aan den koning verhaald wat de reden was van Aman's haat (vgl. XVI 12 volg.), dat deze namelijk betrokken was in de samenzwering van II 21. Dan eerst volgde het doodvonnis (zie noot 7): ‘<hi type="italic">En de koning zeide: Hangt hem daaraan op</hi> (vgl. II noot 17).</div>
<div id="n1905">D.w.z. al zijne bezittingen, welke verbeurdverklaard werden (vgl. Tob. I 22).</div>
<div id="n1906"><hi type="italic">Mardocheüs</hi> werd toegelaten in tegenwoordigheid des konings gelijk de hooge ambtenaren (vgl. I noot 15).</div>
<div id="n1907">Hierdoor werd Mardocheüs, die den koning van Aman's aanslag had gered (vgl. VII noot 8), verheven tot Aman's waardigheid (zie noot 5; III 10 en X 3). Geen enkel woord van Herodotus III 84 doet vermoeden, wat sommigen beweren, dat vreemdelingen niet de eerste ambten in het Perzische rijk konden bekleeden; zie integendeel Herod. VIII 104, IX 107. Ter vergelding van veel geringer weldaden werden anderen door Darius en Xerxes tot bestuurders van gewesten aangesteld volgens Herodotus III 139 volg. en IX 107; zie Dan. V 16.</div>
<div id="n1908"><hi type="italic">Haar huis</hi>, Hebr.: ‘het huis van Aman’ als bestuurder.</div>
<div id="n1909">In plaats van 2-7 verhaalt Gr. A, dat de koning aan M. vroeg: wat verlangt gij? en het zal u geschieden. Waarop M. antwoordde: dat het bevelschrift van Aman worde ingetrokken. Dan gaf de koning hem de heerschappij. Esther vroeg daarna en verkreeg ook van den koning verlof om de kinderen van Aman te dooden (zie IX 13). - <hi type="italic">En hij stak haar</hi> enz., in Hebr. leest men enkel: ‘En de koning strekte naar Esther den gouden schepter uit’. Vermoedelijk had Esther het wederom gewaagd ongevraagd tot den koning binnen te treden (vgl. V 2).</div>
<div id="n1910"><hi type="italic">Zoo bid ik, dat de eerste brieven van Aman.... door nieuwe brieven worden vervangen</hi>, naar Hebr.: ‘dan worde er geschreven, dat de brieven (met) het plan van Aman worden <hi type="italic">herroepen</hi>’ (vgl. v. 8 en noot 7).</div>
<div id="n1911">De koning beroept zich op deze gunsten ten bewijze, dat hij aan de Joden al het mogelijke wil toestaan, ofschoon het onmogelijk is het bevelschrift van Aman te <hi type="italic">herroepen</hi> (v. 8 naar Hebr.: vgl. I 19 en Dan. VI 8).</div>
<div id="n1912"><hi type="italic">Aan de Joden</hi>, Hebr. kan men vertalen: ‘aangaande de Joden’. <hi type="italic">Want het was</hi> enz., duidelijker naar Hebr.: ‘want een geschrift, dat in naam des konings geschreven en met 's konings zegelring gezegeld is (zooals dat van Aman), kan niet herroepen worden’ (zooals in v. 5, naar Hebr., Esther gevraagd had aangaande Aman's bevelschrift). Het moordbevel van Aman kan niet worden herroepen, maar wel door een anderen brief krachteloos gemaakt worden (zie v. 11-13).</div>
<div id="n1913"><hi type="italic">Siban</hi>, Hebr. ‘Sivan’, in het Babylonisch Si-va-nu, ongeveer half-Mei tot half-Juni.</div>
<div id="n1914">Zie I 1 en 22.</div>
<div id="n1915">Hebr.: ‘en aan de Joden in hun schrift en hunne taal’.</div>
<div id="n1916">In Hebr. luidt v. 10: ‘En hij (d.i. Mardocheüs) schreef in naam van koning A. en zegelde met 's konings zegelring en zond brieven door ijlboden te paard, die op renpaarden uit de koninklijke stoeterijen reden (v. 11), dat de koning toestond’ enz. De Hebreeuwsche woorden ‘achaschteranim’ (koninklijke) en ‘rammakim’ (stoeterijen) zijn gevormd van de Perzische ‘khshatra’ en ‘ramah’.</div>
<div id="n1917"><hi type="italic">En de koning</hi> enz., Hebr.: ‘dat de koning den Joden in alle steden toestond, <hi type="italic">zich te verzamelen</hi>’ enz.</div>
<div id="n1918"><hi type="italic">Hunne vijanden</hi>, Hebr.: ‘alle gewapenden van volk of provincie, die hen zouden aanvallen’; <hi type="italic">met vrouwen en kinderen</hi> enz., bij de beoordeeling van dergelijke handelwijze moet men rekening houden met de zeden van dien tijd (Jos. VII 24; Dan. VI 24; Herod. III 119). Hier werd aan de Joden het in den oorlog gebruikelijke recht toegestaan als zijnde het eenig afdoend middel van verweer; wellicht hoopte Mardocheüs, dat men na dit bevelschrift de Joden met rust zou laten. Daar echter v. 11 <hi type="italic">b</hi> ontbreekt in Gr., V.L. en Flav. Jos., en gevormd schijnt in navolging van III 13, terwijl noch in XVI der Vulg., noch in IX sprake is van den moord op vrouwen en kinderen (over den buit zie IX 10, 16), is waarschijnlijk dit vers afkomstig van den Hebreeuwschen redactor, die het bevelschrift zelf wegliet (vgl. noot 15).</div>
<div id="n1919">Hebr.: ‘Afschrift van het schrijven’; men kan deze woorden moeielijk anders verklaren dan als het inleidend woord van den brief zelf, die in het Hebr. is weggelaten. Met dezelfde woorden wordt nu nog het bevelschrift ingeleid bij Gr. B, Flav. Jos. en V.L.; in plaats van v. 13 heeft Gr. het afschrift van den brief (zie in Vulg. XVI)</div>
<div id="n1920">Indien zij werden aangevallen (zie noot 14).</div>
<div id="n1921"><hi type="italic">Hemelsblauw</hi>, Hebr. ‘wit’; vgl. Dan. V 16. Na de redding van zijn volk vertoonde Mardocheüs zich <hi type="italic">in koninklijk gewaad</hi> en met <hi type="italic">een kroon,</hi> zooals ook de gunstelingen des konings mochten dragen, wel te onderscheiden van de koninklijke kidaris of tiara recta.</div>
<div id="n1922">De bevolking meende wellicht dat het gevaar voor burgerkrijg was geweken (zie III 15).</div>
<div id="n1923">Naar Hebr.: ‘was bij de Joden’ enz.; in v. 16 is bijgevolg sprake van de Joden in Susan alleen.</div>
<div id="n1924">De reden daarvan was niet alleen het aanzien van Mardocheüs en Esther, maar ook de onloochenbare bescherming Gods over zijn volk (vgl. Judith XIV 6). Sommigen verklaren het Hebr. woord, dat elders in den Bijbel niet voorkomt: ‘hielden het met de Joden’, sloten zich bij hen aan tegen Aman's partij.</div>
<div id="n1925"><hi type="italic">De Joden begonnen</hi> enz., in Hebr.: ‘zoodat de Joden hunne haters overmeesterden’.</div>
<div id="n1926"><hi type="italic">Aan hunne vijanden en vervolgers</hi>, in Hebr,: ‘aan hen, die hun verderf zochten’; de slachting, door de Joden aangericht, was hier en in v. 15 zelfverdediging (vgl. noot 5 en VIII noot 14). <hi type="italic">En niemand durfde weerstand bieden</hi>, Hebr.: ‘Niemand hield stand voor hen’, d.w.z. de Joden overwonnen gemakkelijk, <hi type="italic">dewijl de schrik</hi> enz. in v. 2 volg.</div>
<div id="n1927"><hi type="italic">Hun vergeldende</hi> enz., Hebr.: ‘en handelden met hunne haters naar goeddunken’; dit vers ontbreekt in de oude vertalingen; zie noot 5 en VIII noot 14.</div>
<div id="n1928">De Joden handelden alleen uit zelfverdediging. In het bevelschrift (XVI der Vulg.) wordt geen verlof tot plundering gegeven en VIII 11 is misschien niet oorspronkelijk (vgl. VIII noot 14). Volgens Gr. A en B echter: ‘zij plunderden (al hunne have)’; in v. 15 en 16 daarentegen zegt Gr. B: ‘zij plunderden niets’.</div>
<div id="n1929">Tot een afschrikwekkend voorbeeld (I Esdr. VI 11; Herod. III 125, VII 238). Esther had reden om te vreezen, dat de aanhangers van Aman, <hi type="italic">in Susan</hi> voorzeker nog talrijk, den volgenden dag of later onverhoeds de verspreide en ongewapende Joden zouden overvallen. Deze handelwijze van Esther en de vreugde der Joden moet men beoordeelen volgens de zeden van dien tijd en daarbij in aanmerking nemen, dat hier het volk, valschelijk beschuldigd, een strijd levert om zijn bestaan. Gr. A en V.L. spreken niet over een tweeden moorddag.</div>
<div id="n1930"><hi type="italic">Vijf en zeventig duizend,</hi> naar Gr. B: ‘vijftien duizend’ (zie III noot 10). De schrijver zwijgt over de verliezen, door de Joden ongetwijfeld geleden. <hi type="italic">Maar niemand sloeg de hand</hi> enz., zie noot 4.</div>
<div id="n1931">In Hebr. luidt v. 17: ‘op den dertienden dag der maand Adar (dit behoort ook in Gr. B bij v. 16); en zij hadden rust op den veertienden en dezen maakten zij tot een dag van maaltijd en vreugde’.</div>
<div id="n1932">In Hebr. begint v. 19: ‘Daarom maken de Joden op het land, die in de landsteden wonen’ enz.; de schrijver geeft hier rekenschap van het bestaande verschil omtrent den dag der feestviering; volgens de Mischna moest in de dorpen en open steden het boek Esther op den veertienden, in de ommuurde steden op den vijftienden gelezen worden.</div>
<div id="n1933">Vooral de armen werden goed bedacht (v. 22), opdat ook zij het feest in vreugde zouden kunnen vieren. Dat de instelling van een feestdag naar aanleiding dezer redding niet iets ongewoons was onder de Joden, blijkt uit II Mach. XV 36.</div>
<div id="n1934">Naar Hebr.: ‘En Mardocheüs schreef deze dingen op (den aanslag en de redding, vgl. XII 4) en zond brieven aan al de Joden’ enz., om het verschil, in v. 18 volg. vermeld, te doen ophouden en beide dagen door alle Joden te doen vieren; later werd dit door hen gedaan. Maar II Mach. XV 37 spreekt nog slechts van één feestdag; daarom meenen anderen, dat Mardocheüs in v. 20-22 bedoelde het feest algemeen en blijvend te doen vieren in de ommuurde steden op den 15<hi type="super">en</hi>, daarbuiten op den 14<hi type="super">en</hi> (zie noot 8), zooals zij volgens v. 23 <hi type="italic">begonnen waren te doen</hi> (deze woorden echter ontbreken in Gr.).</div>
<div id="n1935">Voor v. 23-32 zie de Inleiding. De hoofdinhoud van het boek wordt in v. 24-28 herhaald ter verklaring van den naam Purimfeest. Sommigen zijn van meening, dat deze benaming eerst later werd ingevoerd, omdat het woord ‘pur’ bij de oudere teksten ontbreekt in III 7 (zie aldaar noot 6) en het feest in II Mach. XV 37 nog genoemd wordt ‘Mardocheüs-dag’.</div>
<div id="n1936">In Hebr. luidt v. 25: ‘En toen zij (Esther, of: toen de zaak) voor den koning kwam, beval hij met het geschrift: moge de booze aanslag, dien hij tegen de Joden benaamd heeft, op zijn hoofd terugvallen. En men heeft hem en zijne zonen aan den paal gehangen’. Dat Aman met zijne zonen werd opgehangen, wordt vermeld in den bevelbrief XVI 18; de uitdrukking ‘<hi type="italic">het</hi> geschrift’ duidt aan, dat die bevelbrief destijds nog in den Hebr. tekst voorhanden was.</div>
<div id="n1937">In Hebr. v. 26: ‘Deswege noemden zij deze dagen Purim naar het woord pur; daarom, wegens al de woorden van dezen brief en om hetgeen zij in deze gezien hadden en hetgeen hun overkomen was, v. 27. stelden de Joden vast en <hi type="italic">namen aan</hi>’ enz.; twee redenen bewogen de Joden om het feest te vieren: het voorschrift van Mardocheüs en hun eigen ondervinding.</div>
<div id="n1938"><hi type="italic">Ook is er geene stad</hi> enz., in v. 28 <hi type="italic">b</hi> zegt Hebr.: ‘en deze Purimdagen zullen niet verdwijnen onder de Joden en hunne herinnering zal niet vergaan bij hunne nakomelingen’.</div>
<div id="n1939">Gr. B: ‘En koningin Esther, de dochter van Aminadab, en de Jood Mardocheüs schreven wat zij gedaan hadden, ter bekrachtiging van den Purimbrief’ (zie XI 1). Het Hebr. wordt verschillend vertaald: ‘schreven zeer nadrukkelijk om dezen tweeden (of: “ten tweeden male om dezen”) Purimbrief te bekrachtigen’, of: ‘dat men den inhoud van dien tweeden Purimbrief zou gestand doen’. De zin van v. 29-32 is duister; zie de Inleiding over den oorsprong van het kortere Hebr. Esther-boek.</div>
<div id="n1940">Hebr. in v. 30: ‘Men zond brieven naar alle Joden in de 127 provinciën van Assuerus' rijk, woorden van vrede en waarheid, v. 31. om deze Purimdagen vast te stellen op hun tijd, zooals de Jood Mardocheüs en koningin Esther voor hen bepaald hadden en gelijk zij voor zich en hunne nakomelingen hadden vastgesteld de voorschriften van vasten en hun weeklagen’. Beide verzen ontbreken in de oude vertalingen. In navolging van Esther en Mardocheüs (IV 16 volg.) zullen de Joden in die dagen ook boete plegen. De tijd daarvoor wordt hier niet bepaald; uit latere geschriften vernemen wij, dat de 13<hi type="super">e</hi> Adar een vastendag was; zie echter II Mach. XV 37.</div>
<div id="n1941">Hebr.: ‘Het bevel van Esther stelde deze Purim-voorschriften vast, en het werd in het boek opgeschreven’, d.i. waarschijnlijk het boek der Purimvoorschriften, dat de schrijver kende, of het geschrift van Mardocheüs (v. 20, XII 4).</div>
<div id="n1942">Mardocheüs was grootvizier (v. 3) van een der machtigste wereldvorsten, die <hi type="italic">belasting</hi> (in Hebr.: ‘heerendienst’) ontving van <hi type="italic">het gansche land</hi>, van de zeekusten en <hi type="italic">eilanden.</hi></div>
<div id="n1943">D.i. in de rijksannalen (II 23, VI 1).</div>
<div id="n1944"><hi type="italic">Nakroost,</hi> Hebr.: ‘geslacht’, d.i. zijn volk.</div>
<div id="n1945">Deze en de andere aanteekeningen in cursiefletters zijn van den H. Hiëronymus. <hi type="italic">In de gewone uitgave</hi>, d.i. in de Septuagint, welke algemeen in de Kerk gebruikt werd en in verschillende talen was overgezet. In plaats van ‘continentur’ geeft eene andere lezing ‘continetur’, zoodat men zou moeten vertalen: ‘de gewone uitgave, welke is opgesteld in de Grieksche taal en letters’. Niet de Itala is hier bedoeld, want van deze wijkt de Vulgaat herhaaldelijk af; zie b.v. XI noot 2.</div>
<div id="n1946"><hi type="italic">Een obelus</hi>, d.i. het teeken, waarmede de Alexandrijnsche critici de ingeschoven of verdachte teksten merkten.</div>
<div id="n1947"><hi type="italic">Eerste Toevoegsel X 4 - XI 1.</hi></div>
<div id="n1948">Het bewijs voor het gezegde van v. 4; deze <hi type="italic">droom</hi> wordt verhaald in Vulg. XI 2-12, maar in Gr. I 1 (vgl. Eccli. XXXIV noot 6).</div>
<div id="n1949">Naar Gr. A luiden v. 6-8: ‘De kleine bron is Esther en de twee draken ben ik en Aman; de stroom zijn de volken, verzameld om de Joden te verdelgen; de zon en het licht, welke opgingen voor de Joden, zijn de verschijningen (d.i. de tusschenkomst en de bescherming, v. 9) van God’.</div>
<div id="n1950"><hi type="italic">De twee draken</hi> ten strijde gereed; vgl. XI 6.</div>
<div id="n1951">Zie XI 7-10.</div>
<div id="n1952"><hi type="italic">Onder de volken</hi>, volgens Gr.: ‘zooals er geen gebeurd zijn onder de volken’.</div>
<div id="n1953"><hi type="italic">Lot</hi>, d.i. lotsbestemming voor de Joden en voor hunne vijanden; vgl. III noot 6.</div>
<div id="n1954">In Gr. A: ‘<hi type="italic">en</hi> pasin ethnesin’, maar Gr. B heeft: ‘<hi type="italic">kai</hi> pasin ethnesin’, wat vermoedelijk is ontstaan uit eene Hebreeuwsche schrijffout (‘vav’ in plaats van ‘be’) en aldus zou wijzen op een Hebreeuwschen grondtekst.</div>
<div id="n1955">Dit onderschrift bevindt zien alleen in Gr. B, Vulg. en één codex van Gr. A; bedoeld is de overbrenging van het Esther-boek (vgl. IX 29) naar Egypte, want er is sprake van de Egyptische vorsten <hi type="italic">Ptolemeüs en Cleopatra.</hi> Daar echter vier vorstenparen van Egypte deze namen hebben gedragen, valt het moeielijk den tijd dezer overbrenging te bepalen; bijna algemeen denkt men aan Ptolemeüs VI Philometor (181 - 146); vgl. II Mach. I 10 en II 13 volg. De overige personen hier genoemd zijn geheel onbekend. Niet zonder reden worden hunne afkomst en waardigheid vermeld; want dit onderschrift moest dienen als getuigenis, dat te Alexandrië de goddelijke ingeving van dit boek en de getrouwheid der vertaling waren aangenomen op gezag der Palestijnsche Joden.</div>
<div id="n1956">Namelijk XI 2 - XII 6 der Vulg., waarin de droom van Mardocheüs en de ontdekking der samenzwering worden beschreven. V.L. echter verhaalt dit tweede feit niet in de Inleiding, maar alleen in II 21 volg.; daarom is op haar niet toepasselijk wat de H. Hiëronymus zegt na XII 6: ‘Tot hiertoe de inleiding’, en is zij bijgevolg niet ‘de gewone uitgave’, waarover X noot 4 gesproken is.</div>
<div id="n1957">Dit is waar van het Hebreeuwsche handschrift door den H. Hiëronymus gebruikt, ook van de vertalingen door Aquila, Symmachus en bij Flav. Jos.; maar niet zeker wat betreft Theodotion's vertaling, ofschoon het gezegde van Origenes, ad Afric. 3, misschien alleen op het toevoegsel van het boek Job doelt. Hieruit volgt echter niet, dat deze stukken oorspronkelijk niet in het Hebr. waren geschreven. Integendeel, het verhaal van Mardocheüs' aanwezigheid in het paleis (II 11 en 19) wordt eerst recht duidelijk door het gezegde van XI 3, XII 5 (vgl. II noot 7).</div>
<div id="n1958"><hi type="italic">Tweede Toevoegsel XI 2 - XII 6.</hi> De naam <hi type="italic">Artaxerxes</hi> in de deutero-canonische stukken is afkomstig uit Gr. B en ontstond door verkeerde schrijfwijze van het Hebr. ‘Achaschwerosch’ (zie I noot 2; Gr. A leest overal: ‘Assuerus’).</div>
<div id="n1959"><hi type="italic">Den zoon van Semeï</hi> enz., zie II noot 1; <hi type="italic">onder de eersten van 's konings hof</hi>: aldus in Gr. B en V. Lat.; niets in II 16, 19 belet ons aan te nemen, dat Mardocheüs reeds in het tweede jaar van Xerxes' regeering eene betrekking had aan het hof; integendeel schijnt II 11 dit te veronderstellen (vgl. II noot 7).</div>
<div id="n1960">Zie II noot 2.</div>
<div id="n1961">Zie de verklaring van v. 5-11 in X 4 volg.</div>
<div id="n1962">In v. 6 en 10 heeft Gr. A een hebraïsme (‘kai’, d.i. ‘vav’ van den nazin).</div>
<div id="n1963">Die namelijk aan Perzië onderworpen waren.</div>
<div id="n1964">De Joden, namelijk na het moordbevel van Aman.</div>
<div id="n1965">Gr. A: ‘potamoi’ d.i. de rivieren, een schrijffout voor ‘tapeinoi’, de geringen.</div>
<div id="n1966">Mardocheüs begreep, dat deze droom van God kwam en betrekking had op de toekomst. Wat Vulg. hier door ‘fixum’ weergeeft, luidt in Gr. A: ‘en panti kairôi’, in Gr. B: ‘en panti logôi’; V.L. heeft: ‘conjunctum’; dit schijnt te wijzen op een oorspronkelijken Hebreeuwschen tekst met ‘dabar’, dat verschillend kon vertaald worden.</div>
<div id="n1967">In Gr. B <hi type="italic">Gabatha en Thara;</hi> het zijn verschrijvingen van de Hebr. namen Bigthan en Theresch, II 21 en VI 2. Hetzelfde feit wordt ook verhaald II 21 volg. in Hebr., Gr. B en V.L.; dáár echter volgens Hebr. als geschied na de verheffing van Esther (zie II noot 14). Maar de juiste tijd der ontdekking wordt hier niet aangegeven in Gr. A en B, welke XII 1 nauw verbinden met XI 12: Hij was verlangend te weten, wat dit (deze droom) beteekende ‘tot aan den dag, waarop (volgens A; “den nacht waarin”, zoo moet men B wel verbeteren) Mardocheüs’ enz. In dit verhaal komen Mardocheüs en Aman, de twee draken, voor het eerst met elkander in strijd (v. 6).</div>
<div id="n1968">Zie VI noot 3.</div>
<div id="n1969"><hi type="italic">Bugeër</hi>, Gr. B: ‘Boygaios’, zoo schrijven Gr. A en B III 1 en IX 10 in plaats van het Hebr. ‘haʼagagi’ (vgl. III noot 1); het is daarom wel eene vervalsching van dien naam. Gr. A leest hier ‘Macedôn’; vgl. XVI 10.</div>
<div id="n1970">Hij was betrokken in deze samenzwering (vgl. XVI 12); deze omstandigheid, in Hebr. II 21 volg. niet vermeld, is dienstig ter opheldering van III 6.</div>
<div id="n1971">Als inleiding staat in Gr. XI 2 - XII 6 der Vulg.</div>
<div id="n1972">Het bevelschrift van Aman, XIII 1-7.</div>
<div id="n1973">Dus na III 13, alwaar het ook nu nog te lezen staat; maar in Gr. B eindigt v. 13 met: ‘en dat zij hunne have zouden plunderen’; de H. Hiëronymus schreef bij vergissing ‘diripuerunt’ in plaats van ‘diriperent’; na IX 10 immers past dit moordbevel niet, ofschoon Gr. A daar leest: ‘en zij plunderden al hunne have’.</div>
<div id="n1974">Zie X noot 4 en XI noot 3.</div>
<div id="n1975">Hier begint het <hi type="italic">derde Toevoegsel</hi>, dat eindigt XIII 7.</div>
<div id="n1976">Dit bevelschrift (gelijk ook het andere in XVI) is in zuiverder Grieksch geschreven dan de overige toevoegsels. Sommigen zoeken de oorzaak hiervan in eene vrijere vertaling, waarin zij echter nog eenige sporen van den Hebr. grondtekst meenen te ontdekken. Anderen veronderstellen dat de vertaler de oorspronkelijke bevelschriften bezigde, welke in alle talen des lands (III 12 en VIII 9), bijgevolg voor Klein-Azië ook in het Grieksch waren opgesteld. Neemt men echter aan dat de bevelschriften in <hi type="italic">dezen</hi> vorm zijn uitgevaardigd, dan stuit men bij de verklaring op vele moeilijkheden (zie XIII 6 en XVI 14, 16, 18, 22). - <hi type="italic">Van Indië</hi> enz., vgl. I noot 1.</div>
<div id="n1977">Vgl. Gen. XLV 8: d.w.z. 's konings vriend en raadsman.</div>
<div id="n1978"><hi type="italic">Op den veertienden</hi>, zoo lezen hier Gr. A, B en Flav. Jos., eveneens Gr. B III 7, in tegenstelling met Hebr. III 13 en IX 1. Volgens sommigen was door Aman de veertiende als moorddag aangewezen en kregen de Joden verlof om de uitvoering van dit bevel te voorkomen en reeds den dertienden op te treden (Gr. B en Flav. Jos. in IX 17 en XVI 20: ‘de dertiende’). Dit is echter in strijd met Hebr. IX 1 en 2: ‘op den dertienden dag, .... <hi type="italic">op dien dag</hi>, waarop de vijanden der Joden gehoopt hadden hen te overmeesteren’, zegevierden de Joden. Ook volgens Gr. A, B en Flav. Jos. (in XVI 20 volg.) wordt den Joden toegestaan zich te <hi type="italic">verdedigen</hi> op <hi type="italic">denzelfden</hi> dag, die voor hunne verdelging was bepaald. Waarschijnlijk ontstond later dit verschil in lezing, omdat de Joden op verschillende dagen hun Purimfeest vierden (IX 18 volg.). Want de Gr. toevoegsels zelf luiden niet eenstemmig; in XVI 20 volg. der Vulg. veronderstellen Gr. B en Flav. Jos. dat de verdelging der Joden op den <hi type="italic">dertienden</hi> was bepaald: ‘den dertienden.... Want dezen heeft de albesturende God in plaats van ten ondergang van het uitverkoren geslacht tot vreugde voor hen gemaakt’. Zie XVI noot 11.</div>
<div id="n1979">De koning geeft aan Aman volmacht (vgl. III noot 8; VII noot 3). De naam van het veroordeelde volk wordt niet genoemd; zie over den vorm van het bevelschrift XVI noot 12 (vgl. III 13 en IV 3).</div>
<div id="n1980">In Vulg. IV 17.</div>
<div id="n1981"><hi type="italic">Vierde Toevoegsel XIII 8 - XIV 19.</hi> Zie XI noot 3. <hi type="italic">Mardocheüs was indachtig,</hi> herinnerde zich vertrouwvol Gods macht en goedheid, betoond bij de schepping, de uitverkiezing van Israël en de bevrijding uit Egypte.</div>
<div id="n1982"><hi type="italic">Is aan uwe macht onderworpen,</hi> Gr. A: ‘hoy en têi’; Gr. B: ‘hoti.... soy’, Vulg.: ‘enim’: alles wijst op een Hebreeuwschen grondtekst met ‘ascher’, namelijk: ‘aan wiens macht alles’ enz.</div>
<div id="n1983">D.w.z. de uitoefening uwer heerlijke macht beletten kan.</div>
<div id="n1984">Zie III noot 2.</div>
<div id="n1985">Gr.: ‘voetzolen’, vgl. Is. XLIX 23, een teeken van diepen eerbied.</div>
<div id="n1986">In Gr. luidt v. 14: ‘Maar ik deed dit om de eer eens menschen niet te stellen boven de eer van God. En ik zal niemand huldigen (d.i. aanbidden, vgl. III noot 2) dan U, mijnen Heer, en deze dingen niet doen (d.i. Aman's huldiging niet weigeren) uit trotschheid’.</div>
<div id="n1987">Vgl. Deut. XXXII 9.</div>
<div id="n1988">Vgl. Ps. VI 6: de dooden kunnen God geen uiterlijken eeredienst meer bewijzen.</div>
<div id="n1989"><hi type="italic">Rouw</hi> van Esther in boetezak, en stof en <hi type="italic">asch</hi> (vgl. Is. III 24, Joël I noot 14); <hi type="italic">en al de plaatsen</hi> van het paleis, <hi type="italic">waar zij</hi> enz. (vgl. I Esdr. IX 3); de Gr. teksten kunnen beteekenen, dat Esther hoofd en lichaam, vroeger met sieraden en waardigheidsteekenen getooid, thans met haar (uitgerukte of loshangende) haren bedekte.</div>
<div id="n1990">D.w.z. nabij, als God mij niet helpt bij de intrede tot den koning.</div>
<div id="n1991">Gr. A: ‘ik hoorde uit het boek der vaderen’; Gr. B: ‘ik hoorde van kindsbeen af in den stam van mijn geslacht’. <hi type="italic">Een eeuwig erfdeel</hi>, vgl. Gen. XIII noot 12.</div>
<div id="n1992">Zinspeling op Israël's herhaalde afgoderij, waarvoor het boette in de ballingschap; zie v. 15 volg. en XIII 14.</div>
<div id="n1993"><hi type="italic">Maar de kracht</hi> enz., Gr.: ‘maar legden hunne handen op de handen hunner afgoden’, verbonden zich met hen door plechtigen eed (I Esdr. X 19; I Mach. XI 50); waarschijnlijk eene zinspeling op een gebruik bij de koningen van Babylon, in wier opschriften telkens bij hunne kroning en bij den aanvang des jaars vermeld staat: ‘de koning greep de handen van Bel’ (den hoofdgod van Babylon).</div>
<div id="n1994"><hi type="italic">Uwe beloften</hi>, vgl. Is. VI 13; <hi type="italic">den mond sluiten</hi>, zie XIII noot 13; de <hi type="italic">tempel</hi> was sinds vele jaren herbouwd.</div>
<div id="n1995"><hi type="italic">Te openen en de macht</hi> enz., Gr. ‘te openen voor de voortreffelijkheden der afgoden’, wegens de verdelging der Joden, <hi type="italic">en</hi> daarvoor ook <hi type="italic">koning</hi> Assuerus <hi type="italic">te verheerlijken voor immer</hi>, d.w.z. met eene eer, die God alleen toekomt.</div>
<div id="n1996"><hi type="italic">Uwen schepter</hi>, uwe macht of uw rijk Israël, <hi type="italic">niet over aan hen, die niet zijn</hi>, de afgoden (vgl. Sap. XIV noot 8; Jerem. II 5).</div>
<div id="n1997"><hi type="italic">En verderf</hi>, Gr. ‘maak te schande’ <hi type="italic">dengene, die</hi> enz., d.i. Aman.</div>
<div id="n1998">Vermeende <hi type="italic">goden en</hi> koningen.</div>
<div id="n1999"><hi type="italic">Den leeuw</hi>, den machtigen en geduchten Assuerus. <hi type="italic">Dat deze omkome</hi>, want dit is het eenige middel om de Joden te redden.</div>
<div id="n2000">Als zijnde dikwijls een beletsel voor het onderhouden der Wet; zie II noot 6.</div>
<div id="n2001"><hi type="italic">Dat ik genoodzaakt ben</hi> de echtgenoote des konings te zijn (v. 15).</div>
<div id="n2002">In plaats van ‘Aman’ leest Gr. A: ‘autôn hama’, d.w.z. gezamenlijk <hi type="italic">aan</hi> hunne (der heidenen) <hi type="italic">tafel;</hi> het streven van Esther om zooveel mogelijk de Mozaïsche spijswetten te onderhouden, bracht haar herhaaldelijk in moeilijkheden (v. 18).</div>
<div id="n2003">De H. Hiëronymus zegt niet op welke plaats der Gr. vertaling hij deze verzen <hi type="italic">vond</hi>, maar hij herhaalt gedeeltelijk IV 8; bijgevolg moesten v. 1-3 geplaatst zijn vóór de gebeden van Mardocheüs en Esther.</div>
<div id="n2004"><hi type="italic">Vijfde Toevoegsel XV 1-3.</hi> De woorden; ‘<hi type="italic">ongetwijfeld Mardocheüs</hi>’ in v. 1 en: ‘<hi type="italic">zeide hij</hi>’ in v. 2, zijn van den H. Hiëronymus. In plaats van ‘esset’ v. 1 lezen andere uitgaven: ‘Esther(i)’: <hi type="italic">en hij beval haar (ongetwijfeld</hi> Mardocheüs aan Esther) enz. <hi type="italic">En haar land</hi> staat slechts in weinige Gr. handschriften.</div>
<div id="n2005"><hi type="italic">Zesde Toevoegsel XV 4-19</hi>, eene aanvulling van het verhaal in Hebr. en Vulg. V 1 en 2 (zie V noot 1). <hi type="italic">De kleederen harer voorbereiding</hi>, zoo vertalen we hier met het oog op het Gr.: ‘therapeias’, de kleederen waarin zij hare godsdienstoefeningen ter voorbereiding had volbracht. Misschien is ‘ornatus’ eene schrijffout voor ‘oratus’, d.i. hare bedekleederen (vgl. Bar. IV 20). Anderen vertalen Gr.: ‘de kleederen der dienstbaarheid’, het slavengewaad, het ruwe boetekleed.</div>
<div id="n2006"><hi type="italic">Als van geneugte.... houden</hi>, in Gr. alleen: ‘als eene weekelijke’, Cant. II 5, V 8; Is. XLVII 1.</div>
<div id="n2007">Zie de beschrijving der troonzaal V noot 1; <hi type="italic">de koning</hi> zat in plechtgewaad <hi type="italic">op zijnen troon</hi>, om aan zijne rijksgrooten gehoor te verleenen.</div>
<div id="n2008">D.w.z. uw gelijke, uw beschermer, niet uw koning (vgl. v. 13).</div>
<div id="n2009"><hi type="italic">Deze wet</hi>, dat namelijk niemand ongeroepen tot den koning mag komen. In Gr.: ‘gemeenschappelijk is onze zaak (A), ons gebod’ (B), d.w.z. gij deelt als koningin in mijne onschendbaarheid (XVI 13). Men kan Gr. B ook vertalen in den zin van Vulg.; ‘een algemeen is ons gebod’.</div>
<div id="n2010">Om haar nog meer gerust te stellen, legde de koning <hi type="italic">op haren hals</hi> zijn schepter, dien zij daarna aanraakte (IV 11, V 2).</div>
<div id="n2011">Hetzelfde gezegde vindt men in Gen. XXXIII 10; II Reg. XIV 17, 20.</div>
<div id="n2012">De <hi type="italic">majesteit</hi> en bewonderenswaardige praal (v. 9) hadden op Esther indruk gemaakt; hiervan alleen spreekt zij, terwijl ze behendig zwijgt over zijne grimmige oogen en zijne woede (v. 10), die haar het meest hadden ontsteld.</div>
<div id="n2013"><hi type="italic">Zonk zij</hi> enz., Gr. A: ‘En haar gelaat was met zweet bedekt’; Gr. B: ‘viel zij neder uit onmacht’. Hierna volgt V 3.</div>
<div id="n2014"><hi type="italic">Zevende Toevoegsel: XVI</hi>, dat in Gr. staat tusschen VIII 13 en 14 (zie VIII noot 15 en IX noot 12).</div>
<div id="n2015"><hi type="italic">De rechten</hi> enz. is herhaling van het eerste verslid; Gr. B heeft: ‘zich ook in de hoogte laten steken door de loftuiterij van hen, die in het goede onervaren zijn (waarschijnlijk naar V.L. te verbeteren: ‘die gunsten van hen verwachten’). De koning doelt in v. 2-9 zijdelings op Aman.</div>
<div id="n2016">Waarschijnlijk moet men v. 5 van Gr. B aldus vertalen: ‘Dikwijls ook heeft de raad van hen, wien het beheer van de zaken der vrienden (d.i. van 's konings dierbare onderdanen) was toevertrouwd, vele machthebbenden medeplichtig gemaakt aan onschuldig bloed en in heillooze moeilijkheden gewikkeld’, enz.</div>
<div id="n2017">In Vulg. zijn v. 7-9 meer eene verklaring dan eene vertaling van het Gr., dat hier en daar verminkt is.</div>
<div id="n2018">Aman wordt <hi type="italic">een Macedoniër</hi> genoemd ook in Gr. B IX 24 (in plaats van het Hebr. ‘haʼagagi’) en Gr. A XII 6; hier daarentegen in Gr. A ‘Boygaios’ (vgl. XII noot 3) en bij Flav. Jos. overal: ‘Amalêkitês’ (vgl. III noot 1). De naam <hi type="italic">Macedoniër</hi> is misschien het werk van een Griekschen vertaler, die leefde na de verovering van Perzië door Alexander den Groote. Zie noot 12.</div>
<div id="n2019">Dat Aman betrokken was in de samenzwering van XIII 6, wordt in v. 12 herinnerd. In Hebr. begint v. 13. ‘terwijl hij Mardocheüs’ enz.</div>
<div id="n2020">Flav. Jos. zegt hier: ‘aan anderen’ of: ‘aan vreemdelingen’, Aman was namelijk een Mediër (III 1); zie noot 5 en Judith I noot 7: onder Xerxes' voorganger, Darius Hystaspis, was in Medië een geweldige opstand uitgebroken; zie noot 12.</div>
<div id="n2021">Cyrus ook erkende zijn rijk te hebben ontvangen van den God der Joden volgens I Esdr. I 2. Zie noot 12.</div>
<div id="n2022">Dat het koninklijk bevelschrift, door Aman verzonden, hier niet wordt ingetrokken, is nog duidelijker uit Gr.: ‘Gij zult goed doen met geen gebruik meer te maken van de brieven, die door Aman zijn gezonden’ (vgl. VIII noot 8).</div>
<div id="n2023">Aman's lijk hing <hi type="italic">voor de poorten</hi> der <hi type="italic">stad</hi> tot grootere schande en tot een afschrikwekkend voorbeeld (vgl. IX 13, 25). Tien zonen van Aman werden eerst op den 13<hi type="super">en</hi> Adar gedood (IX 6); in plaats van <hi type="italic">maagschap</hi> vertaalt men beter: ‘huis’ (dat echter in Gr. A ontbreekt), d.i. Aman's vrouw (zooals V.L. verhaalt in VII 9) en zijne kinderen (naar de gewoonte der Perzen, zie VIII noot 5 en Dan. VI 24). Tien zonen van Aman woonden niet meer in het vaderlijk huis, want VIII 1 en IX 10 wordt hunne have van Aman's bezittingen onderscheiden.</div>
<div id="n2024">In Gr. B luidt v. 20: ‘dat men hen bijsta om ten tijde der benauwing - den dertienden der twaalfde maand Adar - op denzelfden dag hunne aanvallers af te weren’ (vgl. XIII noot 3). Gr. A noemt hier niet den dertienden Adar, maar zegt (wat hij IX 16 volg. niet vermeldde), dat de Joden hadden besloten op den veertienden en vijftienden feest te vieren.</div>
<div id="n2025">Dat het woord is gericht tot de Joden alleen, blijkt uit niets. Dit vers ontbreekt bij Flav. Jos.; Gr. A <hi type="italic">verhaalt</hi> beneden (zie noot 15), dat Mardocheüs in een brief, met 's konings ring gezegeld, schreef dat zijn volk moest rustig blijven en Gode een feest vieren. Zijn de bevelschriften in dezen vorm eene fictie van den schrijver? De ver uiteenloopende lezing der teksten belet ons een stellig antwoord te geven; zie de Inleiding blz. 482.</div>
<div id="n2026">Gr.: ‘die niet daarnaar handelt’, d.i. die dit bevelschrift niet onderhoudt.</div>
<div id="n2027">Met dergelijke bedreigingen eindigen ook de Perzische bevelschriften bij I Esdr. VI 11, VII 26.</div>
<div id="n2028">Gr. A vermeldt hier in het kort het gezegde van VIII 8-10 en XVI 22, terwijl Gr. B hier VIII 13 weergeeft.</div>
<div id="n2029">Zie Praef. S. Hieron. in librum Job. - De critici van onzen tijd oordeelen echter over de Septuagint-vertaling gunstiger dan de H. Hiëronymus. Dat de Septuagint en bijgevolg ook de oude Itala zooveel afweek van den Hebr. tekst en zooveel beknopter was, schrijven zij toe niet alleen aan de gebrekkigheid van deze vertaling maar ook en vooral hieraan, dat de Hebr. tekst na de Septuagint-vertaling verschillende veranderingen et toevoegingen heeft ondergaan (vgl. Zeitschrift für kath. Theologie. 1886. blz. 557 volg.)</div>
<div id="n2030">Op de vraag, waar het <hi type="italic">land Hus</hi> gelegen is, luidt het antwoord: ofwel ten zuidoosten van Juda ‘op de grenzen van Edom en Arabië’ zooals het naschrift van de Septuagint zegt; ofwel oostwaarts van noordelijk Palestina in Hauran. Voor de eerste meening pleit de afkomst van Job's vrienden (II 11) en de aanwijzing van Gen. XXXVI 28 en Thren. IV 21, voor de tweede het getuigenis van de HH. Ephrem en Hiëronymus, het oudere bericht aangaande Hus van Gen. X 23 en de nog levende overlevering, welke het gewest El Beteniych, ongeveer veertig geographische mijlen ten zuiden van Damascus, Job's geboorteland noemt. - <hi type="italic">Job</hi> beteekent ‘de vijandelijk aangevallene’, nl. door het lijden.</div>
<div id="n2031"><hi type="italic">Eenvoudig</hi>, Hebr.: ‘volmaakt’ of ‘onberispelijk’.</div>
<div id="n2032">In systematisch gerangschikte getallen, 7 zonen + 3 dochters, 7(000) schapen + 3(000) kameelen, 5(00) koppels runderen + 5(00) ezelinnen, wordt 's mans rijkdom geteekend. Daardoor wordt de legende aangeduid; maar de schrijver kan de getallen wel goed overgeleverd en de legende voor waarheid gehouden hebben even als zijne tijdgenooten. Door dien rijkdom en gewis ook door zijne deugd was hij hoog in aanzien of <hi type="italic">groot</hi>, Hebr. ‘grooter dan alle zonen van het Oosten’. Het Oosten is, vgl. Gen. XXV 6 en Num. XXIII 7, eene benaming van Arabië en zelfs van Mesopotamië. - Ook van Job's rijkdom wordt gesproken tot zijn eer. Niet gehecht aan het aardsche goed, gelijk later bleek, toen hij het zonder te morren verloor, was hij een lofwaardige rijke.</div>
<div id="n2033"><hi type="italic">Gingen</hi> enz., een Hebreeuwsche zegswijze, waarmede hier de gewoonte van maaltijd houden is uitgedrukt. - <hi type="italic">Op zijnen dag</hi> kan beteekenen: Op den verjaardag zijner geboorte, of op zijne beurt van tijd tot tijd, of, zooals nog anderen willen, op den hem volgens leeftijd toegewezen dag van elke week. Hoe dat zij, duidelijk genoeg is hier de gelukkige eendracht geteekend van Job's kinderen.</div>
<div id="n2034"><hi type="italic">Heiligde hij hen</hi>, te weten door middel der beschreven offeranden, of ook kan met die heiliging een voorbereidende godsdienstige reinigingsplechtigheid (vgl. Gen. XXXV noot 2) bedoeld zijn. - Job, hoofd der familie en daarom krachtens het natuurrecht priester, offerde gelijk de aartsvaders. Dat hij geen zoenoffers bracht, maar <hi type="italic">brandoffers</hi>, is teekenend voor het tijdvak van zijn leven, vgl. Lev. IV noot 1. Over de verzoenende kracht van het brandoffer, het oudste aller offers (Gen. IV 4 en VIII 20), handelt Lev. I noot 7.</div>
<div id="n2035"><hi type="italic">Gevloekt</hi>, Hebr. en Vulg. hebben eigenlijk: ‘gezegend’, euphemistisch voor ‘gevloekt’. Onze taal laat niet toe het woord ‘zegenen’ in deze beteekenis te gebruiken. Meermalen nog (v. 11; II 5 en 9) komt hetzelfde woord terug.</div>
<div id="n2036"><hi type="italic">De zonen Gods</hi> zijn (Gen. VI noot 1) de engelen. <hi type="italic">De Satan</hi> of de tegenstrever, zooals dat Hebreeuwsche woord beteekent, is de duivel, die van zijn oude vijandschap (Gen. III 1 en 15) hier onder een nieuwen naam getuigenis aflegt. - Dit verhaal (v. 6-12) en ook de voortzetting er van (II 1-7) is klaarblijkelijk beeldspraak, waarin (vgl. Gen. I noot 9) bovenzinnelijke waarheid op zinnelijke, voor de menschen verstaanbare wijze wordt medegedeeld. - Als gezanten en dienstdoende geesten (Isai. VI 2; Hebr. I 14) worden de engelen gezegd <hi type="italic">te staan</hi> of Hebr. ‘zich te stellen’ voor God.</div>
<div id="n2037">Waarom hij dat doet, zegt I Petr. V 8.</div>
<div id="n2038">Uit het zinverband blijkt, dat het <hi type="italic">uitstrekken der hand</hi> enz. in een voor Job ongunstigen zin bedoeld is. - <hi type="italic">In het gelaat</hi> God <hi type="italic">vloeken</hi> beteekent onbeschaamd tegen Hem opstaan. - De Satan geeft te verstaan, dat Job alleen met baatzuchtige bedoeling God dient.</div>
<div id="n2039">Zonder Gods toelating vermag de duivel niets, en krijgt hij verlof om hen te kwellen, in wie de Heer zijn welgevallen heeft (v. 8), dan gebeurt het tot beschaming des duivels, tot heil der uitverkorenen en tot verheerlijking van God, gelijk hier de uitkomst zal bewijzen.</div>
<div id="n2040">Vermoedelijk begon bij den <hi type="italic">eerstgeboren broeder</hi> de reeks der dagen van den maaltijd, waarom dan Job nog minder dan anders (zie v. 5) vermoeden kon, dat door de zonde zijner kinderen Gods gramschap was opgewekt. Niettemin ploffen juist nu op hem de rampen (v. 14-19) zoo zwaar mogelijk, te weten plotseling, in grooten getalle, te gelijk op éénen dag, en daarbij veroorzaakt niet alleen door de menschen, maar ook door de natuurkrachten, zoodat God zelf zijnen dienaar schijnt aan te tasten.</div>
<div id="n2041">Van <hi type="italic">de Sabeërs</hi>, de lieden van Saba (Hebr. ‘Sjeba’), een Arabisch stamvolk, spreekt ook Gen. X 28 en XXV 3. - Saba van Gen. X 7 en I Paral. I 9 wordt in den grondtekst ‘Seba’ geschreven. - <hi type="italic">En ik alleen</hi> enz. Zoo klinkt nu tot viermaal toe als het geluid van hamerslagen, akelig hard en eentonig het ongeluksbericht.</div>
<div id="n2042">Gen. XIV verhaalt, dat reeds tijdens het leven van Abraham, in wiens tijd Job schijnt gesteld te zijn, Chaldeeuwsche rooverkoningen strooptochten hielden tot in Palestina. Misschien wordt hier op dezen tocht gezinspeeld. Echter eerst veel later, als voor het Rijk van Juda het einde nadert (IV Reg. XXIV 2), treedt in de gewijde geschiedenis het volk der Chaldeeën op als de meest geduchte vijand van Israël, zie Hab. I 6-10. - Naar een welberaamd plan, in <hi type="italic">drie benden</hi> (vgl. Gen. XIV 15; Judic. VII 16; I Reg. XI 11) zijn zij gekomen als een welgeordend leger. En zoo wordt de roof van zulk een groot getal kameelen begrijpelijk.</div>
<div id="n2043">Hebr.: ‘Van over de woestijn’. Meermalen (Isai. XXI 1; Jer. IV 11; XIII 24) wordt de Arabische woestijn als het uitgangspunt van vervaarlijke stormen aangewezen. Hier wordt een geweldige wervelwind aangeduid.</div>
<div id="n2044">Naar de wijze der Oosterlingen (zie Gen. XXXVII 34; Lev. X 6) zijn dit de uiterlijke teekenen zijner rechtmatige droefheid. Daarbij blijft echter Job's vroomheid onwankelbaar. Alle aardsch bezit naar zijn juiste waarde een wisselvallig leengoed achtend, berust hij in den wil van God, den Eigenaar. - <hi type="italic">Daarheen</hi>, te weten naar den schoot der aarde, aller moeder, vgl. Eccli. XL 1. - <hi type="italic">Gelijk het.... gebeurd</hi> ontbreekt in den grondtekst en is eene verklarende bijvoeging.</div>
<div id="n2045"><hi type="italic">Met zijne lippen</hi> ontbreekt in den grondtekst, welke letterlijk zegt: ‘hij gaf niet iets wat smakeloos is aan God’, d.i. hij deed in gedachten, woorden of werken niets, wat God mishaagde.</div>
<div id="n2046"><hi type="italic">In de onschuld</hi>, Hebr.: ‘in zijne volmaaktheid’; vgl. I noot 2. - <hi type="italic">Te vergeefs</hi> kan op den duivel betrekking hebben. Hij had te vergeefs macht gevraagd en gekregen, want zijn opzet was mislukt. Ook wordt het wel anders, in verband met <hi type="italic">kwellen</hi> begrepen en dan zegt God, dat Hij Job gekweld heeft ‘zonder oorzaak’, zonder dat deze door te zondigen bestraffing verdiend had. - Wederom (vgl. I noot 7) is de voorstelling berekend op de menschelijke denk- en spreekwijze.</div>
<div id="n2047"><hi type="italic">Huid voor huid</hi> is een spreekwoord, waarbij de verschillende soorten van bezittingen worden gedacht als een laag huiden, die de mensch de eene over de andere heeft aangetrokken, en waarvan hij zich desnoods de eene na de andere ontdoet, om zijn lichaam te redden; daardoor geeft Satan te verstaan, dat Job gemakkelijk vroom kon blijven, omdat hij, bij alle verlies zelf ongedeerd, het beste behield.</div>
<div id="n2048">Vrij algemeen houdt men, dat Job's ziekte eene allerergste melaatschheid, de olifantsziekte (Deut. XXVIII 35) was, en daarvoor spreken de verschillende ziekteverschijnselen, waarvan het boek melding maakt. <hi type="italic">Allerbooste zweren</hi> zijn ook het begin dezer ziekte, die gepaard gaat met droefgeestigheid, angst en onrust.</div>
<div id="n2049"><hi type="italic">Op den mesthoop</hi>, Hebr.: ‘midden in de asch’. Het zitten in de asch gebeurde ten teeken van grooten rouw, vgl. Jonas III 6. Volgens de oude schriftverklaring is hier echter in het bijzonder sprake van den aschhoop, de gemeenlijk zeer hooge belt aan den ingang der Arabische dorpen, waar de vuilnis, in de zon verdroogd en nu en dan door vuur verbrand, ligt opgehoopt. Daar houden zich de ongelukkigen op, die door de melaatschheid (Lev. XIII 46), uit de maatschappij gebannen zijn, om over dag aan de voorbijgangers aalmoezen te vragen en 's nachts in de door de zon verwarmde vuilnis te rusten. - De grondtekst spreekt hier niet van <hi type="italic">etter</hi>, maar heeft: ‘hij nam zich eene potscherf om zich daarmede te krabben’, te weten ter verzachting der ondragelijke jeukte, eene bijzondere kwelling der ziekte.</div>
<div id="n2050">Het zijn woorden van wanhoop: waartoe nog langer die vroomheid? <hi type="italic">Vloek God</hi>, vaar tegen Hem uit, omdat Hij zoo slecht uwen dienst vergold, <hi type="italic">en sterf</hi>, maak zelf een einde aan uw onherstelbaar lijden.</div>
<div id="n2051">Als een <hi type="italic">dwaze</hi> en goddelooze - dit tweevoudig begrip ligt in het Hebr. woord - sprak de vrouw. Daarentegen toont zich zoo klaar mogelijk de godsvrucht van Job. Het zwaarste leed draagt hij gewillig, omdat hij weet, dat het komt van God, en diens wil eerend ook in de ergste ellende, toont hij metterdaad God om Hem zelven te dienen. De bijvoeging ‘met zijn lippen’ duidt wellicht aan, dat hij later wel met zijn lippen zondigde (III).</div>
<div id="n2052"><hi type="italic">Eliphaz de Themaniet</hi>, naam en landstreek wijzen op Edom (Gen. XXXVI 10 en 34. Zie ook Jer. XLIX 7 en 20; Amos I 11 en 12). Vgl. voor <hi type="italic">de Suhiet</hi> of uit Sjoeach, Vulg. ‘Sue’, Gen. XXV 2. <hi type="italic">De Naämathiet</hi> of uit Naäma herinnert aan Jos. XV 41. De Septuagint noemt hem echter voortdurend in plaats van een Naämathiet een Minaeër. Deze lezing schijnt te verkiezen, omdat de Minaeërs een Arabische volksstam waren, terwijl Naäma in het stamgebied van Juda was gelegen; zoo behoort ook Sophar tot de Oosterlingen (vgl. I 3).</div>
<div id="n2053">Ten teeken hunner droefheid; vgl. Jos. VII 6.</div>
<div id="n2054">Zij treurden over hem zoolang de treurtijd duurde over een doode (vgl. Gen. L 10; I Kon. XXXI 13; Eccli. XXII 13), gedurende welken tijd zij bij het gezicht van zooveel ellende als met stomheid waren geslagen.</div>
<div id="n2055">Dat Job, na zulk een heldhaftig geduld (I en II) getoond te hebben, thans zijnen geboorte<hi type="italic">dag vervloekt</hi>, wijst op de felheid van zijn lijden, ook van zijn zielelijden, nog verhoogd door het rouwbetoon der vrienden; tevens doet ons dit klagen het geweld kennen der bekoring, die Job ondervond zonder er voor te bezwijken (zie Inleiding). Met het luide gekerm der zwakke en pijnlijk getroffen natuur is stille berusting in Gods wil overeen te brengen (Vgl. Matth. XXVI 37-39, XXVII 46).</div>
<div id="n2056">Hebr.: ‘en de nacht, <hi type="italic">die</hi> zeide’ enz. In dichterlijke persoonsverbeelding zijn <hi type="italic">dag</hi> en <hi type="italic">nacht</hi> hier gedacht als vijanden van Job, aan wie vervolgens alle ongeluk wordt toegewenscht. Dag en nacht zijn hier de beide deelen van het etmaal, waarin Job geboren werd. ‘<hi type="italic">Er is een mensch</hi> (Hebr.: “een knaap”) <hi type="italic">ontvangen</hi>’, kon niet gezegd worden in den nacht der ontvangenis; het beteekent dus: er is <hi type="italic">voorheen</hi> een mensch (knaap) ontvangen, die nu geboren is. - Hier begint de kern van het boek, het gedicht, (zie Inleiding) met de eerste rede. Deze rede bestaat uit twee strophenparen, gescheiden door een tusschenstrophe. Het eerste strophenpaar beslaat v. 3-6 en 7-9, de tusschenstrophe v. 10-12, het tweede strophenpaar v. 13-19 en 20-26. Herhaalt men nu v. 3 als refreinvers na v. 9, 19 en 26, dan bestaat iedere strophe van het eerste strophenpaar uit 4 en van het tweede uit 8 verzen; de tusschenstrophe bevat 3 verzen. Het tweede strophenpaar bestaat uit dubbelstrophen, waarvan iedere helft 4 verzen telt; evenzoo eindigen alle andere reden van Job in het eerste hoofddeel van het gedicht met een paar dubbelstrophen. - De korte inhoud boven het hoofdstuk geplaatst, geeft tevens den inhoud aan van iedere strophe (en halfstrophe).</div>
<div id="n2057">Hebr.: ‘Die dag <hi type="italic">zij</hi> duisternis’, d.w.z. hij zij begraven in het nachtelijk duistei, en <hi type="italic">God</hi>, die uit den nacht den dag te voorschijn roept, <hi type="italic">zoeke hem niet</hi>, late hem waar hij is, zoodat die door <hi type="italic">geen licht</hi> bestraalde dag ook geen bestaan hebbe. Dezelfde gedachte is ook in het volgende vers uitgedrukt.</div>
<div id="n2058"><hi type="italic">Hem verdonkeren.</hi> Hebr.: ‘zich rechtens toeëigenen’ of ‘opeischen’. Letterlijk staat er: ‘zijn goëel zijn’; vgl. Lev. XXV noot 15. Sommigen vertalen met geringe tekstwijziging: ‘Er ligge over hem’ enz. - <hi type="italic">Bitterheid</hi> is samenvatting van alles, wat een dag akelig en rampzalig kan maken.</div>
<div id="n2059">Wat in v. 6 gezegd wordt, slaat niet op den nacht, maar wel op den dag; daarom leze men in plaats van ‘<hi type="italic">die nacht</hi>’ hier ‘<hi type="italic">die dag</hi>’<hi type="italic">; hem grijpe</hi> enz. nl. om hem weg te voeren en zooveel doenlijk te vernietigen.</div>
<div id="n2060"><hi type="italic">Die nacht</hi> als eerste deel (vgl. Gen. I 5) van het etmaal, waarin Job geboren werd; <hi type="italic">eenzaam</hi>, of naar een andere vertaling van het Hebr. ‘onvruchtbaar’; <hi type="italic">en geen lofgezang waardig</hi>, Hebr.: ‘mocht er daarop geen feestgejuich gekomen zijn’; bedoeld is het feestgejuich en de gelukwenschen bij Job's geboorte.</div>
<div id="n2061">De toovenaars, die den dag tot ongeluksdag kunnen maken, en wel onder hen de machtigsten, die door hun bezwering zelfs den vreeselijken krokodil (vgl. XL 20 en Isai XXVII 1) weten te temmen. Sommigen verstaan hier onder <hi type="italic">Leviathan</hi> het sterrenbeeld ‘den Draak’, die volgens Oostersche fabelleer altijd gereed staat zich op zon en maan te werpen om haar te verslinden, waardoor zons- en maansverduisteringen worden veroorzaakt. - Dat hier het bijgeloof in een van God onafhankelijke macht (vgl. Num. XXII 6) zou zijn uitgesproken, is niet te bewijzen. Het gebruik van aan het vaak onjuiste volksbegrip ontleende zegswijzen behoeft daarvan nog geen bevestiging te zijn. Zooals in de psalmen de lofprijzing Gods gevraagd wordt van redelooze dieren en ziellooze schepselen, zoo is hier, om de dichterlijke verwensching nog schrikkelijker te maken, het angstwekkend vloekwoord der toovenaars ingeroepen.</div>
<div id="n2062"><hi type="italic">Door zijn donker de sterren,</hi> Hebr.: ‘de sterren zijner avondschemering’. Zij staan in tegenstelling met <hi type="italic">den opgang</hi>, Hebr.: ‘de wimpers’ <hi type="italic">van den dageraad</hi>, zoodat aan dien nacht van het begin tot het einde volstrekt alle licht ontzegd wordt.</div>
<div id="n2063"><hi type="italic">Omdat hij</hi> enz. bevat den wensch, dat bij zijne geboorte de moederschoot hem geen voldoende opening had aangeboden, om geboren te worden, zoodat hij reeds vóór zijn geboorte zou verstikt of gedood zijn; aldus zou hij <hi type="italic">het kwade</hi> levenslicht nimmer hebben aanschouwd, het zou <hi type="italic">van zijne oogen zijn afgeweerd.</hi> Diezelfde wensch wordt in de twee volgende verzen opgevat en verder uitgewerkt. In dit vers wordt de niet vervulde wensch van Job voorgesteld als eene taak, die had moeten vervuld worden door den nacht (het etmaal) van Job's geboorte.</div>
<div id="n2064"><hi type="italic">Op de knieën</hi> des vaders, die het kind erkende door het tot zich te nemen (Gen. XXX 3; L 22).</div>
<div id="n2065">Als een begeerlijke zaak wordt hier het gestorven-zijn met de zachtste woorden uitgedrukt. In dat verlangen naar den dood, die (v. 14-19) aller lot gelijk heet te maken, ligt geen ontkenning van een ander leven, dat verschillend is voor goeden en boozen. Zonder eenige schade voor zijn geloof spreekt ook de Christen van de rust des grafs en prijst hij, als hem het lijden ondragelijk schijnt, de dooden gelukkig. Vergelijk hier ook Jer. XX 14-18 met noot 17.</div>
<div id="n2066"><hi type="italic">Grafpaleizen.</hi> Het in den grondtekst gebruikte woord is stamverwant met ‘pyramiden’.</div>
<div id="n2067">De beteekenis van ‘<hi type="italic">hunne paleizen</hi>’ wordt door het parallelisme met v. 14 en door den samenhang beperkt tot grafpaleizen, waarin meermalen kostbaarheden mede begraven werden.</div>
<div id="n2068">Een stoute tegenstelling met de genoemde grooten, wier begrafenis zoo luisterrijk was, om te beduiden dat de dood het hoogste en het laagste gelijk maakt, welke gedachte tot v. 19 wordt uitgewerkt.</div>
<div id="n2069"><hi type="italic">Daar</hi>, in het graf of in de onderwereld, waar hij zijn zou, als hij bij de geboorte gestorven was.</div>
<div id="n2070">De wensch om door den dood voor de rampen des levens beschut geweest te zijn, verandert hier in een nieuwe klacht over het rampzalig leven. <hi type="italic">Waarom werd</hi> enz., Hebr.: ‘waarom geeft Hij’ enz. Den ongelukkige schijnt de dood beter dan een bitter leven (Eccli. XXX 17).</div>
<div id="n2071"><hi type="italic">Wiens weg verborgen is</hi>, d.w.z. die geen uitweg kan vinden om het lijden te ontloopen. - <hi type="italic">Met duisternissen</hi> is bijvoeging der Vulgaat. Hebr.: ‘dien God rondom heeft ingesloten’, een toespeling op I 10.</div>
<div id="n2072">De zwaarte van het lijden is hier geteekend. Zelfs als hij zijn honger stilt, is er geen verpoozing van smarten. Sommigen verstaan het Hebr. in dien zin, dat Job gezucht en gejammer zijn brood en zijn drank noemt.</div>
<div id="n2073">Hebr.: ‘Want vrees ik iets vreeselijks, het genaakt mij: en wat ik ducht, overkomt mij’. Evenals het vorige vers, beschrijft ook dit den tegenwoordigen toestand.</div>
<div id="n2074">De klacht eindigt met de betuiging, dat geene zonde van ongeduld bij vorige rampen die ellende veroorzaakt kan hebben. Vermoedelijk zegt echter het Hebr., de in v. 24 begonnen schildering des lijdens voltooiend, dat hij geen kalmte en geen vrede en geen rust heeft, maar de verschrikking steeds aanwezig is.</div>
<div id="n2075">Zijn woord zal Job wel bedroeven, maar door diens klachten acht hij zich tot berisping verplicht. - Met dit vers begint de tweede rede (IV en V). Zij bestaat uit een paar dubbelstrophen IV 2-6, 7-11, en 12-16, 17-21; een tusschenstrophe V 1-8; een tweede strophenpaar V 9-11, 15, en 12-16; een tweede tusschenstrophe V 17-19; en een derde strophenpaar V 20-23 en 24-27. De inhoud der strophen wordt aangegeven door den inhoud, boven hoofdstuk IV en V geplaatst.</div>
<div id="n2076">Lijdenden en moedeloozen hebt ge vroeger door uw woorden troost en moed ingesproken; uw eigen woorden van vroeger veroordeelen uw gedrag van thans. Daarenboven veroordeelt uw lijden van thans uw leven van vroeger; want de ondervinding leert, dat al degenen, die ellendig te gronde gaan, geen onschuldigen zijn, maar dat zij hun ellende te danken hebben aan onrecht, hetwelk zij vroeger pleegden (v. 7-11).</div>
<div id="n2077">Hebr: ‘Voor zoover ik gezien heb, wie onrecht ploegen en ongeluk zaaien (nl. door hun zonden), die maaien het ook: v. 9 door Gods adem gaan zij’ enz.</div>
<div id="n2078">Hebr.: ‘de leeuw’. In den grondtekst is hier en in het vorige vers onder verschillende benamingen sprake van den leeuw (niet van zijne jongen), van wien men verhaalt, dat als hij oud is geworden, zijn tanden afbrokkelen, zoodat hij geen prooi meer verslinden kan en van gebrek ellendig omkomt. Zoo is hij een beeld van den machtigen zondaar, die ten slotte ongelukkig wordt. - In het eerste halfvers van v. 10 ontbreekt het werkwoord (‘verzwakt’ of ‘verstomt’) zooals in hartstochtelijken stijl meer gebeurt.</div>
<div id="n2079">De wijze, waarop de dichter in v. 12-16 Eliphaz dit nachtelijk gezicht doet beschrijven (heimelijk, steelsgewijze, kronkelingen van gelispel, angst en siddering, te-berge-rljzing der haren, onkenbaarheid der gestalte, onbestemdheid van geluid) geeft ons te verstaan, dat wij hier te doen hebben met een duivelsverschijning, waardoor Satan Eliphaz en zijn vrienden heeft willen stijven in hun verdenkingen tegen Job. Ongetwijfeld echter hield Eliphaz zelf haar voor een openbaring Gods, waarop hij in zijn andere reden telkens terugkomt (vgl. XV 11-16; XXII 22). Ook de vrienden hebben dezelfde overtuiging; het laatste woord, door een der vrienden gesproken, behelst nog een beroep op dit orakel (vgl. XXV 4-6).</div>
<div id="n2080">Hebr.: ‘Zou een mensch rechtvaardig zijn voor God of een man rein zijn voor zijnen Maker?’ anders gezegd: niemand is rechtvaardig of rein voor God. Naar waarheid volgt hieruit, dat ook Job zijne menschelijke tekortkomingen heeft, maar niet, wat Eliphaz volgens de bedoeling van Satan daaruit besloot, dat Job's lijden straf is voor zijne zonden en dat de rechtvaardige God hem zoo zwaar tuchtigt om zijne groote boosheid.</div>
<div id="n2081">Met <hi type="italic">die Hem dienen</hi> zijn evenals in het tweede verslid de engelen bedoeld, zooals blijkt uit de tegenstelling van dit vers met het voorafgaande en volgende. Wat hier van hen gezegd wordt is waar, als men hen beschouwt in den staat, waarin zij geschapen werden. In dien staat waren zij <hi type="italic">niet standvastig</hi> in het goede <hi type="italic">en vond God in</hi> velen van <hi type="italic">hen boosheid.</hi> Doch als men hen beschouwt in den staat, waarin zij thans zijn, nu zij in de genade bevestigd niet meer kunnen zondigen, is dit gezegde van hen niet waar.</div>
<div id="n2082">De zin is: Hoeveel meer dan de engelen zijn aan zonde en bijgevolg ook aan straf der zonde onderhevig de nietige menschen, uit aarde gevormd en vergankelijk als kleederen, die door de mot verteerd worden.</div>
<div id="n2083"><hi type="italic">Tusschen morgen en avond</hi>, snel en plotseling; vgl. Isai. XXXVIII 12. Er is sprake van de bestraffing der menschen, in wie God boosheid vindt. - <hi type="italic">Omdat niemand</hi> enz. Hebr. vermoedelijk: ‘zonder dat iemand er op let’. Zoo nietig is de mensch, de zondaar. Voor altijd verdwijnt hij, zonder dat zijn heengaan bemerkt wordt.</div>
<div id="n2084"><hi type="italic">Die overblijven</hi> enz., volgens een betere punctuatie: die van hen overblijven (te weten: hun kinderen) worden weggeraapt. Het Hebr. kan ook vertaald worden: ‘Wordt niet hun have en goed tegelijk met hen weggeraapt?’ Anderen vertalen: ‘Wordt niet hun heerlijkheid weggenomen van hen?’ ofwel: ‘Wordt niet hun tentkoord (d.i. de levensadem, want als die wordt afgesneden, valt de tent des lichaams) van hen weggerukt?’ (d.i. losgerukt door den wind). <hi type="italic">En niet in wijsheid</hi>, d.w.z. omdat zij onwijs, d.i. goddeloos waren. - Hier eindigen de woorden van de nachtelijke verschijning, welke deze bedoeling hadden: al degenen, die ellendig omkomen (gelijk met Job gaat gebeuren), overkomt zulks wegens hun zonden. Ofschoon derhalve deze orakelwoorden, omdat ze dubbelzinnig zijn, in waren zin <hi type="italic">kunnen</hi> verstaan worden, is hier toch zeker de bedoeling ervan verkeerd.</div>
<div id="n2085">Eliphaz vermaant nu Job een voorspreker bij God onder <hi type="italic">de heiligen</hi> te zoeken, in plaats van ongeduldig te klagen.</div>
<div id="n2086">Vers 2 geeft reden van het vorige: De gestrafte zondaar, die zich niet tot God bekeert (zie v. 8), - en naar Eliphaz' meening is iedere ongelukkige een zondaar (zie v. 6, 7) - heeft geen verlossing te verwachten. <hi type="italic">Dwaas</hi> en <hi type="italic">nieteling</hi> zijn namen van den goddelooze. Voor <hi type="italic">gramschap</hi> heeft het Hebr. beter ‘spijtigheid’. Spijtig en kwaadaardig over zijn lijden klagend, in plaats van tot God om vergiffenis te smeeken, <hi type="italic">vermoordt</hi> hij zich, gaat hij geheel te gronde. En dat inderdaad den onboetvaardigen zondaar het ergste overkomt, bevestigt Eliphaz in v. 3 met een beroep op zijne ondervinding (zie IV 7-11): de voorspoed van den booze scheen hem eens onwankelbaar toe, maar welhaast (vgl. Ps. XXXVI 35, 36) <hi type="italic">vervloekte</hi> hij <hi type="italic">zijne heerlijkheid</hi> (of ‘zijne woonstede’, gelijk naar het Hebr. vertaald kan worden), noemde hij hem en zijn huis gevloekt, wijl de vloek Gods dien booze zichtbaar trof, zooals v. 4 en 5 zeggen.</div>
<div id="n2087"><hi type="italic">In de poort</hi>, waar (Gen. XIX noot 1) het volk bijeenkomt en recht wordt gesproken, derhalve voor de rechtbank. Ellende en oneer treft de kinderen van den booze.</div>
<div id="n2088"><hi type="italic">En hem berooft</hi> enz., Hebr.: ‘en rooft dien zelfs uit de doornen’, zelfs van achter de doornhaag, welke ter beveiliging den akker omringt.</div>
<div id="n2089">In verband met het voorgaande wordt verzekerd, dat alle lijden zijn reden heeft en dat die reden te vinden is niet buiten, maar (zie het volgende vers) in den mensch. - In het Hebr. luidt het eerste halfvers: ‘Het kwaad komt niet uit het stof voort’.</div>
<div id="n2090">Duidelijker ware in plaats van ‘labor’ evenals in v. 6 ‘dolor’. Op beide plaatsen heeft de grondtekst hetzelfde woord. - Het lijden is den mensch van nature eigen, is hem zoo natuurlijk, als dat de vogel vliegt; naar een andere vertaling van het Hebr.: als dat vlammen (of vonken) opstijgen. Waarom? Omdat de mensch van nature zwak is en zondigt (IV 19) en het lijden volgens Eliphaz een straf der zonde is (IV 7-11). - Met een kleine wijziging der vocaalteekens van het Hebr. werkwoord kan vertaald worden: ‘De mensch doet het lijden geboren worden, en (want) de vuurvonken hebben een hooge vlucht’ d.i. zijn booze hartstochten verheffen zich trotsch tegen God. Daarvoor wordt hij dan door God gestraft en zoo is de mensch zelf oorzaak (zie v. 6) van het lijden.</div>
<div id="n2091">Beter naar het Hebr.: ‘Voorwaar ik voor mij zou (in uwe plaats) God zoeken’ enz., en deze raadgeving wordt nu gestaafd door eene schoone lofprijzing op Gods almachtige en alwetende voorzienigheid en barmhartige goedheid (v. 9-27).</div>
<div id="n2092">Hebr.: ‘de velden’ of beter ‘het land buiten’, het steppenland, in tegenstelling met de bebouwde <hi type="italic">aarde.</hi></div>
<div id="n2093">Achter v. 11 behoort v. 15 een plaats te vinden. De inhoud toch past bij de lofprijzing van Gods <hi type="italic">almachtige</hi> voorzienigheid, waarover ook in v. 9-11, en niet bij die van zijn <hi type="italic">alwetende</hi> voorzienigheid, waarover in v. 12-16. Zie IV noot 1.</div>
<div id="n2094">Geheel anders dan met de boetvaardigen (v. 11 en 15) handelt God met de onboetvaardige <hi type="italic">boozen.</hi> Hebr.: ‘de sluwen’.</div>
<div id="n2095">Door God geslagen met blindheid des geestes; vgl. Deut. XXVIII 28.</div>
<div id="n2096">Hij <hi type="italic">verlost</hi> den verdrukten rechtvaardige uit allen nood, welke vanwege de boozen, hetzij door arglistige beschuldiging, hetzij door ruw geweld, dreigt. Zie noot 9.</div>
<div id="n2097">Teleurgesteld in hare verwachtingen, moet <hi type="italic">de ongerechtigheid</hi> beschaamd zwijgen.</div>
<div id="n2098">Handelt God zoo goedertieren met de ongelukkigen, mits zij geen onboetvaardige zondaars zijn, dan mag Job, ook in zijn ongeluk hoop houden. Zoo hij, in plaats van zijn lijden ongeduldig en morrend te minachten, het ootmoedig en rouwmoedig erkent en eert als <hi type="italic">kastijding des Heeren</hi> voor vroegere zonden, dan zal God hem weer gelukkig maken.</div>
<div id="n2099">Het bepaalde getal <hi type="italic">zes</hi> en <hi type="italic">zeven</hi> staat hier voor het onbepaalde ‘in allerlei nood’.</div>
<div id="n2100">Hebr.: ‘aan de handen (d.i. aan de slagen) van het zwaard’.</div>
<div id="n2101">De <hi type="italic">geesel der tong</hi> is de laster; vgl. v. 15 en Ps. XXX 21. - In plaats van <hi type="italic">onheil</hi> heeft het Hebr.: ‘voor <hi type="italic">verwoesting</hi> (door moedwil van een vijand aangericht) zult gij niet bevreesd zijn, <hi type="italic">dat zij komt</hi>’.</div>
<div id="n2102"><hi type="italic">Verwoesting en hongersnood</hi> zijn hier te verstaan als verwoesting door onweêr (hagel of slagregens) en misgewas (door droogte), waarvan hongersnood het gevolg is, rampen derhalve, waardoor <hi type="italic">de oogst</hi> mislukt. <hi type="italic">De wilde dieren des lands</hi> rooven <hi type="italic">het vee.</hi> - Overeenkomstig v. 19 worden in v. 20-22 zeven rampen genoemd, nl. algemeene: <hi type="italic">hongersnood</hi> en <hi type="italic">oorlog</hi>, bijzondere: <hi type="italic">laster</hi> (van zijn persoon), <hi type="italic">vijandelijke verwoesting</hi> (van zijn bezitting), <hi type="italic">verwoesting</hi> en <hi type="italic">misgewas</hi> (van den oogst) en <hi type="italic">veeschade.</hi></div>
<div id="n2103">Als in verbond (Osee II 18) zult gij staan met de levenlooze en levende natuur, opdat zij u niet schade: met <hi type="italic">de steenen</hi>, welke voor de vruchtbaarheid der akkers nadeelig zijn, opdat zij uwe velden niet deren of daarvan verre blijven (vgl. IV Reg. III 19, 25; Isai. V 2; Matth. XIII 5), en met <hi type="italic">de wilde dieren</hi>, die have en vee vernielen.</div>
<div id="n2104"><hi type="italic">Gij zult weten</hi> bij ondervinding. - <hi type="italic">En uw heerlijkheid</hi> (of ‘woning’, vgl. noot 2), uw gansche bezit overziende <hi type="italic">zult gij</hi> door hoovaardij <hi type="italic">niet zondigen.</hi> Beter echter past in het zinsverband deze vertaling van het Hebr.: ‘zult gij niet falen’, zult gij niet bedrogen uitkomen, maar orde en welvaart vinden.</div>
<div id="n2105"><hi type="italic">In volheid</hi> van jaren. Een ongestoorde welstand, een talrijk nageslacht en een hooge ouderdom maken naar oud-testamentische voorstelling den brave zoo gelukkig mogelijk.</div>
<div id="n2106">Job schijnt te zeggen, dat hij, hoewel zondig mensch, geenszins (vgl. v. 3) door zijne zonden zulk een lijden verdiend heeft. Het Hebr. echter heeft: ‘Och, werd mijne spijtigheid (vgl. V noot 2) nauwkeurig gewogen en legde men mijn ellende te gelijk in de weegschaal’, woog men eens tegen elkander mijn geklaag en mijn lijden, mijn geklaag zou verklaarbaar zijn. De lezing der Vulgaat: <hi type="italic">mijne zonden, waardoor ik gramschap verdiend heb</hi>, kan men verstaan van Job's geklaag, omdat het door Eliphaz (IV 6; V 2) als een misdadig ongeduld berispt is. - Met dit vers begint de <hi type="italic">derde rede</hi> (VI en VII). Zij bestaat uit een strophenpaar VI 2-7 en 8-13, een tusschenstrophe VI 14-21, die dubbelstrophe is (v. 14-17 en 18-21), een tweede strophenpaar VI 22-24 en 25-27, een tweede tusschenstrophe VI 28-30, en een derde strophenpaar VII 1-10 en 11-21, welke (vgl. III noot 1) dubbelstrophen zijn (v. 1-5, 6-10 en v. 11-16, 17-21). Volgens deze verdeeling zou de tweede helft der vóórstrophe van het derde strophenpaar (VII 6-10) slechts 5 verzen bevatten, terwijl de symmetriseerende strophe (VII 11-16) er 6 behelst. Blijkbaar echter heeft in VII een tekstverschuiving plaats gehad en wel in v. 21. Dit vers toch bevat in onzen tekst het abnormale getal van 4 versleden of stichen (zie Inleiding blz. 5), terwijl de gedachte-inhoud der twee laatste stichen daar niet te pas komt, doch overeenstemt met dien van v. 8. Denken wij derhalve de twee laatste stichen van v. 21 als afzonderlijk vers geplaatst vóór v. 8, dan wordt daardoor èn de gedachtegang èn de stropheering gebaat en verkrijgt de tweede helft der vóórstrophe van het derde strophenpaar, evenals de met haar symmetriseerende strophe, 6 verzen. - De inhoud der verschillende strophen (en strophenhelften) wordt aangegeven door den inhoud boven VI en VII geplaatst.</div>
<div id="n2107">Niet te letterlijk mogen derhalve die <hi type="italic">woorden vol smart</hi> begrepen worpen. Het zijn klaagkreten, waarin zich lucht geeft een allerzwaarst lijden, dat (Hebr.) ‘zwaarder is dan het zand der zee’.</div>
<div id="n2108">Hij is als doorschoten met <hi type="italic">pijlen</hi>, die <hi type="italic">de Heer</hi> (vgl. Ps. XXXVII noot 3) op hem afschoot, met pijlen, welker foltering zijne levenskrachten verteert, of (Hebr.) ‘waarvan zijn geest het venijn inzuigt’; en Gods verschrikkelijke plagen (Hebr.) ‘staan tegen mij in slagorde’ als felle vijanden.</div>
<div id="n2109">Zijn klagen werd (IV 6; V 2) als goddeloos veroordeeld, maar is het niet natuurlijk in het lijden te klagen? Dat doen zelfs de dieren, die wel is waar stil zijn als zij voedsel hebben, maar brullen, als het hun daaraan ontbreekt.</div>
<div id="n2110">Wat walgelijk en schadelijk is, wordt met recht als voedsel geweigerd. Mag hij dan zijn weerzin niet openbaren?</div>
<div id="n2111">Zijn lijden is als een afschuwelijke spijs, welke hij gedwongen wordt te eten. Hem rest alleen (v. 8-10) de hoop op den dood.</div>
<div id="n2112">Hebr.: ‘En behage het aan God mij te vermorzelen’.</div>
<div id="n2113">Hij verlangt te sterven, want de eenige <hi type="italic">troost</hi> in zijn meedoogenloos lijden, dat hij tegen Gods heilig gebod niet in opstand kwam door lasterend ongeduld, zou hem kunnen ontgaan bij een langer lijden; vgl. v. 11-13.</div>
<div id="n2114">Om geduldig te blijven helpt vooral <hi type="italic">sterkte</hi> en hoop op uitkomst, maar Job voelt zich voor zulk een lijden niet sterk genoeg en ziet geen <hi type="italic">einde</hi> aan zijne ellende.</div>
<div id="n2115">Voor <hi type="italic">vrienden</hi> heeft het Hebr. een duister woord, dat vermoedelijk ‘steunsel’ beteekent. Hij is volslagen hulpeloos en beroofd van alle steunsel of hoop. In v. 12 vindt het eerste halfvers, hier het tweede halfvers van v. 11 nadere bevestiging.</div>
<div id="n2116">Na in het eerste strophenpaar (v. 2-7 en 8-13) te hebben aangetoond, dat zijn geklaag geen verzet tegen God inhoudt, betoogt Job in de eerste tusschenstrophe v. 14-21, dat veeleer Eliphaz en zijn makkers, wijl zij <hi type="italic">aan</hi> hunnen <hi type="italic">vriend barmhartigheid weigeren</hi>, <hi type="italic">de vreeze des Heeren verlaten</hi>, zich aan verzet tegen God schuldig maken.</div>
<div id="n2117"><hi type="italic">Zijn mij voorbijgegaan.</hi> Hebr.: ‘handelden trouweloos’. Daardoor zijn zij <hi type="italic">als een beek</hi>, die in den zomer, wanneer men vooral behoefte heeft aan water, geheel en al uitdroogt, en zoo niet geeft, wat zij aanvankelijk beloofde. Het Hebr. heeft in het tweede halfvers: ‘als snelstroomende beken, die buiten de oevers treden’. Waarom de schijnvrienden hierbij vergeleken worden, verklaart de grondtekst v. 16-20. Zie de volgende noot.</div>
<div id="n2118">In de Latijnsche vertaling schijnt den vrienden beduid, dat hen, om het weigeren van vertroosting aan Job, zware straf wacht. De hitte van Gods wraak (v. 17 en 18) zal hen verdelgen wegens hunne handelwijze, welke (v. 19 en 20) ten slotte de ergste beschaming ontvangt. Het Hebr. echter, de vergelijking van v. 15 uitvoerig toelichtend, geeft een passender zin: ‘16. die troebel zijn van het ijs, (beken) waarin de sneeuw zich verschuilt. 17. Wanneer zij de warmte voelen, drogen zij uit; als de hitte komt, verdwijnen zij van hare plaats. 18. De paden van haren weg kronkelen zich, loopen in de wildernis uit en vergaan. 10. De karavanen van Thema zien er naar uit, de reizenden van Sjeba hopen er op. 20. Beschaamd worden zij om hun betrouwen; zij komen derwaarts en worden te schande’. De vrienden zijn als de beken (vgl. Deut. XXI noot 3), die in den wintertijd overvloed van water hebben, maar des zomers, geheel uitgedroogd, de dorstige reizigers teleurstellen.</div>
<div id="n2119">Zij hebben <hi type="italic">vrees</hi> zich zijne vrienden te toonen. In plaats van hem te troosten, het minste (zie v. 22-24), dat hij van hen wel verwachten mocht, deinzen zij terug.</div>
<div id="n2120">Hebr.: ‘en dwaalde (misdeed) ik ergens in’. De vrienden hadden bij monde van Eliphaz hem wel van dwaling en zonde beschuldigd, maar niet overtuigd.</div>
<div id="n2121">Aan de woorden der waarheid of aan de waarheid was te kort gedaan, doordat men Job op valsche gronden veroordeeld had als zondaar. Volgens een andere vertaling: ‘Waarom laakt gij rechtmatige woorden, terwijl toch niemand uwer mij van schuld kan overtuigen’. Geheel anders kan het Hebr. begrepen worden: ‘Hoe krachtig zijn ware woorden en hoe treft de berisping van uwentwege’, eene klacht, waarin de verontwaardiging zich met zekeren spot lucht geeft.</div>
<div id="n2122">Vermoedelijk zegt het Hebr.: ‘Zint gij er op woorden te berispen en taal in den wind van een bedroefde?’ Die smartkreten van Job, woorden in den wind, streng letterlijk te verstaan en daaruit het ergste af te leiden, is een onredelijk, is (zie v. 27) een onmenschelijk werk.</div>
<div id="n2123">Volgens de Latijnsche vertaling weigert Job geen verdere woordenwisseling, maar vraagt op zijn beurt aandacht voor hetgeen hij te zeggen heeft. Dat zij slechts (v. 29) bij hun spreken gramstorigen twist vermijden en het recht voor oogen houden, - dan zal hun oordeel (v. 30) anders en te zijner gunste uitvallen. Volgens het Hebr. verklaart Job hier in v. 28-30 zoo nadrukkelijk mogelijk, dat hij in zijn vroeger leven geen groote zonden heeft gedaan, zooals Eliphaz hem verweten had, aldus: ‘v. 28. En nu, ziet mij aan, in uw aangezicht zal ik toch zeker niet liegen. v. 29. Wendt u tot mij, opdat er geen onrecht geschiede; nog eens, wendt u tot mij: mijn rechtvaardigheid was (steeds) aanwezig. v. 30. Of zou er welicht op mijne tong onrechtvaardigheid zijn geweest, zonder dat mijn verhemelte het onheil bespeurd had?’ - dat is toch niet aan te nemen.</div>
<div id="n2124">Job gaat voort met zijn verlangen naar den dood (VI 8) te verklaren. Wat Eliphaz ook zegge, aardsch geluk is niet uiteraard 's menschen deel. Zijn leven is <hi type="italic">een krijgsdienst</hi>, vol moeite en ontbering, <hi type="italic">eens daglooners</hi> dagtijd, zonder die rust, waarnaar het hart verlangt. En bij ondervinding (v. 3-5) kent Job die waarheid.</div>
<div id="n2125">Zijn harde werkdag duurde reeds maanden. Het waren <hi type="italic">ijdele maanden</hi>, welke alle hoop op leniging ijdel maakten, of wel, zooals anderen vertalen, maanden van ellende; en gelijk de daglooner uitziet (Hebr.) ‘naar zijn loon’, had hij verlangd al dien tijd naar het einde, niet het minst gedurende de <hi type="italic">kommervolle nachten</hi>, waarin het lijden den slapelooze het hardste valt.</div>
<div id="n2126">Noch des nachts, noch des daags vindt hij rust. - In Vulgaat en Hebr. zijn in dit vers eenige woorden uitgevallen, die door de Septuagint zijn bewaard, welke vertaalde: ‘Als ik ga slapen, zeg ik: <hi type="italic">wanneer wordt het dag? en als ik ben opgestaan, wederom: wanneer wordt het avond?</hi> want ik word vervuld met smarten van den avond tot den morgen’.</div>
<div id="n2127">Zijn vleesch is (Hebr.) ‘met maden en harde korsten bekleed’ en zijne huid ‘rimpelt en ettert’. Reeds door het bederf des doods aangetast zal hij niet lang meer te leven hebben (vgl. v. 6-10).</div>
<div id="n2128">Na v. 7 en vóór v. 8 zijn de twee laatste versleden van v. 21 te plaatsen. Zie VI noot 1. - Door de herinnering aan zijn spoedig einde tracht Job God tot deernis te stemmen. Zijne dagen zijn <hi type="italic">opgeteerd zonder eenige hoop</hi> (v. 6) op herstel en langer leven. Van het <hi type="italic">goede des levens</hi> (v. 7), dat voor hem nog slechts bestaat in een weinig verpoozing van het lijden, kan hij alleen nu nog genieten. Weldra gaat hij <hi type="italic">slapen in het stot</hi> (v. 21); dan vindt hem niemand meer in het land der levenden, ook God niet (v. 8); dan is hij onherroepelijk ten grave gedaald (v. 9 en 10), zoodat hem alleen nu nog hier op aarde door God een weinig medelijden kan betoond worden.</div>
<div id="n2129">Vgl. Gen. XXXVII noot 16.</div>
<div id="n2130"><hi type="italic">Daarom</hi>, wijl zulk een fel lijden mij onophoudelijk foltert (vgl. v. 4 en 5), <hi type="italic">wil ook ik</hi> lucht geven aan mijne benauwdheid in geklaag en gekerm. - <hi type="italic">Woorden wisselen</hi> enz. Hebr.: ‘wil ik klagen in de bittere droefenis mijner ziel’.</div>
<div id="n2131">Zijn lijden is hem een <hi type="italic">kerker</hi> (vgl. XIII 27, waar een soortgelijke beeldspraak gebezigd wordt), waaruit geene ontsnapping mogelijk is. Waarom (vgl. VI noot 2 en 17) zoo gekerkerd, als ware hij een gevaar voor anderen, <hi type="italic">eene zee</hi> enz. God immers stelde (XXXVIII 10) aan de zee, opdat zij niet schaden zou, grendels en deuren; en wederom is de zee zelve een kerker voor de geduchte <hi type="italic">zeemonsters.</hi></div>
<div id="n2132"><hi type="italic">Als ik met mij zelven spreek.</hi> Hebr.: ‘in mijn klagen’. Ook de hoop om in den slaap zijn leed te vergeten, is ijdel; vgl. het volgende vers.</div>
<div id="n2133">Hebr.: ‘verworging’ of ‘verstikking’. Volgens velen is in dit en het vorige vers gezinspeeld op verschijnselen der olifantsziekte, te weten benauwende droomen en eene belemmering in de ademhaling, welke eindigt met verstikking. - Het tweede halfvers luidt in het Hebr.: ‘den dood liever dan mijn gebeente’, d.i. liever sterven dan zoo ellendig, als lijk en geraamte, te leven.</div>
<div id="n2134">Hebr.: ‘Ik gruw er van! niet altijd zal ik leven; laat af van mij’ enz. Oververzadigd van het lijden, vraagt hij, dat God het doe ophouden voor dien luttelen tijd, welke hem nog overblijft.</div>
<div id="n2135">Hoe kan de groote God den kleinen mensch zóó eeren en gadeslaan, dat Hij zich (vgl. v. 18) voortdurend de moeite geeft hem te beproeven en te kastijden. Het zijn woorden niet van prijzende bewondering, zooals in Ps. VIII 5, maar van klagende verwondering.</div>
<div id="n2136">Hebr.: ‘dat Gij morgen aan morgen hem bezoekt, elk oogenblik hem beproeft’.</div>
<div id="n2137">Hoelang nog laat Gij mij lijden, gunt Gij mij geen oogenblik rust, niet zooveel tijd zelfs als er noodig is om mijn speeksel enz. Anderen vatten het niet kunnen slikken letterlijk op als een kwelling, door de ziekte veroorzaakt.</div>
<div id="n2138"><hi type="italic">Heb ik gezondigd, wat mag ik dan toch tegen U gedaan hebben?</hi> Aldus moet hier naar Hebr. taaleigen de toekomende tijd worden opgevat als verleden tijd. Job erkent, dat hij niet geheel vrij is van zonden, gelijk niemand zich geheel vrij van zonden noemen kan (I Joan. I 8); maar hij ontkent, wat Eliphaz veronderstelde, dat hij door grootelijks te zondigen zijn ontzettend lijden verdiend heeft. Vgl. VI noot 18. Hij vraagt, waarom God, de strenge <hi type="italic">Wachter der menschen</hi> (vgl. v. 17-18), zoo onverzoenlijk <hi type="italic">als vijand</hi> hem behandelt, Hebr.: ‘waarom Hij zich hem tot mikpunt heeft gesteld’ (vgl. Matth. XXVII 46), waarom Hij zijne fouten, die toch zoo erg niet kunnen geweest zijn, niet kwijtscheldt (v. 21), zooals Hij het bij andere menschen doet. - Een andere opvatting, als zou Job hier toegeven, dat hij door (grootelijks) te zondigen zijn lijden kon verdiend hebben, en vragen zou, <hi type="italic">wat Hij</hi> voor God <hi type="italic">doen zal</hi>, welke middelen hij moet aanwenden, oin kwijtschelding van schuld en straf te verwerven, is geheel in strijd met het standpunt, dat Job in deze twistrede tegenover zijne vrienden inneemt. - Door het tweede halfvers van v. 20 ‘Waarom hebt Gij mij als vijand’ enz. te doen voorafgaan aan het eerste halfvers ‘Heb ik gezondigd enz’, zou de gedachtegang van v. 17-21 nog eenvoudiger worden en gemakkelijker zijn: Waarom toch ligt Gij zoo voortdurend tegen mij op de loer (v. 17 en 18)? Waarom toch laat Gij mij geen oogenblik rust en ben ik onophoudelijk uw mikpunt (v. 19 en 20 <hi type="italic">b</hi>)? Waarom toch wilt Gij aan mij mijn kleine fouten maar niet vergeven (v. 20 <hi type="italic">a</hi> en 21)?</div>
<div id="n2139">Omtrent het tweede gedeelte van v. 21 <hi type="italic">Zie nu ga ik</hi> enz. vgl. VI noot 1.</div>
<div id="n2140">Hebr.: ‘een hevige wind’, klank en galm zonder deugdelijke redeneering.</div>
<div id="n2141">Volgens Baldad is de verzekering van Job, dat hij lijdt zonder schuld, in strijd met Gods gerechtigheid. God is rechtvaardig (v. 3); Hij straft geen onschuldigen, maar die <hi type="italic">tegen Hem zondigden.</hi> Jobs kinderen zijn daarvan een voorbeeld. - Met dit vers begint de vierde rede, die begrensd wordt door hoofdstuk VIII. Zij bestaat uit een strophenpaar v. 2-4 en v. 5-7, een tusschenstrophe v. 8-10, en een tweede strophenpaar v. 11-16 en v. 17-22. De inhoud der strophen wordt aangegeven door den korten inhoud, boven het hoofdstuk geplaatst.</div>
<div id="n2142"><hi type="italic">In den vroegen ochtend</hi> enz., eene Hebreeuwsche zegswijze. De zin is: Indien gij u ernstig beijvert tot God te gaan, door nl. van den Almachtige ontferming af te smeeken. Met die inwendige gesteltenis kome verder (zie het volgende vers) het uitwendig gedrag overeen.</div>
<div id="n2143"><hi type="italic">Opwaken</hi>, uwe smeeking hooren en verhooren, en <hi type="italic">met vrede vervullen</hi>, Hebr.: ‘volkomen gelukkig maken’ uwe <hi type="italic">woning</hi>, waar gij dan deugdzaam leeft.</div>
<div id="n2144"><hi type="italic">Op zulk eene wijze</hi> enz. Eenvoudiger heeft het Hebr.: ‘En uw aanvang zal klein zijn en uw einde zal zeer groot worden’, d.i. uw eerste staat zal, wat voorspoed en geluk betreft, gering zijn in vergelijking met uwen lateren.</div>
<div id="n2145">Bevestigde Eliphaz zijne meening met een visioen. Baldad beroept zich, naar den trant der wijzen (Eccli. XXXIX 2 en 3), op de wijsheid van het voorgeslacht, zonder welke onze kennis niet veel zou beteekenen, daar het leven te kort is om door eigen ondervinding wijs te worden. Misschien ook is hier bij wijze van tegenstelling eene toespeling gemaakt op het langdurige leven der aartsvaders, die wegens een veel grootere ondervinding veel meer wijsheid bezaten.</div>
<div id="n2146"><hi type="italic">Het hart</hi> is als zetel der wijsheid beschouwd. - Thans volgen v. 11-19 de lessen der vaderen.</div>
<div id="n2147"><hi type="italic">De bies</hi>, Hebr.: ‘het papierriet’, vgl. Exod. II noot 3. - <hi type="italic">Het rietgras</hi>, Hebr.: ‘achoe’, vgl. Gen. XLI noot 2.</div>
<div id="n2148">Zoo gaat het den boozen. Kort duurt hun geluk. Het is een waterplant buiten het water.</div>
<div id="n2149">Hebr.: ‘huis van eene spin’, zoodat het in het volgende vers onzeker is, al blijft ook de zin overanderd, wie rechtstreeks bedoeld is, de spin of de booze.</div>
<div id="n2150">Hebr. ‘en tegen zijn hof aan (d.i. aan den rand, of in een uithoek van den hof, waarin hij zich bevindt) ontspruit zijn gewas’. Ook in eenige handschriften der Vulgaat leest men ‘horto’, in plaats van ‘ortu’. Hier wordt de booze vergeleken met een <hi type="italic">gewas</hi>, dat <hi type="italic">ontspruit</hi> in een uithoek van den hof, en dat <hi type="italic">saprijk</hi> is, weelderig opschiet, <hi type="italic">voordat de zon komt</hi>, dus in den nacht, maar na opkomst der zon zijn wasdom en waarde verliest, derhalve met een paddenstoel.</div>
<div id="n2151">Vs. 17 en 18 bevatten een ander beeld dan v. 16. Hier wordt de goddelooze vergeleken met een plant of boom op steenachtigen grond, waarin de wortels niet diep kunnen doordringen, en waaruit hij dus gemakkelijk met wortel en al kan verwijderd worden. Het tweede gedeelte van v. 17 luidt in het Hebr.: ‘een huis van steenen (d.i. steenlaag) ziet hij’, treft hij aan, daar stoot hij met zijn wortels tegen aan, zonder er in te kunnen doordringen.</div>
<div id="n2152">Hij wordt plotseling uitgeroeid om spoorloos te verdwijnen, zonder zelfs eenige herinnering achter te laten. Teekenend is dit uitgedrukt in de ook elders (VII 10) gebruikte persoonsverbeelding, waarbij aan de plaats zelve de gevoelens der bewoners zijn toegeschreven.</div>
<div id="n2153"><hi type="italic">Van zijnen weg</hi>, van zijn leven. <hi type="italic">Dat wederom</hi> enz.: Hebr.: ‘en uit het stof spruit een ander voort’. Het is spottend gezegd. Ziedaar het blijde einde van dat gewas en, buiten beeldspraak, van den goddelooze. Zijn heengaan laat zelfs geene leemte achter. In zijne plaats komt aanstonds een ander.</div>
<div id="n2154">Na met de lessen der vaderen zijne meening te hebben toegelicht, herhaalt Baldad (vgl. v. 5-7) ten besluit, dat Job nog, mits hij zich bekeere, gelukkig kan worde. <hi type="italic">Totdat</hi> enz, staat in verband met de eerste helft van v. 20. <hi type="italic">God verwerpt niet</hi>, maar zegent integendeel den vrome (vgl. I noot 2), ook u, als gij vroom zijt, en wel in die mate, totdat enz. - Anderen, in den grondtekst een enkelen klinker veranderend, vertalen: ‘Nog zal (kan) Hij uwen mond vervullen met gelach’ enz.</div>
<div id="n2155">In verband met de tweede helft van v. 20 wordt hier nadrukkelijk aan de eindbeschaming der goddeloozen herinnerd, zonder welke naar oudtestamentische voorstelling (Ps. XXXIV 26; LXX 13; CVIII 29; CXXXI 18) het geluk van den vrome niet geheel volkomen is. Met: <hi type="italic">die u haten</hi> enz. voorspelt Baldad onbewust de eindbeschaming van zichzelf en de andere tegenstanders van Job.</div>
<div id="n2156">Hij erkent gaarne, <hi type="italic">dat het zoo is</hi>, gelijk Baldad (VIII 3) hem beduidde, te weten, dat het niet aangaat den rechtvaardigen God te beschuldigen van onrecht. - Hier begint de vijfde rede. Zij bestaat uit een strophenpaar IX 2-10 en 11-19; een tusschenstrophe IX 20, 21, 29 (zie noot 16), 22-24; een tweede strophenpaar IX 25-28 en 30-33; een tweede tusschenstrophe IX 34 - X 2; en een derde paar dubbelstrophen X 3-7, 8-12 en X 13-17, 18-22. - De korte inhoud boven hoofdstuk IX en X geplaatst, geeft den inhoud der strophen en strophe-helften aan.</div>
<div id="n2157">Zoo iemand, in den waan van verongelijkt te zijn door God, het bestond met Hem een twistgeding aan te gaan, God kon <hi type="italic">duizend</hi> vragen stellen, waarop die onverstandige mensch beschaamd het antwoord schuldig zou blijven. Het ware dan dwaas recht te willen hebben tegenover God, die (v. 4) de wijsheid zelve is en de besluiten zijner wijsheid ten uitvoer brengt met onweerstaanbare kracht, met de kracht zijner almacht, zooals (v. 5-10) in enkele voorbeelden wordt aangetoond.</div>
<div id="n2158">God doet het zoo plotseling en snel, dat zij, bij wijze van spreken, er niets van <hi type="italic">weten</hi>, voordat het is gebeurd. De beeldspraak doelt op het geduchte natuurverschijnsel der aardstortingen en in v. 6 op dat der aardbevingen.</div>
<div id="n2159">Eene dichterlijke voorstelling, als ware de aarde een op <hi type="italic">zuilen</hi> rustend bouwwerk.</div>
<div id="n2160">Als het Hem behaagt, blijven de lichtende <hi type="italic">sterren</hi> verborgen, gelijk de letters van een <hi type="italic">onder zegel</hi> gesloten boek.</div>
<div id="n2161"><hi type="italic">Arcturus</hi> is een ster van Boötes of <hi type="italic">den Berenleider</hi>, maar ook dat gansche sterrenbeeld wordt met dien naam aangeduid. <hi type="italic">Orion</hi> is die sterrengroep, een langwerpig vierkant vormend, in welker midden de drie sterren der zoogenaamde Driekoningenster schitteren. <hi type="italic">Het regengesternte</hi> of de Hyaden, aan het hoofd van het sterrenbeeld de Stier, is een sterrengroep in de nabijheid van de meer bekende en meer heldere groep der Plejaden of het Zevengesternte. De Vulgaat blijft zich niet overal gelijk. Vgl. o.a. XXXVIII 31, waar in plaats van Orion ‘Arcturus’, in plaats van Hyades ‘Pleiades’, en v. 32, waar in plaats van Arcturus ‘Vesperus’ vertaald is. Zie ook Amos V noot 16. - Gewoonlijk verstaat men den grondtekst: ʽ<hi type="italic">Asj</hi> (elders ʽAjisj) den grooten Beer, sommigen (waarschijnlijker) de Hyaden met de hoofdster Aldebaran, <hi type="italic">Khesil</hi> Orion, <hi type="italic">Khimah</hi> de Plejaden. - <hi type="italic">De binnenkamers van het Zuiden</hi> zijn de laagste in Palestina zichtbare breedten van den Zuiderhemel, waaruit de gloeiende zuidenwind voortkomt (vgl. XXXVII 9 en 17; Isaï. XXI 1; Zach. IX 14); vermoedelijk echter worden hier de schitterende sterrengroepen van het zuiden bedoeld, die toen ter tijd in Palestina zichtbaar waren: het schip Argo, het zuidelijk Kruis en de Centaurus.</div>
<div id="n2162">Eliphaz' woorden (V 9) aanhalend toont Job nadrukkelijk, ook te midden van zijn lijden, geenszins de mindere zijner vrienden te zijn in eerbiedige hulde aan God.</div>
<div id="n2163">In tegenstelling met die goddelijke wijsheid en almacht staat 's menschen onwetendheid en machteloosheid. Als een blinde <hi type="italic">ziet hij niet</hi>, begrijpt hij niet Gods wijze van doen met den mensch en ook (v. 12) is geen sterveling bij machte God rekenschap te vragen van zijne daden, gelijk daar de grondtekst duidelijker zegt: ‘Zie! Hij rooft weg; wie houdt hem tegen? wie zegt tot Hem, wat doet Gij?’</div>
<div id="n2164">Met <hi type="italic">die den aardbol dragen</hi> zijn mogelijk de machtigen, de vorsten, bedoeld. Deze vertaling schijnt ontstaan door de lezing ‘rachab’ in plaats van ‘rahab’. Het Hebr. heeft echter: ‘de helpers van Rahab’ of ‘de helpers der trotschheid’ (vgl. Isai. XXX noot 7 en LI noot 7), waarmede misschien de duivelen of de ergste booswichten zijn aangewezen. De Septuagint vertaalt: ‘de zeemonsters onder den hemel’, en volgens sommigen zou hier op dichterlijke wijze wederom sprake zijn van een sterrenbeeld. Enkelen meenen hier een toespeling aan te treffen op een heidensche fabel, volgens welke een zeemonster door een god was overwonnen en tusschen de sterren aan den hemel vastgeklonken.</div>
<div id="n2165">Hoe kan ik het dan bestaan met dien wijzen en machtigen God een twistgeding (vgl. v, 3) aan te gaan, tegen Hem <hi type="italic">mijne woorden</hi> (Hebr.) ‘te kiezen’, d.i. met welgekozen woorden te pleiten?</div>
<div id="n2166">In geen geval, al meent hij ook <hi type="italic">eenig recht te hebben</hi>, zal hij als een verongelijkte tegen God twisten en zijn recht vorderen. Ook dan zal hij Hem, als zijnen <hi type="italic">rechter</hi>, om genade smeeken (gelijk het Hebr. duidelijker zegt). De reden hiervan blijkt genoeg uit het voorgaande. Tegenover den oneindig wijzen en almachtigen God (zie noot 2) kan de nietige mensch (zie noot 8) nooit als gelijke, als partij in rechten, optreden. In zijne hoogheid heeft God recht om te doen met den mensch, wat Hij wil.</div>
<div id="n2167">Duidelijker heeft het Hebr.: ‘Indien ik riep en Hij mij antwoordde, ik zou niet’ enz. Bestond ik het voor God mijn recht aan te toonen en billijkte Hij zelfs mijne pleitrede, daaruit volgt niet, dat Hij mijne wenschen vervullen, aan mijn lijden een einde maken zou; integendeel, ik vrees, dat Hij mij dan nog veel meer zou treffen (v. 17, 18).</div>
<div id="n2168"><hi type="italic">Zonder reden</hi>, zonder dat ik het door groote zonden verdiend heb.</div>
<div id="n2169">Het Hebr. kan met geringe tekstwijziging aldus worden verstaan: ‘Vraagt men naar macht van den sterke, ziet naar Hem (deze is bij Hem zeker aanwezig); naar recht, wie zou Hem durven dagvaarden’, als opperste Heer heeft Hij recht om te doen, wat Hij wil, zonder dat iemand Hem ter verantwoording kan roepen. In dien zin moet ook de vertaling der Vulgaat worden opgevat. Job zegt hier waarom het voor hem niet aangaat als verongelijkte met God in rechte te treden: Hij heeft de macht om met mij te doen, wat Hij wil; en niemand zal te mijne gunste Hem het recht durven betwisten, om met mij te handelen, zooals Hij thans doet. Ook Job zelf zou dat niet durven bestaan; want, al is hij zich geen groot kwaad bewust, hij weet dat voor God zelfs onschuldigen niet rein zijn en vrij van schuld; zie v. 20 en 21.</div>
<div id="n2170">Hoewel van geene zonde zich bewust, zou hij toch genoodzaakt zijn schuld te bekennen. Immers in vele dingen misdoen allen; en die zegt geene zonde te hebben, misleidt zich zelven (Jac. III 2; I Joan. I 8).</div>
<div id="n2171">Ook de rechtvaardige weet niet, of hij liefde of haat waardig is. Onder den druk van zijn lijden verlangt Job daarom naar den dood. - Naar den grondtekst kunnen v. 20 en 21 in dien zin worden opgevat, dat Job aldaar zijn walging erover uitdrukt, dat hij, zich niet bewust van groote zonden, voor kleine misslagen door God als een groot boosdoener behandeld wordt: ‘20. Ofschoon ik rechtvaardig ben van mond, houdt Hij mij voor een boosdoener! Onschuldig ben ik, maar Hij houdt mij voor schuldig! 21. Onschuldig ben ik, maar ik bemerk het niet in mijn ziel (ik word er niet naar behandeld)! mijn leven walgt mij!’ Bij dezen zin past de inhoud van v. 29 naar de opvatting der Septuagint, volgens welke ook het Hebr. met een kleine tekstwijziging kan worden vertaald: ‘Ik, ik zou een boosdoener zijn! o, waarom sterf ik toch niet!’ - Ook volgens de vertaling der Vulgaat past de inhoud van v. 29 volkomen bij den zoo even aangegeven zin van v. 20 en 21. - Daarom denken wij v. 29 geplaatst achter v. 21, waardoor tevens de stropheering geordend wordt.</div>
<div id="n2172">Wat Job in v. 20, 21 reeds bedoelde te zeggen, wat daar in het bijzonder voorbeeld van hemzelf reeds lag opgesloten, wordt hier in het algemeen en vormelijk uitgesproken: Wat de tijdelijke rampen betreft, <hi type="italic">staat het gelijk</hi>, of men onschuldig of goddeloos is; want ook de onschuldige is voor God niet rein en zonder schuld, en daarom wordt hij evenzeer als de goddelooze getuchtigd. Deze algemeene stelling wordt thans in v. 23 en 24 met een paar algemeene voorbeelden bevestigd.</div>
<div id="n2173">Menschelijker wijze gesproken en niet zonder eenige overdrijving, zooals die bij hartstochtelijke redeneering, vooral in dichterlijken stijl, meermalen voorkomt, <hi type="italic">lacht</hi> God <hi type="italic">met de straffen der onschuldigen</hi>, wanneer Hij, schijnbaar onverschillig voor hunne smeeking, hen met rampen bezoekt. In de bittere klacht schuilt een bevestiging der uitspraak van v. 22. Duidelijker echter is dat verband in het Hebr.: ‘Als een geesel plotseling doodt, lacht Hij met de kwelling der onschuldigen’. Dat gebeurt bijv. ten tijde van pest of oorlog, wanneer ook de braven niet gespaard worden. - Een tweede bewijs voor de uitspraak van v. 22 volgt in v. 24.</div>
<div id="n2174">De boozen hebben in de wereld de overhand en met <hi type="italic">bedekt aangezicht.</hi> blind voor de onpartijdige waarheid door hunne boosheid, misbruiken zij tot leed der braven recht en macht. Dat gebeurt met Gods toelating en in zooverre is die toestand zijn werk. Vandaar, wederom met zekere overdrijving, <hi type="italic">Hij bedekt</hi>, vgl. Exod. IV 16.</div>
<div id="n2175">Wederom vestigt Job op zich zelven de aandacht. Immers zelf is hij ook voor de stelling van v. 22 een bewijs. Vluchtig en niet gelukkig was zijn leven en (v. 27) wat daarvan nog overbleef, is met bitter lijden vervuld. - Van zijn verleden spreekt hij op die wijze, omdat ook het langste leven vluchtig en kort blijkt op het einde (Sap. V 9-12) en omdat één uur van lijden de vroegere vreugde doet vergeten (Eccli. XI 29).</div>
<div id="n2176">Misschien bedoelt het Hebr.: ‘rieten schepen’, waarvan ook Isai. XVIII 2 melding maakt.</div>
<div id="n2177">Is hij soms voornemens zijn geklaag te staken, aanstonds verwringt weer de smart zijn gelaat. Vgl. voor den grondtekst de volgende noot.</div>
<div id="n2178">De vreeze Gods bestierde hem steeds. Derhalve vindt zijn lijden niet in vroegere misdaden een voldoende verklaring. Het Hebr. van dit en het vorige vers luidt echter volgens een andere vertaling: ‘27. Als ik zeg: Laat ik mijn geklaag vergeten, mijn (droef) gelaat veranderen en mij vervroolijken, 28. dan ducht ik al mijne smarten; ik weet, dat Gij mij niet voor onschuldig houdt’. Geen oogenblik kan hij zijn lijden vergeten en altijd is hij in vrees voor nieuwe pijnen, want hij ondervindt, dat God hem als eenen strafschuldige kastijdt.</div>
<div id="n2179">Ik word als een goddelooze gestraft en dus baatte mij mijne vroegere godsvrucht niets. - Zoo klaagt (vgl. Ps. LXXII 13) in het oogenblik van ontmoediging de natuurlijke mensen, die reeds hier zijne deugd beloond wil zien en het leed der aarde als werkelijk kwaad verafschuwt. - De tegenwoordige grondtekst heeft echter in het tweede halfvers: ‘Waartoe zou ik mij tevergeefs afmatten’ nl. met te klagen bij God over verongelijking en mijne onschuld te willen verdedigen. Hierop toch schijnt de nadere verklaring der klacht (v. 30-33) te doelen. In die verklaring worden immers de reeds bekende redenen herhaald, welke het ondoenlijk maken tegenover God zijne gerechtigheid te bewijzen en zich door Hem verongelijkt te noemen. Zie hierbij ook noot 16.</div>
<div id="n2180">Al is hij zich geene schuld bewust, toch kan God hem van schuld overtuigen en ten ergste beschamen. Vgl. v. 2, 15, 16 en 20-22.</div>
<div id="n2181">Hij kan niet twisten over zijn recht tegenover den oneindig verheven God, den oppersten Rechter. Vgl. v. 19.</div>
<div id="n2182">Des te minder kan hij zijne rechtvaardiging beproeven, van vreeze wegkrimpend onder de <hi type="italic">roede</hi> van Gods kastijding. Nochtans, zoo slechts zijn lijden ophield, zou hij, ondanks alles wat daar tegen is (v. 11-19 en 30-33), <hi type="italic">spreken</hi>, voor God zijne onschuld bepleiten en aantoonen dat hij niet die zondaar is, waarvoor zijne vrienden hem houden. - Het laatste halfvers in het Hebr.: ‘want, niet zoodanig ben ik bij mij zelf’ wijst vermoedelijk aan, waarom hij dan vrijmoedig zou spreken: Job is niet zulk een, als zijne vrienden meenen, of wel: niet zóó is het met hem gesteld, dat hij om vroegere misdaden God behoeft te vreezen.</div>
<div id="n2183"><hi type="italic">Tegen mij</hi>, beter ‘aangaande mij’, zooals ook het Hebr. vertaald kan worden. Onrustig en veranderlijk in zijn ellendigen toestand, door zijne smarten gedrongen tot klagen, gaat hij thans toch <hi type="italic">spreken</hi> tot God; vgl. IX noot 27.</div>
<div id="n2184"><hi type="italic">Veroordeel mij niet</hi>, Hebr.: ‘maak mij niet tot een schuldige’. Zijn lijden maakt hem schijnbaar een door God tentoongesteld en gestraft misdadiger, en Gods handelwijze met hem gaat zijn begrip te boven. Vandaar de vraag: ‘<hi type="italic">Doe mij weten</hi>, <hi type="italic">waarom Gij</hi> (Hebr.) tegen mij strijdt’, mij als uwen vijand behandelt.</div>
<div id="n2185">De vragen van v. 3-6 veronderstellen een ontkennend antwoord. God heeft geen behagen in de kwelling der deugdzamen, Hij weet daarenboven zeer goed, dat Job geen booswicht is; en toch heeft het den schijn, dat het niet zoo is. - Algemeener heeft het Hebr.: ‘Behaagt het U te verdrukken, het werk Uwer handen te verstooten en het plan der goddeloozen (met uwe gunst) te bestralen’? De verdrukking der braven is vanzelf de triomf der boozen en kan als zoodanig aan God niet behagen.</div>
<div id="n2186">Aan menschelijke kortzichtigheid, welke dikwijls niet verder reikt dan tot den uiterlijken schijn, kan niet gedacht worden.</div>
<div id="n2187">De mensch met zijn beperkte kennis stelt een onderzoek in om de waarheid te achterhalen, maar God heeft dergelijke middelen niet noodig om te weten wie Job is.</div>
<div id="n2188">Des te minder is onderzoek naar schuld noodig, daar immers de Alwetende Job's onschuld kent en bovendien geen sterveling toch ooit ontsnappen kan aan Gods gericht. Het Hebr. kan zóó worden vertaald, dat v. 7 de samenvatting en het besluit bevat der vragen van v. 3-6: ‘Ofschoon Gij weet, dat ik geen zondaar ben, toch kan ik aan uwe (straffende) hand niet ontkomen’, toch tuchtigt Gij mij.</div>
<div id="n2189">Letterlijk: ‘geheel rondom’. De kunstenaar heeft zijn werk lief, en zou dan de Schepper het werk zijner handen (v. 3) verbrijzelen?</div>
<div id="n2190"><hi type="italic">Als leem</hi>, dat door den pottenbakker met zorg wordt toebereid. - Het tweede halfvers wordt beter als vraag gelezen. Klaarblijkelijk is de tegenstelling van het vorige vers tusschen de zorgzame liefde van weleer en de harde behandeling van thans herhaald. Over die liefde handelen verder v. 10-12, over de harde behandeling v. 13-17.</div>
<div id="n2191"><hi type="italic">Gemolken</hi>, Hebr.: ‘uitgestort’ of ‘uitgegoten’. - In deze verzen 10-12 is het geheim van 's menschen wording op dichterlijke wijze uiteengezet.</div>
<div id="n2192">Het <hi type="italic">leven</hi> en elk oogenblik des levens is <hi type="italic">gunst</hi> van God. Zijn zorgzaam toezicht bewaart ook van het ongeboren kind den levens<hi type="italic">adem.</hi></div>
<div id="n2193">Hoewel Gij thans, blijkens het mij toebeschikte lijden, die vroegere goedheid <hi type="italic">in Uw hart verbergt</hi>, doet alsof Gij er niet meer aan denkt, <hi type="italic">weet ik toch</hi> enz.</div>
<div id="n2194">Als mijn lijden kastijding is voor vroegere kleine zonden (want groote beging ik niet), waarom thans die hardheid en niet, in overeenstemming met de reeds betoonde lankmoedigheid, barmhartige verhooring van mijn gebed en volledige vergiffenis.</div>
<div id="n2195"><hi type="italic">En was ik goddeloos</hi>, was het waar, wat mijne vrienden meenen, dat ik groote zonden beging, <hi type="italic">wee mij</hi>, dan zou ik thans met alle reden uwe geweldigste tuchtiging ondervinden; <hi type="italic">en ben ik rechtvaardig</hi>, al is het ook niet waar, dat ik een groot zondaar ben, toch <hi type="italic">zal ik</hi> het thans <hi type="italic">niet</hi> wagen, <hi type="italic">het hoofd op</hi> te <hi type="italic">heffen</hi> tot mijne verdediging. Want zou ik dat durven bestaan, thans, nu Gij het er blijkbaar op hebt gezet, om mij te kwellen, dan wachtte mij voor mijne hoovaardij (v. 16) nog erger lijden, vernieuwing en vermeerdering mijner ellenden (v. 17), welke naar de meening der menschen getuigenis afleggen van mijne schuld en van uwe gramschap.</div>
<div id="n2196">En in v. 16-17 en meer nog in de vorige verzen 13-15 is er verschil tusschen den Latijnschen tekst en het Hebr., en schijnt om het betere zinverband (vgl. noot 8) de grondtekst de voorkeur te verdienen. Deze heeft: ‘13. En dit (nl. uw vroegere liefderijke zorg) hebt Gij verborgen in Uw hart; ik weet (bij ondervinding) dat bij U vaststond: 14. als ik zondigde (uit menschelijke zwakheid), zoudt Gij mij in het oog houden en mij van mijne ongerechtigheid niet zuiveren (mijne menschelijke tekortkomingen niet ongestraft laten); 15. als ik goddeloos handelde, wee mij (dan dreigde mij de allerergste bestraffing); en was ik rechtvaardig, ik zou (toch) mijn hoofd niet mogen opheffen, verzadigd van smaad en ziende mijne ellende; 16. en verhief het zich (dat hoofd), als een leeuw zoudt Gij jacht op mij maken en telkens opnieuw uwe wondermacht aan mij toonen; 17. telkens zoudt Gij uwe getuigen vernieuwen tegen mij en vermenigvuldigen zou zich uwe verbolgenheid tegen mij en legerscharen (van plagen) zouden elkander afwisselen tegen mij.</div>
<div id="n2197">Eene herhaling der klachten van III 10-12.</div>
<div id="n2198">Hebr.: ‘opdat ik mij een weinig verkwikke’.</div>
<div id="n2199">Bedoeld is de onderwereld (Gen. XXXVII noot 16), welke <hi type="italic">duister</hi> en <hi type="italic">zonder orde</hi> genoemd wordt, omdat daar voorgoed het licht van dit leven verdwenen, het onderscheid van rang en staat (III 17-19) weggenomen is. Zij heet het land van <hi type="italic">ellende</hi> en <hi type="italic">eeuwige verschrikking</hi>, voor zoover aan den mensch het gemis des aardschen levens een allerergst ongeluk toeschijnt en de toekomst in het doodenrijk hem met groote vreeze vervult. De grondtekst spreekt niet van <hi type="italic">ellende</hi> en <hi type="italic">verschrikking</hi>, maar van dikke duisternis en stikdonker, waarmede echter beeldsprakig ellende en treurigheid zijn uitgedrukt.</div>
<div id="n2200">Hebr.: ‘Mag die menigte van woorden onbeantwoord blijven?’ - Hiermede begint de zesde rede. Het eerste strophenpaar omvat v. 2-4 en 5-6 (v. 6 bestaat uit 4 stichen en geldt dus voor 2 verzen), de tusschenstrophe v. 7-12, en het tweede strophenpaar v. 13-16 en 17-20. De korte inhoud boven het hoofdstuk geeft den inhoud der strophen aan.</div>
<div id="n2201">Het eerste halfvers luidt in het Hebr.: ‘Zou uw gezwets de menschen tot zwijgen brengen?’ - Naar Sophar's meening heeft Job door te zeggen, dat hij onschuldig lijdt, God <hi type="italic">bespot</hi> en trof dat spotten zijdelings ook de vrienden als verdedigers van Gods zaak. De grondtekst spreekt echter niet van <hi type="italic">de overigen.</hi></div>
<div id="n2202"><hi type="italic">Mijn woord</hi>, volgens den tegenwoordigen grondtekst: ‘mijne leer’, nl. ter zake van het lijden der rechtvaardigen, waarin Job (vgl. IX noot 14) van zijne vrienden verschilt. Waarschijnlijk echter was de oorspronkelijke lezing niet ‘<hi type="italic">likchi</hi> = mijne leer’, maar ‘<hi type="italic">lechti</hi> = mijn wandel’, waarmede de Septuag. overeenkomt en waardoor de gedachte van het eerste halfvers parallel wordt met die van het tweede. <hi type="italic">Rein ben ik</hi> enz., Job had zich geene volmaakte reinheid aangematigd (vgl. VII noot 15 en IX noot 15 en 25), maar wel betuigd voor Gods aanschijn een rechtvaardige te zijn en geen goddelooze (X 7; vgl. ook VII noot 15 en IX noot 16); doch Sophar, die evenals de andere vrienden van de meening uitgaat, dat ieder zwaar lijden straf is voor zware zonden, acht die betuiging eene bespotting van den alwetenden en grooten God. Vandaar v. 5-12.</div>
<div id="n2203">Waarschijnlijk eene toespeling op X 2.</div>
<div id="n2204"><hi type="italic">Menigvoudig</hi> in voorschriften en geboden, waartegen de mensch kan misdoen. Hebr.: ‘dat zij (die geheimen) dubbel zijn voor het begrip’, anders gezegd, dat zij verre staan boven het begrip, dat de mensch zich daarvan vormt. Wellicht is hier berispend op Job's woorden (VI 2) gedoeld.</div>
<div id="n2205">Job houdt zich voor rechtvaardig, maar dat is, volgens Sophar, overmoed en onverstand. Immers God tuchtigt hem als zondaar en God weet het oneindig beter, zijne kennis (v. 8 en 9) omvat meer dan hemel en aarde.</div>
<div id="n2206">Volgens Hebr. zegt Sophar, met toespeling op IX 2, dat er tegen God, ‘als Hij aangrijpt en in hechtenis neemt en de vierschaar spant’, niet valt te twisten, maar om een andere reden dan Job aangaf, te weten (zie v. 11) omdat God altijd alleen de boozen slaat.</div>
<div id="n2207"><hi type="italic">Hij kent de ijdelheid</hi>, de zonden, <hi type="italic">der menschen</hi> en laat ze niet ongestraft. Zie echter volgende noot.</div>
<div id="n2208">In tegenstelling met v. 10 wordt hier gezegd, hoe de onverstandige doet, als God hem treft. Hij berust niet in Gods rechtmatig gericht, maar is weerbarstig tegen de kastijding als een woudezelsveulen, dat van toom noch juk wil weten. - Waarschijnlijk is echter naar Hebr. de zin van v. 11 en 12 geheel anders: ‘11. Hij kent de ijdele zondige) menschen, en Hij doet (door kastijding) de ongerechtigheid inzien, waarop men (zelf) geen acht sloeg. 12. Een dwaze man wordt (aldus) verstandig gemaakt, en het veulen van een woudezel tot mensch omgeschapen’.</div>
<div id="n2209">Aldus vertalen wij, omdat naar het Hebr.: ‘Wanneer gij echter uw hart bereidt en uwe handen naar Hem uitstrekt’, hier, evenals V 17 en VIII 20, de slotvermaning tot bekeering begint.</div>
<div id="n2210">Eene toespeling op X 15 (tweede halfvers), waar Job van zich het tegendeel getuigt.</div>
<div id="n2211">Men denkt niet meer aan <hi type="italic">water</hi>, dat voor altijd is weggestroomd.</div>
<div id="n2212">De <hi type="italic">avond</hi> uws levens zal zeer gelukkig zijn; Hebr.: ‘Klaarder dan de middag rijst het leven; zij het duister, het wordt als de morgenstond’.</div>
<div id="n2213">Zeer velen zullen uwe gunst zoeken. Vgl. III Reg. XIII 6.</div>
<div id="n2214"><hi type="italic">Dof worden</hi> door het vruchteloos uitzien naar geluk; <hi type="italic">de ontvluchting</hi> der kastijdingen Gods zal hun onmogelijk zijn; ten slotte rest hun niets anders dan datgene, waarvan de mensch gruwt, te weten dood en ondergang, zooals het Hebr. duidelijker zegt: ‘en hunne hoop is het uitblazen van den laatsten adem’. Met de <hi type="italic">goddeloozen</hi> zijn evenals VIII 22 de vijanden van Job bedoeld na zijne bekeering. Zoo sluit ook hier evenals daar de vermaning met eene herinnering aan de eindbeschaming der haters van Job, en spreekt ook Sophar evenals Baldad onbewust eene veroordeeling uit van zich zelven.</div>
<div id="n2215">Hier begint de zevende rede, die XIV 22 eindigt. Zij bestaat uit vijf strophenparen en vier tusschenstrophen: het eerste strophenpaar XII 2-6 en 7-12, de eerste tusschenstrophe v. 13-16, het tweede strophenpaar v. 17-19 en 20-22, de tweede tusschenstrophe v. 23-25, het derde strophenpaar XIII 1-6 en 7-12, de derde tusschenstrophe v. 13-16, het vierde strophenpaar v. 17-19 en 20-22, de vierde tusschenstrophe v. 23-27, het vijfde strophenpaar (dubbelstrophen) XIV 1-6, 7-12 en 13-17, 18-22. Volgens deze strophenverdeeling bevat de vóórstrophe van het eerste strophenpaar slechts vijf verzen, terwijl de nàstrophe er zes bevat; maar het getal der stichen van XII 2-6 is groot genoeg om voor zes verzen te mogen gelden, te meer daar de moeielijk verklaarbare gedachtengang en het verschil tusschen Vulgaat, grondtekst en Septuagint het allerwaarschijnlijkst maakt, dat hier een tekstverandering heeft plaats gehad. De vierde tusschenstrophe eindigt met XIII 27. Het daaropvolgende v. 28 is in de Vulgaat door verandering van den derden in den eersten persoon voor deze plaats pasklaar gemaakt; maar zoowel de gedachteninhoud als de grammaticale vorm van den grondtekst maken het waarschijnlijk dat dit vers oorspronkelijk niet hier maar achter XIV 10 stond, temeer daar ook XIV 11 in de Vulgaat door toevoeging van een paar verbindingswoorden aan het voorafgaande en volgende vers is aangepast, doch naar zijn inhoud veel beter dan hier thuis behoort tusschen het tweede en derde verslid van v. 19. Door deze tusschenvoeging verkrijgt de tweede helft der nàstrophe van het vijfde strophenpaar (XIV 18-22) zes verzen, terwijl de eerste helft (v. 13-17) er slechts vijf bevat; maar ook hier geeft het groot getal der stichen en de gedachteninhoud van v. 13 en 14 reden genoeg om deze twee verzen voor drie te laten gelden. - De inhoud der strophen en strophe-helften wordt aangegeven in den korten inhoud boven XII, XIII en XIV geplaatst.</div>
<div id="n2216"><hi type="italic">Een hart</hi>, d.i. verstand. Vgl. Prov. XV 32.</div>
<div id="n2217">Job vertrouwt, dat door God eens zijne bede verhoord, zijn belasterde <hi type="italic">eenvoud</hi> of vroomheid verdedigd zal worden. Die nu miskende vroomheid zal (zie v. 5) op den door God bepaalden tijd hoog op den kandelaar schitteren. Zie echter volgende noot.</div>
<div id="n2218">Wat Sophar in navolging der twee anderen over den voorspoed der braven en den tegenspoed der zondaren ook mocht beweren, Job houdt vol, dat de rechtvaardigen hier op aarde dikwijls ongelukkig (v. 4 en 5) en de slechtaards (v. 6) gelukkig zijn. - De grondtekst is van v. 3 <hi type="italic">c</hi> af duister en wordt verschillend verklaard. Waarschijnlijk gaat Job, na eerst te hebben betuigd, dat hij Gods grootheid even goed kent als Sophar, aldus voort: 3 <hi type="italic">c.</hi> ‘Maar bij wien vindt men niet iets dergelijks: 4. iemand, die een voorwerp is van verachting voor zijnen vriend, (gelijk) ik ben, roept tot God, maar God beantwoordt hem met verachting (verandert zijn lot niet), ofschoon hij volkomen rechtvaardig is? 5. Den ongelukkige voegt bespotting naar de vooroordeelen van den welbezorgde; dat is het deel der wankelenden van voet. 6. Rustig (daarentegen) zijn de tenten van roovers, volle zekerheid hebben zij, die God uittarten, zelfs hij, die zijn vuist voor God houdt’.</div>
<div id="n2219">Na de onderbreking van v. 3<hi type="italic">c</hi>-6 vervolgt Job zijn betoog, in v. 2 begonnen, met er op te wijzen, dat de grootheid Gods gemakkelijk door een ieder uit het geschapene kan worden gekend (v. 7-12). - Anderen geven aan v. 7-12 dezen zin: zelfs redelooze en levenlooze schepselen (v. 7 en 8) leggen getuigenis af van de waarheid, in v. 4-6 uitgesproken, te weten, dat goeden dikwijls tegenspoed en kwaden dikwijls voorspoed hebben; iedereen weet, dat de hand des Heeren (v. 8) dat alles zoo beschikt (v. 9 en 10); ofschoon de ouden wijs en verstandig zijn, moeten toch hunne woorden, waardoor men wil bewijzen, dat ongeluk altijd straf is voor misdaad, aan de feiten worden getoetst (v. 11 en 12). - Doch afgezien van de vraag, hoe de redelooze en levenlooze schepselen getuigenis kunnen afleggen van de waarheid, in v. 4-6 uitgedrukt, heeft niet Sophar, die vooral door Job hier wordt beantwoord, maar Baldad (VIII 11-18) zich beroepen op de spreuken der ouden.</div>
<div id="n2220"><hi type="italic">Het</hi> geestelijk <hi type="italic">oor</hi> van den redelijken mensch <hi type="italic">beoordeelt</hi>, ziet de waarheid in der <hi type="italic">woorden</hi>, waarmede al het geschapene Gods grootheid verkondigt, gelijk (Hebr.) ‘het verhemelte de spijzen proeft’. Doch is ieder verstandig mensch daartoe in staat, zooveel te meer (v. 12) ouden van dagen, gelijk Job is, die meer verstand en ondervinding hebben.</div>
<div id="n2221">Op zijne beurt verheerlijkt hier ook Job Gods grootheid, zijne macht en wijsheid (v. 13-16).</div>
<div id="n2222">In zijne grootheid en wijsheid handelt God naar believen met allerlei soort van menschen, zonder dat iemand Hem tegenhouden, meestal zelfs niet eens de reden van die handelwijze doorgronden kan (v. 17-25).</div>
<div id="n2223">De <hi type="italic">gordel</hi> of wapenriem schijnt als teeken van koninklijke macht genoemd te zijn. Vermoedelijk is in het Hebr. bedoeld de band, waarmede door den koning de onderdanen als het ware gebonden zijn. God maakt van koningen, binders der volken, gebondenen en gevangenen.</div>
<div id="n2224">Hebr. (eerste halfvers): ‘Hij beneemt de taal aan hen, op wie men zich kan verlaten’. Voor <hi type="italic">wetenschap</hi> heeft het Hebr.: ‘Oordeel’ of ‘gave des onderscheids’.</div>
<div id="n2225">Hebr. (tweede halfvers): ‘en maakt den gordel der machtigen los’, ontdoet hen van hunne wapenrusting. Vgl. Isai. V 27.</div>
<div id="n2226">Daar <hi type="italic">duisternis</hi> en <hi type="italic">doodsschaduw</hi>, Hebr. ‘stikdonker’, veelal overdrachtelijk ellende en droefenis beteekenen, schijnt hier het overzenden van allerergste rampen bedoeld te zijn.</div>
<div id="n2227">Hebr. (tweede halfvers): ‘breidt volken uit en voert ze weg’, d.i. en doet ze verdwijnen.</div>
<div id="n2228">Zooals uit het voorgaande bleek, is (zie v. 1 en 2) zijne kennis van Gods grootheid minstens even groot als de hunne. Niettemin keert hij zich tot God, Sophar's bewering XI 5 niet tellend, om voor Hem zijne zaak te bepleiten.</div>
<div id="n2229">Hebr.: ‘Want voorwaar gij zijt leugensmeden en kwakzalvers, gij altemaal’.</div>
<div id="n2230">Een verdiend verwijt. Om Gods handelwijze ten opzichte van Job te verdedigen, hebben zij den rechtvaardige valschelijk beschuldigd en als een strafwaardigen zondaar veroordeeld.</div>
<div id="n2231">Hebr.: ‘zal het goed zijn (Hem welgevallig zijn, ofwel voor u goed uitkomen) wanneer Hij u in verhoor neemt?’</div>
<div id="n2232">Hebr.: ‘Zal niet zijne hoogheid u ontstellen en zijne verschrikking’ enz.</div>
<div id="n2233">Hebr.: ‘Uwe gedenkspreuken zullen spreuken van asch worden, uwe schilden schilden van leem’, God zal uwe gewaande wijsheid beschamen.</div>
<div id="n2234">Hij gaat (vgl. v. 3) spreken tot God niet om schuld te bekennen, zooals zijne tegenstanders (V 8 en 17; VIII 5; XI 14) vorderen, maar om zijne onschuld te bepleiten. - Hebr. (tweede halfvers): ‘moge mij wat ook overkome’. De drie vrienden dreigden (V 2; VIII 20; XI 4-6, 12) met nog erger bestraffing, als hij voortging zich te verdedigen; zelf vermoedt hij, dat God in ongewone gestrengheid (VII 20; IX 17-21, 30-32; X 13-17) zijne menschelijke tekortkomingen en kleine fouten gedenkt en tuchtigt; niettemin stelt hij alle vrees ter zijde om zoo nadrukkelijk mogelijk voor zijne onschuld te getuigen.</div>
<div id="n2235">Waarom zou ik mijne onschuld verdedigend het ergste te vreezen hebben? <hi type="italic">Verscheur ik</hi>, Hebr. ‘neem ik mijn vleesch tusschen mijne tanden’. Waarschijnlijk beteekent die zegswijze ‘zijn leven op het spel zetten’, evenals de andere uitdrukking in het tweede halfvers, welke meermalen (Jud. XII 3; I Reg. XIX 5; XXVIII 21; vgl. Ps. CVIII 109) voorkomt.</div>
<div id="n2236">Hij vreest niet. Gesteld echter dat God hem wil dooden, dan wacht hij, zijn leven moede, met verlangen Hem af, als hij slechts zijne onschuld voor Gods rechvaardig gericht mag bepleiten.</div>
<div id="n2237">Dat God hem in het gelijk zal stellen, zegt hem zijn gerust geweten, zonder hetwelk niemand het wagen zal zijne zaak voor Gods rechtbank te brengen. - Anders wordt gewoonlijk het Hebr. vertaald: ‘Zelfs dat zal mij ten heil zijn, dat geen goddelooze voor zijn aangezicht komt’, m.a.w. reeds mijn verschijnen voor God zal in mijn voordeel spreken, want geen zondaar durft dat bestaan.</div>
<div id="n2238">Hebr.: ‘Aan mijne verklaring’. Die verklaring, dat hij onschuldig lijdt, is voor de vrienden een onoplosbaar raadsel.</div>
<div id="n2239">Hebr.: ‘Zie, ik heb mijne verdediging klaar, ik weet’ enz.</div>
<div id="n2240">Eene oproeping, gericht tot God, om met Job in het gericht te treden. Hebr.: ‘Wie is er, die met mij in het gericht wil treden? (dat God het geding met mij aanneme) dan zal ik zwijgen en sterven’, dan zal ik zonder verder klagen sterven, want dan zal, daar ben ik zeker van, mijne onschuld in het licht zijn gesteld. Anderen vertalen het tweede verslid als een uiting van ongeduld bij Job: ‘als ik <hi type="italic">nu</hi> moest zwijgen, dan zou ik sterven’, zoozeer brand ik van ongeduld om mijne zaak voor God te bepleiten; dat Hij dus kome!</div>
<div id="n2241">Als de hand van God hem zoo hard tuchtigt en de vrees voor Gods kastijdingen hem ontstelt, kan hij niet vrijuit spreken. Vgl. IX 34.</div>
<div id="n2242">Geheel anders, dan waar hij (IX 15) tegenover Gods oneindige volmaaktheid menschelijke onvolkomenheid overweegt, spreekt Job hier in het bewustzijn zijner onschuld. Zeker van zijne zaak, wil hij naar Gods keuze of als aangeklaagde antwoorden of als pleiter zijn recht verdedigen. - De bedoeling des sprekers, om ten aanhooren zijner beschuldigers ten sterkste te betuigen dat hij geen goddelooze is, verklaart de stoutheid dezer taal.</div>
<div id="n2243">Gevolg gevend aan zijn voornemen, uitgedrukt in het vorige vers (tweede verslid), begint Job vragenderwijze zijne zaak voor God te bepleiten.</div>
<div id="n2244">Zoo onbarmhartig gestreng treedt Gij op <hi type="italic">tegen een blad</hi> enz., een armzalig mensch, <hi type="italic">een dorren stoppel</hi>, een [af]geleefd man, die veeleer aanspraak mocht maken op barmhartig medelijden.</div>
<div id="n2245"><hi type="italic">Gij schrijft</hi>, zooals een rechter het vonnis schrijft; vgl. Isai. X 1. - Met <hi type="italic">de zonden der jeugd</hi> zijn (vgl. Ps. XXIV 7) zonden van onbedachtzaamheid en zwakheid bedoeld, welke niet toegerekend en gestraft worden als opzettelijke misdaden. - Wordt hij inderdaad, gelijk de vrienden zeggen, om zijne zonden gestraft, dan, zoo klaagt Job, is toch de bestraffing voor die geringe fouten al te gestreng.</div>
<div id="n2246">Bitter is het door God hem toebeschikte lijden als van een gevangene in het blok (II Paral. XVI 10), die allerstrengst bewaakt wordt. - <hi type="italic">Op de gangen</hi> enz. Naar het Hebr. schijnt bedoeld, dat God zijne voetzolen omperkte, zoodat hij in zijne ellende als onbewegelijk gekluisterd is. De vergelijking is bijzonder treffend, daar de elephantiasis den lijder met schrikbarend gezwollen voeten roerloos doet nederzitten.</div>
<div id="n2247">Zie XII noot 1 en XIV noot 8.</div>
<div id="n2248">De <hi type="italic">vrouw</hi> is zwak en broos (Jerem. LI 30). Reeds de geboorte uit haar voorspelt hoedanig 's menschen leven zal zijn. - In deze klachten ligt de bedoeling om God tot barmhartigheid te bewegen (vgl. v. 3-6), maar tevens ook om aan de vrienden duidelijk te maken, dat niet altijd in persoonlijke zonden de oorzaak van het lijden gevonden wordt.</div>
<div id="n2249"><hi type="italic">Vertreden</hi>, Hebr.: ‘afgesneden’. - <hi type="italic">En nimmer blijft hij</hi>, enz. Hebr.: ‘en hij houdt geen stand’.</div>
<div id="n2250">Wederom (vgl. XIII 25; VII 17) eene uiting van klagende verwondering. Hoe kan God zoo gestreng den nietigen mensch gadeslaan en strafrechterlijk vonnissen, gelijk dat met Job gebeurt.</div>
<div id="n2251">Niet alleen zwak en vergankelijk, ook onrein of zondig is de mensch geboren, en daarin vindt Job eene reden temeer om te hopen op de barmhartigheid van God, die alleen <hi type="italic">rein kan maken</hi>, omdat Hij alleen oneindig rein is. Passender in het zinverband is eene andere vertaling van het Hebr.: ‘Kan er een reine uit een onreine zijn? Niet één’. Job begrijpt niet, waarom hem zulk een zware straf zou zijn opgelegd voor kleine tekortkomingen, welke hij toch gemeen heeft met allen, daar immers de mensch zondig is van nature. Met eene geringe tekstwijziging in het eerste verslid van v. 5, <hi type="italic">chad-joom</hi> in plaats van <hi type="italic">char(oe)zim</hi>, zooals de Septuagint las, zou men dit verslid met v. 4 kunnen verbinden en vertalen: ‘Wie is er rein zonder vlek? Niemand, al had hij ook maar éénen dag levens’. - Reeds door de oudste Vaders wordt deze tekst evenals Ps. L 7 als een bewijs voor de leer der erfzonde aangewezen.</div>
<div id="n2252">W<hi type="italic">end u</hi> enz., houd op met hem, wiens leven (v. 5) toch zoo kort is, te kastijden. - <hi type="italic">De gewenschte dag</hi> voor den zwaar beproefde is de laatste dag, vgl. VII 1 en 2.</div>
<div id="n2253">De bede van het vorige vers wordt aangedrongen met de beschouwing, dat de mensch zijn leven op aarde slechts eenmaal leeft.</div>
<div id="n2254">Het antwoord in het zinverband luidt: Op deze aarde herleeft hij niet meer, zooals met een boom wel geschiedt. Vgl. VII 9 en 10. Zie echter volgende noot.</div>
<div id="n2255">Gelijk het water niet meer terugkeert naar de plek, van waar het is weggevloeid, zoo keert de mensch, eenmaal gestorven, naar de aarde nimmer terug. <hi type="italic">Totdat de hemel vergaat.</hi> Vgl. Ps. LXXI 5, 7, 17; LXXXVIII 30, 38; CXLVIII 6, waar de hemel met zon en maan altijddurend heeten. - Door toevoeging der verbindingswoorden: v. 11 ‘<hi type="italic">gelijk wanneer....</hi> v. 12. <hi type="italic">zoo</hi>’, is in de Vulgaat v. 11 pasklaar gemaakt voor deze plaats. Hetzelfde werd gedaan met v. 28 van XIII door den 3<hi type="super">den</hi> persoon van den grondtekst te veranderen in den 1<hi type="super">sten</hi> persoon: <hi type="italic">ik</hi>, <hi type="italic">die als verrotting wegteer</hi>, in plaats van: ‘hij, als verrotting teert hij weg’. Die noodige verandering en toevoeging maakt het reeds waarschijnlijk, dat deze verzen niet op hun oorspronkelijke plaats staan. Wordt v. 28 van XIII, gelijk het luidt in den grondtekst, zonder verandering van persoon, gelezen op de plaats van XIV 11, dan wordt het antwoord op de vraag van v. 10 hier gegeven: ‘hij, als verrotting teert hij weg enz., v. 12 de mensch, als hij ontslapen is, staat niet weder op’. Ook zou v. 11 van XIV, zonder de toegevoegde verbindingswoorden der Vulgaat, een betere plaats vinden tusschen het tweede en derde verslid van v. 19, omdat daar een gelijke beeldspraak, aan water ontleend, wordt gebezigd om de onherstelbaarheid op aarde van het verwoeste menschenleven te schetsen.</div>
<div id="n2256">Letterlijk: Wie verleene mij. Vgl. Num, XI noot 15. - De hier volgende wensch werd gewekt door het denkbeeld van een vernieuwd leven, zooals dat den boom (v. 7) te beurt valt. Kon hij maar sterven en voor Gods straffenden toorn wegschuilen in de sombere onderwereld (X 21, 22), om daarna door en in Gods gunst te herleven.</div>
<div id="n2257">Hebr.: ‘Als een mensch sterft, kan hij dan leven?’ Het ontkennend antwoord, dat te dezer zake de mensch minder is dan (v. 7) een boom, blijft hier achterwege. Zulk een onmogelijk herleven echter veronderstellend, vervolgt Job (Hebr.): ‘Dan zou ik al de dagen van mijnen krijgsdienst (het <hi type="italic">nu</hi> der Vulgaat is een hinderlijke toevoeging, zeker naar aanleiding van VII 1; maar hier bedoelt Job met dit woord wel niets anders dan zijn verondersteld tijdelijk verblijf in de onderwereld ter bevrediging van Gods gramschap) de wacht houden, totdat mijne verandering (mijne opstanding tot een gelukkig leven) kwam’.</div>
<div id="n2258"><hi type="italic">Gij zoudt.</hi> - Aan de veronderstelling van het herleven vasthoudend, verbeeldt hij zich den tijd (v. 13), dat Gods gunst hem wederom gedenkt en hij in de onderwereld geroepen wordt voor een nieuw aardsch leven, waarin God hem <hi type="italic">de rechterhand reikt</hi> van genadige bescherming en zegening.</div>
<div id="n2259">In plaats van de rechterhand te reiken handelt God thans wel geheel anders met hem, want Hij <hi type="italic">telde</hi> zijne <hi type="italic">schreden</hi>, lette streng op zijnen wandel, om zooals Job gist (noot 4), zijne kleine overtredingen zoo zwaar mogelijk te straffen; maar door de voorafgaande herinnering aan Gods barmhartige goedheid herleeft toch voor een oogenblik in Job het vertrouwen en vraagt hij, hier en in het volgende vers, een genadiger oordeel en <hi type="italic">genezing</hi> of vergeving zijner kleine <hi type="italic">zonden</hi>, die God als groote <hi type="italic">ongerechtigheid</hi> schijnt te straffen. Zie echter de volgende noot.</div>
<div id="n2260">God bewaarde als in een verzegelden <hi type="italic">buidel</hi> alle kleine fouten van Job, om hem er thans voor te kastijden, alsof het groote <hi type="italic">misdrijven</hi> waren geweest; <hi type="italic">maar genees</hi> enz., zie vorige noot. Anderen zien in het tweede verslid niet eene bede (waarvoor de verleden tijd van het werkwoord naar Hebreeuwsch taaleigen als toekomende tijd of gebiedende wijze moet worden opgevat), maar met verwaarloozing van de tegenstelling (sed) slechts een bevestiging van het eerste verslid en vertalen: ‘ja met zorg hebt Gij U om mijne ongerechtigheid bekommerd’, met de uiterste zorg hebt Gij er U op toegelegd om mijne fouten als groote misdrijven te bestraffen. - Volgens deze vertaling en verklaring zijn v. 16 en 17 een tusschenrede, maar naar eene meer waarschijnlijke vertaling van het Hebr. wordt de gedachtengang van v. 15 voortgezet: ‘Dan zoudt Gij mijne schreden tellen (met teedere zorg op mij letten); niet (met harde gestrengheid) de wacht houden over mijne zonden. Verzegeld in een buidel zou mijn misdrijf zijn en Gij zoudt overpleisteren mijne schuld’ (mijne zonde zou voor U verborgen en vergeten zijn).</div>
<div id="n2261">Hebr.: ‘Doch een berg’ enz. De in v. 13-17 gemaakte veronderstelling is ijdel en onmogelijk. Alles, ook het hechtste, bijv. <hi type="italic">berg</hi> en <hi type="italic">rots</hi>, <hi type="italic">verdwijnt</hi> en vergaat. Zoo ook, zie het volgende vers, de mensch.</div>
<div id="n2262">Tusschen het tweede en derde lid van dit vers (vgl. XII noot 1 en XIV noot 8) zou v. 11 goed passen: <hi type="italic">steenen</hi> worden uitgehold zonder weer bij te groeien, land wordt vernietigd zonder weer aan te komen, water uit de zee of de droge stroombedding weggevloeid keert niet weer terug; <hi type="italic">en de mensch</hi>, Hebr.: ‘en (evenzoo) doet Gij de hoop des menschen te niet’.</div>
<div id="n2263">Hebr.: ‘Gij overmant hem voor altijd, en hij gaat heen; Gij verandert’ enz. Dat gebeurt nl. bij zijnen dood.</div>
<div id="n2264">In de twee laatste verzen schijnt sprake te zijn van den mensch bij zijn sterven of op zijn doodsbed. Wat er van de zijnen geworden zal, weet hij niet. Slechts zijn eigen leed gevoelt hij. Maar beter beschrijft het Hebr. hier den staat des menschen na zijnen dood. In de onderwereld weet hij (natuurlijker wijze) niets meer van wat hem op aarde dierbaar was, en v. 22: ‘Alleen over hemzelven voelt zijn vleesch smart en over hemzelven heeft zijne ziel rouw’. Dit is te verstaan in denzelfden zin, waarin (X 21 en 22) de onderwereld een land van treurigheid genoemd werd, vgl. daar noot 17. 's Menschen lichaam heet passend smart te lijden, voor zoover het namelijk onderworpen wordt aan de ontbinding en verrotting des grafs, en zijne ziel is daarover als over het langgevreesde en allerergste ongeluk in droefheid. Ziedaar hoe God in waarheid ten eenenmale de hoop des menschen vernietigt.</div>
<div id="n2265">Dit hoofdstuk bevat de achtste rede. Blijkbaar echter zijn in dit hoofdstuk drie verzen binnengeslopen, die er niet goed passen, nl. v. 17-19, een beroep op het getuigenis der ouden. Dit middel heeft Baldad in zijn twistrede (VIII 8-10) te baat genomen om Job tot inkeer te brengen; en nu is het toch zeker wel zeer onwaarschijnlijk, dat de dichter, die overigens Eliphaz voorstelt als den voornaamste, oudste en verstandigste der drie vrienden, hem hier deze gedachte doet ontleenen aan Baldad. Daarom meenen wij dat deze verzen eigenlijk thuis behooren in het begin der korte rede, waarmede Baldad in XXV Job nog een laatsten keer onderbreekt, daar zij nergens een geschikter plaats kunnen vinden. Afgezien dan van deze drie verzen bestaat de rede van Eliphaz uit een strophenpaar v. 2-6 en 7-11, een tusschenstrophe v. 12-16 en een tweede strophenpaar v. 20-27 en 28-35, waarvan de inhoud is aangegeven boven dit hoofdstuk. - Tevens begint hier in het twistgeding eene kentering te komen. Tot nog toe hadden de vrienden telkens hunne reden geëindigd met beloften van geluk, als Job rouwmoedig schuld zou bekennen. Thans doen zij dit niet meer, doch trachten zij hun doel nog te bereiken alleen door bedreigingen. Van den anderen kant begint Job moediger te worden en vermeerdert zijn vertrouwen op erkenning van zijne onschuld bij God.</div>
<div id="n2266"><hi type="italic">Hitte</hi>, Hebr.: ‘oostenwind’; vgl. VIII noot 1.</div>
<div id="n2267">Volgens het Hebr. wordt hier alleen aan Job verweten, dat hij onnutte beuzelpraat gebezigd heeft: ‘Bewijzen met den mond baat niet, en met praatjes doet men zich geen voordeel’.</div>
<div id="n2268">Verloren ging de <hi type="italic">godvreezendheid</hi> bij de menschen en hun ijver om te bidden zou verdwijnen, als zij met u geloofden, dat ook de deugdzame door God met zware rampen bezocht wordt en lijden moet zonder het te hebben verdiend.</div>
<div id="n2269">Hebr.: ‘Uw mond doet uwe boosheid kennen; en (want) gij volgt’ enz. In de Vulgaat zijn onderwerp en voorwerp omgewisseld, doch de zin blijft toch ongeveer dezelfde: de taal, die gij voert, komt voort uit uwe boosheid; zij doet dus uwe boosheid kennen.</div>
<div id="n2270">Gij zegt rechtvaardig te zijn, maar dat wordt geloochend door de tegenspraak uwer eigen lippen.</div>
<div id="n2271">Naar Hebr. kan vertaald worden: v. 7. ‘Zijt gij wellicht eerder dan Adam geboren? en zijt gij vóór de heuvelen gevormd? v. 8. luistert gij toe in den geheimen raad Gods? en hebt gij voor uzelven de wijsheid in beslag genomen?’ Eliphaz had zich beroepen op eene duivelsverschijning (IV 12-21), die hij voor eene openbaring Gods hield; maar Job, vertrouwende op zijne wijsheid (XII 3 en XIII 2), liet zich daardoor niet van zijn stuk afbrengen. Vandaar dat Eliphaz in v. 7 en 8 (vgl. Prov. VIII 22-36) spottenderwijze aan Job vraagt, of hij wellicht meent, de eeuwige wijsheid zelf te zijn en (naar de Vulgaat) wijzer dan God.</div>
<div id="n2272">Hebr.: ‘Een grijsaard, ja een hoogbejaarde is er ook onder ons, een die ouder van dagen is dan uw vader’. In v. 9 en 10 bedoelt Eliphaz zichzelf. Job had zich beroepen op zijne wijsheid en hoogen leeftijd (XII 3, 11, 12 en XIII 2), maar Eliphaz, een der Themanieten, die bekend waren om hun groot verstand, meent in wijsheid de meerdere te zijn van Job, en in ouderdom overtreft hij zelfs den leeftijd, door Jobs vader bereikt.</div>
<div id="n2273"><hi type="italic">Is het iets groots</hi> enz. De vrienden hadden Job beloofd, dat hij gelukkig zou worden, als hij rouwmoedig schuld erkennen en zich bekeeren zou. Hoe ellendig de toestand van Job ook moge zijn, het zou God volstrekt niet moeielijk vallen daarin verandering te brengen en door zegen hem <hi type="italic">te vertroosten; maar zijn booze woorden verhinderen dat</hi>, omdat hij verklaart geen groote schuld te hebben. Doch veel meer in overeenstemming met het voorafgaande en volgende is de zin van Hebr.: ‘Zijn u te gering de vertroostingen Gods, het geheime woord omtrent u’. Eliphaz bedoelt het geheime woord der nachtelijke verschijning van IV 12-21, dat hij beschouwt als een openbaring Gods, hem geschonken tot bekeering en derhalve ter vertroosting van Job; en hij verwijt Job, dat hij in zijn verwaande wijsheid dat woord Gods te gering acht om er zich aan te storen.</div>
<div id="n2274"><hi type="italic">Dat hij rechtvaardig zou blijken</hi>, wanneer hij nl., zooals Job wil, met God in het oordeel treedt; <hi type="italic">hij</hi>, <hi type="italic">die geboren is uit eene vrouw,</hi> de bron der zonde, daar zij den man tot zonde bracht. Eliphaz doelt hier en in de twee volgende verzen weer op de nachtelijke verschijning van IV; maar hij verliest voortdurend uit het oog, dat Job zich geen volmaakte reinheid toekent, doch alleen betuigt, dat hij rechtvaardig is voor God, d.w.z. niet schuldig is aan zulke groote misdaden als de vrienden bij hem veronderstellen.</div>
<div id="n2275"><hi type="italic">Zijne heiligen</hi> zijn de engelen, zie IV 18; de <hi type="italic">hemelen</hi> zijn de hemelbewoners, volgens anderen het uitspansel en de hemellichamen (vgl. XXV 5), maar altijd blijft de zin, dat bij Gods oneindige volmaaktheid alle andere volmaaktheid onvolmaakt is.</div>
<div id="n2276">Job is zulk <hi type="italic">een afschuwelijk en nietswaardig mensch, die ongerechtigheid drinkt als water</hi>, omdat hij zonder bedenking, naar Eliphaz' meening, de gewaande openbaring Gods blijft tegenspreken en God blijft lasteren door te zeggen, dat hij zoo zwaar lijdt zonder het door groote zonden verdiend te hebben.</div>
<div id="n2277">Zie omtrent deze en de twee volgende verzen noot 1. Het daaropvolgende v. 20 sluit bij v. 16 aan; vgl. noot 16.</div>
<div id="n2278">Zij betuigen het als door hunne vaderen overgeleverde wijsheid. Datzelfde onderscheid tusschen ‘het vroegere geslacht en <hi type="italic">hunne vaderen</hi>’ wordt naar Hebr. ook in VIII 8 door Baldad gemaakt.</div>
<div id="n2279">Geen dwaling van vreemden heeft bijgevolg die oorspronkelijke wijsheid kunnen vervalschen.</div>
<div id="n2280"><hi type="italic">Is overmoedig</hi>, Hebr.: ‘is in angst’; al drinkt de goddelooze ongerechtigheid als water (vgl. v. 16), al schijnt hij zonder eenige bedenking zijne misdaden te bedrijven, toch leeft hij voortdurend in angst en gewetenswroeging. - Het tweede verslid in den grondtekst wordt ofwel naar de wijze der Vulgaat begrepen ofwel vertaald: ‘zoovele jaren lang als voor den geweldige zijn weggelegd’.</div>
<div id="n2281">De angst van het booze geweten, waarvan naar Hebr. het vorige vers sprak, wordt v. 20-24 in enkele bijzonderheden geteekend.</div>
<div id="n2282">Hij wanhoopt aan het ongeluk, dat hij voorziet, te ontsnappen en vreest steeds het ergste.</div>
<div id="n2283">In zijn angst voor de straf, welke niet kan uitblijven, <hi type="italic">weet hij</hi>, dat zijn arbeid vruchteloos zal zijn en armoede en ellende hem zullen treffen.</div>
<div id="n2284">Hebr.: ‘Hem verschrikken kwelling en benauwdheid; het grijpt hem aan als een koning’ enz. te weten zooals een koning niet oorlogsgeweld aangrijpt. Vermoedelijk schuilt in deze beschrijving een booze toespeling op Job, die meermalen (VI 4; VII 14; IX 34; X 17; XIII 21) klaagde over verschrikkingen, die hem folteren.</div>
<div id="n2285">Rechtmatig is die straf van den goddelooze wegens zijn overmoed en opstand tegen God.</div>
<div id="n2286"><hi type="italic">En heeft zich</hi> enz., Hebr.: ‘in de vettigheid van zijnen rug bestaat zijn schild’. In dit en het volgende vers wordt de goddelooze geteekend als een log-lompe strijder, die vermetel tegen God durfde instormen.</div>
<div id="n2287">Hebr.: ‘Hij heeft zich gevestigd in verwoest wordende steden (die ten ondergang zijn gedoemd) en in huizen, die niet meer zullen te bewonen zijn, die bestemd zijn tot puinhoopen’. Zijne bezittingen zullen vernietigd worden; zie volgende verzen.</div>
<div id="n2288"><hi type="italic">Zijnen wortel</hi>, Hebr. waarschijnlijk: ‘hij zal zijne bezitting (of: zijn veekudde) niet uitbreiden over de aarde’.</div>
<div id="n2289"><hi type="italic">Uit de duisternis zal hij niet geraken</hi>, eene beeldspraak, die hier niet past in het zinsverband; waarschijnlijk is dit verslid niet oorspronkelijk en ontstaan door verschrijving en verbastering uit het eerste verslid van v. 22. De <hi type="italic">vlam</hi> is de vlammende en schroeiende zuidoosten wind. <hi type="italic">Door den adem van zijnen mond.</hi> Met geringe tekstwijziging, aangegeven door de Septuagint (‘pirjo’ in plaats van ‘pejo’) verkrijgt men een meer passenden zin: ‘in eenen storm zullen zijne vruchten wegstuiven’. Zoo is de beeldspraak dezer beide versleden ontleend aan het plantenleven evenals die van v. 32 en 33, waarom zij ook beter achter deze twee verzen zouden geplaatst zijn.</div>
<div id="n2290">In zijn <hi type="italic">ijdele dwaling</hi> weigerend om van den barmhartigen God vergiffenis af te smeeken, zal hij tot wanhoop vervallen; misschien wordt hier gedoeld op VII 16 en X 21, 22. - Het Hebr. kan echter ook worden vertaald: ‘Hij stelle geen vertrouwen op zijne ijdelheid (op zijne zonde), hij bedriegt zich zelven (als hij dat doet); want ijdelheid (teleurstelling der zonde) zal zijn loon zijn’.</div>
<div id="n2291">Hebr. met geringe tekstwijziging, aangegeven door de Septuag. (‘timal’ in plaats van ‘timalee’): ‘Vóór den tijd zal zijn tak verwelken, en niet meer groenen’, beeldspraak ontleend aan het plantenleven, zie noot 25.</div>
<div id="n2292">Hebr.: ‘Als een wijnstok zal hij zijn onrijpe druif laten vallen en als een olijfboom zijnen bloesem afwerpen’. Zie noot 25.</div>
<div id="n2293"><hi type="italic">De verzameling</hi>, de bende of het geslacht. - <hi type="italic">De tenten van hen</hi>, <hi type="italic">die</hi> enz., Hebr.: ‘de tenten van het geschenk’, d.i. de woonstede van hen, die zich met geschenken laten omkoopen om het recht te verdraaien of andere gruwelen te doen.</div>
<div id="n2294">In beeldspraak is nog eens het lot van de goddeloozen geteekend. Toegevend aan hunne booze lusten, worden zij vervuld met schrik en verdriet en allerlei <hi type="italic">ellende</hi>, brengen zij niets dan <hi type="italic">ongerechtigheid</hi> of (Hebr.) onheil teweeg, en de vrucht van hun ongelukkig leven is <hi type="italic">bedrog</hi>, zelfbedrog en allerergste teleurstelling.</div>
<div id="n2295"><hi type="italic">Dergelijke taal heb ik</hi> al genoeg <hi type="italic">gehoord.</hi> - Begin der negende rede, die zich uitstrekt over XVI en XVII. In XVII zijn echter eenige verzen misplaatst. Vs. 3 en 4, waarin Job zijn vertrouwen uitspreekt, dat God hem tegenover zijne vrienden in bescherming zal nemen, storen daar eenigszins den gedachtengang, doch passen zeer goed achter XVI 22. Vervolgens v. 8-10, een betuiging van standvastige onschuld bij den rechtvaardige niettegenstaande hij in druk verkeert, en van onwijsheid bij de vrienden, zijn moeilijk te verklaren op de plaats, waar zij thans staan, doch sluiten geleidelijk aan bij de betuiging van Job, dat hij onschuldig lijdt, in XVI 16-18. Ook is op te merken, dat XVI 23 het begin is der gedachte, die verder ontwikkeld wordt in XVII 1. Wanneer men den tekst verschuift in den aangegeven zin, bestaat deze negende rede uit het strophenpaar XVI 2-7 en 8-12, waarbij v. 9 en 10 voor drie verzen kunnen gelden; de tusschenstrophe is v. 13-15; en het tweede strophenpaar, uit dubbelstrophen bestaande, wordt gevormd door XVI 16-18, XVII 8-10; XVI 19-22, XVII 3-4; en XVI 23, XVII 1, 2, 5-7; XVII 11-16. De inhoud wordt aangegeven boven XVI en XVII.</div>
<div id="n2296"><hi type="italic">Als gij spreekt</hi>, hebt gij zelf daar geen last van, maar ik wel. Hebr.: ‘Wat zet u aan, voor een tweede maal te gaan spreken’? Door <hi type="italic">u</hi> en <hi type="italic">gij</hi> in het enkelvoud geeft Job te verstaan, dat hij vooral Eliphaz bedoelt.</div>
<div id="n2297">Als hadde ik medelijden met u.</div>
<div id="n2298">Dit ontbreekt in het Hebr., maar werd om den zin der volgende woorden te verklaren er bijgevoegd. In zijne ellende, terwijl zelfs zijne vrienden zijne klachten verkeerd beoordeelen en zijn lijden verzwaren, baat hem spreken noch zwijgen. Wat hij ook doet, loodzwaar ligt zonder eenigen troost op hem het bittere leed. In die radeloosheid hernieuwt hij zijn gejammer.</div>
<div id="n2299">Mijne door ziekte vermagerde en <hi type="italic">gerimpelde</hi> huid schijnt tegen mij als een gestraften zondaar te getuigen, en daarbij durft een <hi type="italic">leugenachtige</hi> Eliphaz mij vlakweg een misdadiger noemen. Naar het Hebr. schijnt echter <hi type="italic">leugenaar</hi> op de ziekte te doelen, welke valschelijk tegen hem getuigt.</div>
<div id="n2300">In beeldspraak, ontleend aan de handelwijze van wilde dieren, klaagt Job over het onrecht en het leed dat men hem aandoet. Uit de wijze waarop Job spreekt in v. 10-12 kan men opmaken dat er behalve de sprekende personen nog andere toehoorders aanwezig gedacht worden, die door uiterlijke teekenen, hun spot en minachting voor Job te kennen geven. Vgl. XVIII noot 2.</div>
<div id="n2301"><hi type="italic">Bij den ongerechte,</hi> bij Eliphaz en de andere tegenstanders, <hi type="italic">in de handen van goddeloozen</hi> (zie VI 14) als een gevangene in bewaring gesteld, is hij aan hun boozen moedwil door God als het ware prijsgegeven.</div>
<div id="n2302">In nieuwe beeldspraak beschrijft hij (v. 13-15), hoe God opeens hem met het allerzwaarste lijden bezocht, op hem, als op een <hi type="italic">doelwit</hi>, een menigte pijlen richtte.</div>
<div id="n2303">Met de <hi type="italic">lansen</hi> of spiesen des lijdens werd hij door God smartelijk en doodelijk getroffen.</div>
<div id="n2304"><hi type="italic">Een zak</hi>, een rouwkleed, vgl. Gen. XXXVII noot 15. <hi type="italic">En mei asch</hi> enz., Hebr.: ‘en mijn hoorn in het stof gestoken’, eene beeldspraak vermoedelijk aan het gehoornde dier ontleend, dat, van kracht en moed beroofd, den kop laat hangen. Vgl. voor de tegenovergestelde zegswijze Ps. LXXIV 5 en 6; CXLVIII 24. In een andere beeldspraak (vgl. Mich. I 10) zegt de Latijnsche vertaling hetzelfde.</div>
<div id="n2305"><hi type="italic">Dat heb ik geleden</hi> is eene bijvoeging der Vulgaat volmaakt in overeenstemming met de bedoeling van Job's woorden. Wat de vrienden ook zeiden, zij hebben het raadsel van zijn vreeselijk lijden niet opgelost. Hij is zich zijne onschuld bewust en handhaaft ze voor de menschen en voor God. - Achter dit vers past XVII 8-10. Zie noot 1 en XVII noot 8.</div>
<div id="n2306">Eene persoonsverbeelding, zooals die de hartstocht niet zelden bezigt. Zich vergelijkend bij een onschuldig verslagene (vgl. Gen. IV 10), wiens <hi type="italic">bloed</hi> niet in den grond verdwijnen of, zonder beeldspraak, wiens bloed niet ongewroken blijven mag, spreekt Job hier zijn vurig verlangen en (vgl. het volgende vers) zijne vaste hoop uit, dat eenmaal zijne onschuld zal blijken, dat eenmaal hem recht gedaan zal worden. Vgl. voor de gebruikte beeldspraak Ez. XXIV 7. Hetzelfde begrip ligt in het tweede halfvers. Zijn <hi type="italic">geroep</hi>, waarmede hij zijne onschuld betuigt, moet van de aarde, waar naar den schijn geoordeeld wordt, ten hemel stijgen.</div>
<div id="n2307">Doet ook God hem lijden, op Hem alleen is zijn vertrouwen. Eens zal God voor Job getuigen, dat hij onschuldig leed. Het Hebr. heeft: ‘Ook thans nog, zie is in den hemel’ enz.</div>
<div id="n2308">Hebr.: ‘Terwijl mijne vrienden mij bespotten’, of liever met geringe wijziging der klinkers: ‘Naar mijn verdediger, mijn vriend, <hi type="italic">naar God schreit</hi>’ enz.</div>
<div id="n2309">Hebr.: ‘Hij zal recht verschaffen aan eenen man (nl. aan Job) in zijn geding met God, gelijk een menschenkind aan zijn naaste’. Vgl. IX 32, 33; XIII 19-24, waar Job met andere woorden denzelfden wensch uitspreekt. Wel heeft Job thans geen hoop meer voor dit leven (vgl. v. 19, 23; XVII 1, 16), doch hij vertrouwt, dat na den dood God hem recht zal verschaffen, gelijk een menschelijke rechter dat doet aan zijn evenmensch, door nl. aan de vrienden te doen weten, dat Job het harde lot, hem door God beschikt, niet door zijn groote zonden verdiend heeft. - Achter dit vers past de verzuchting van XVII 3, 4. Zie noot 1 en XVII noot 5.</div>
<div id="n2310">De reden, waarom Job zijne hoop vestigt op rechtvaardiging na den dood bestaat hierin, dat voor hem dit leven vol ellende ten einde spoedt. Zie noot 1.</div>
<div id="n2311">In het nauwste verband met het vorige vers spreekt zich ook hier de verwachting uit van het naderend einde. Sterker nog heeft het Hebr.: ‘Mijn geest (mijn levenskracht) is verdorven, mijne dagen zijn uitgebluscht. Voor mij het graf’.</div>
<div id="n2312">Hebr.: ‘Voorwaar bespottingen zijn mijn deel en op hunne beleedigingen (op de beleedigende handelwijze mijner tegenstanders) staart mijn oog’.</div>
<div id="n2313">Volgens het Hebr. bidt hij, dat God voor hem borg zal zijn of de verdediging zijner onschuld op zich nemen zal. Niemand anders toch wil voor hem handslag geven of (vgl. Prov. VI 1) zich verbinden tot zijne verdediging. Job denkt hierbij aan zijne vrienden, van wie hij ook in het volgende vers spreekt.</div>
<div id="n2314">God liet tot rechtmatige straf van hunnen hoogmoed toe (vgl. Exod. IV noot 16), dat zij van <hi type="italic">de wijsheid</hi> afdwaalden. Daarin ziet Job reeds een bewijs, dat zij niet over hem zullen zegepralen, maar dat God hen, al is het ook na zijn dood, openlijk zal beschamen.</div>
<div id="n2315">In beeldspraak wordt hier de teleurstelling geschetst, die Job van zijne vrienden ondervond. Zij waren gekomen om hem te troosten, maar zij verongelijkten en hoonden hem op de ergste wijze; daardoor waren zij gelijk aan degenen, die hun <hi type="italic">makkers</hi> een rijken <hi type="italic">buit</hi> beloven, maar zoo slecht hun belofte nakomen, dat de <hi type="italic">kinderen</hi> dier makkers van honger <hi type="italic">versmachten.</hi> - De verwisseling van het getal in het Hebreeuwsch niet ongebruikelijk en in de Latijnsche vertaling behouden (‘sociis’ en ‘filiorum ejus’), kan in onze taal niet worden overgenomen. - Volgens een andere vertaling van het Hebr. drukt Job de hardvochtigheid der vrienden uit in deze beeldspraak: ‘Men kondigt zijn vriend aan ter verpanding (tot gerechtelijke verkooping zijner goederen) en laat de oogen zijner kinderen versmachten’, men stort zijn vriend en diens kinderen in het ongeluk. - Weer anderen meenen, dat Job hier zijn liefdelooze beschuldigers met straf bedreigt, en vertalen den grondtekst: ‘Als iemand zijne vrienden ten buit overlevert, zullen de oogen zijner kinkeren versmachten. Dit vers sluit geleidelijk aan bij v. 2, waarvan het een verdere ontwikkeling is. De gedachtengang wordt eenigszins verstoord door de verzuchting van v. 3 en 4, welke natuurlijker zou volgen op XVI 22, terwijl tevens door deze verschuiving de stropheering geregeld wordt.</div>
<div id="n2316">Door de lasterlijke beschuldiging der vrienden werd Job <hi type="italic">voor het volk als tot een spreekwoord</hi> van verachting en afschuw, als <hi type="italic">een teeken</hi> van Gods straffende gerechtigheid.</div>
<div id="n2317"><hi type="italic">Verbaasd</hi>heid wegens Gods handelwijze ten opzichte van zijn onschuldigen dienaar, verontwaardiging tegen den <hi type="italic">huichelaar</hi> of goddelooze, wiens voorspoed niet in overeenstemming is met zijn boos gedrag, en tevens bevestiging in de deugd (vgl. v. 9), zijn de uitwerkselen, welke Job's ellende teweegbrengt, niet in de drie vrienden (vgl. v. 10), maar in hem en in allen die waarlijk rechtvaardig zijn,</div>
<div id="n2318"><hi type="italic">Derhalve</hi>, dit is het besluit uit de twee vorige verzen: al <hi type="italic">draaien</hi> en wenden zich de vrienden herhaaldelijk om en al <hi type="italic">komen</hi> zij heel dicht bij, om goed te worden beschouwd, toch zal er <hi type="italic">geen enkele wijze onder hen</hi> gevonden worden. Immers bij het zien of ondervinden van onschuldig lijden zal een waarlijk wijze, moge hij ook al verbaasd staan, toch niet den voorspoedigen goddelooze aanhangen (v. 8), noch het pad der deugd verlaten, maar integendeel juist krachtiger daarop voortgaan (v. 9). Die wijsheid bezitten de vrienden niet, zij allen zijn onwijzen. Want volgens hen is een voorspoedige onbetwistbaar een rechtvaardige, dien zij aanhangen, en volgens hunne overtuiging (vgl. XV 4) kan bij onschuldig lijden de vreeze Gods en godsvrucht niet blijven bestaan. - De verzen 8-10 veronderstellen een onmiddellijk voorafgaande verklaring, dat Job niettegenstaande zijn lijden onschuldig is. Die verklaring is echter niet te vinden op de plaats, waar deze verzen thans gelezen worden, maar wel in XVI 18. Daarom meenen wij, dat XVII 8-10 oorspronkelijk volgde on middellijk op XVI 18, zooals ook de stropheering in den grondtekst aanwijst.</div>
<div id="n2319"><hi type="italic">Mijne gedachten</hi> of plannen zijn (Hebr.) ‘vernietigd, de bezittingen van mijn hart’. Ook het laatste, dat hem nog restte, de hoop in zijn binnenste, verging; hij verwacht van dit leven niets meer.</div>
<div id="n2320">Hier schijnt gedoeld op de ellende zonder ophouden, welke het lijden hem veroorzaakt: slapeloos zijn zijne nachten en telkens weer verlangt hij naar het daglicht, daar toch de duisternis geen leniging brengt. Zoo echter is dit vers niets anders dan een herhaling van VII 4. Het Hebr., ofschoon in het tweede verslid duister en onzeker, kan in een hier meer passenden zin worden opgevat: ‘Nacht stelt men voor dag’, in plaats van het daglicht des geluks zie ik niets anders dan den nacht van ellende, ‘licht staat vlak voor het aanschijn der duisternis’, tusschen licht en duisternis, geluk en ongeluk, is voor mij geen afstand, zonder verpoozing en zonder hoop ben ik rampzalig. Anderen meenen, dat hier gedoeld wordt op de beloften der vrienden, die hem, mits hij zich bekeere, herstel van gezondheid en aardsch geluk voorhouden, wat Job hier als een onmogelijkheid verwerpt: bij mijne ellende spreken zij nog van aardsch geluk, en willen zoo den nacht nog tot dag maken; zij plaatsen licht vlak voor de duisternis, door te beweren, dat het licht van aardsch geluk voor mij nog mogelijk is, ofschoon mijne ellende hopeloos en mijn dood onvermijdelijk nabij is.</div>
<div id="n2321">Hebr.: ‘en hoop voor mij, wie ziet haar?’; geen straal van hoop in dit leven is er voor hem meer te zien.</div>
<div id="n2322"><hi type="italic">Zal er</hi> enz. Klagend besluit Job met de vrees, dat hem wellicht ook in dat donkere doodenrijk (vgl. X 21, 22) de rust, welke hij verlangt, niet zal gegund worden. Het Hebr.: ‘als er maar tegelijk in het stof rust is’, behoeft echter geene vraag te zijn, en dan is de vermoedelijke zin, dat Job, nederdalend in de onderwereld, slechts ééne hoop heeft, nl. de rust des doods te zullen verkrijgen. Doch met verandering van slechts één enkelen klinker (nechath in plaats van nachath), zooals ook de Septuag. las, behelst het tweede halfvers niets anders dan de bevestiging van het eerste: ‘ja, gelijkelijk zullen wij (ik en al het mijne) nederdalen naar het stof’.</div>
<div id="n2323">Tiende rede, bestaande uit een strophenpaar v. 2-6 en 7-11, een tusschenstrophe v. 12-15, en een tweede strophenpaar v. 16-18 en 19-21. De inhoud der strophen wordt aangegeven boven het hoofdstuk.</div>
<div id="n2324">Tot Job alleen sprekend, bezigt Baldad toch in dit en het vorige vers het meervoud. Hieruit blijkt, dat er behalve de sprekende personen nog andere aanwezig gedacht worden (vgl. XVI 10-12, XXX 1 en volg., XXXIV 2 en 34), die hunne instemming te kennen gaven met de woorden van Job. <hi type="italic">Als vee</hi>, nl. zoo onverstandig; misschien is hier tevens een toespeling op XVI 10 en 11, waar Job in zijne beeldspraak de handelwijze zijner tegenstanders met die van wilde dieren had geteekend. Overigens zinspeelt dit vers op hetgeen Job aan de vrienden betreffende hun gemis aan wijsheid herhaaldelijk (XII 7; XIII 12; XVI 2, 3, 21; XVII 4, 10) gezegd heeft. In plaats van <hi type="italic">bemorst</hi> kan het Hebr. ook worden vertaald: ‘stompzinnig’.</div>
<div id="n2325">Volgens de meening der vrienden <hi type="italic">verderft</hi> Job zichzelven, doordat hij standvastig blijft weigeren in zijn lijden de rechtmatige straf zijner boosheid te zien. Zij achten zijn verweer tegen hunne vergeldingsleer een verzet tegen Gods onveranderlijke wet. Evengoed kon hij er tegen opkomen, dat de <hi type="italic">aarde</hi> bevolkt is of dat de <hi type="italic">rotsen</hi> onbewegelijk vaststaan.</div>
<div id="n2326">Wat Job ook moge zeggen, stellig treft den booze de straf Gods. <hi type="italic">Licht</hi> en <hi type="italic">vlam des vuurs,</hi> evenals <hi type="italic">de lamp</hi> (zie volgend vers) beteekenen in beeldspraak voorspoed en geluk.</div>
<div id="n2327">Een nieuwe beeldspraak. De booze met <hi type="italic">kracht</hi>igen tred is de booze in zijn voorspoed. Ten gevolge van <hi type="italic">zijn eigen overleg</hi>, waarvan hij alle heil verwacht, valt hij in het ongeluk. De nadere verklaring daarvan volgt in de vier volgende verzen.</div>
<div id="n2328">Door te zondigen wandelt de booze <hi type="italic">over het net</hi> van Gods wraak; vgl. Prov. V 22.</div>
<div id="n2329"><hi type="italic">De dorst</hi> kwelt het wild in den strik en evenzoo foltert het gemis van geluk den booze in zijne ellende. - Hebr.: ‘en een slagnet houdt hem vast’</div>
<div id="n2330">Bij wijze van voorbeeld worden nu allerergste verschrikkingen voor den booze (zie vorig vers) opgenoemd, en wel, volgens de Vulgaat, in den vorm van wenschen, waardoor Baldad tevens zijne gezindheid te kennen geeft jegens Job, zoo deze mocht volharden in zijne meening. In het Hebr. schijnt niet bepaald van <hi type="italic">broodsgebrek</hi> sprake te zijn. Men vertaalt: ‘Zijne kracht raakt uitgeput (letterlijk “wordt hongerig”) en het verderf staat gereed aan zijne zijde’.</div>
<div id="n2331"><hi type="italic">De dood, de eerstgeborene</hi> der zonde (Rom. V 12), ontroove hem schoonheid en kracht. Hebr.: ‘Het (nl. het verderf, zie vorige noot) eet de leden van zijne huid; zijne leden eet de eerstgeborene des doods’. Waarschijnlijk is hier op de melaatschheid van Job gedoeld, welke onder alle ziekten, de kinderen van den dood, de verschrikkelijkste is en daarom ‘eerstgeborene’ heet. Zij vreet huid en leden weg.</div>
<div id="n2332"><hi type="italic">Zijn vertrouwen</hi> is alles, waarop hij vertrouwde. Van <hi type="italic">het verderf</hi> des doods is sprake, gelijk duidelijker nog het Hebr. zegt: ‘Hij wordt gerukt uit zijne tent, zijn vertrouwen (d.i. waar hij zich veilig waande); en men leidt hem weg tot den koning der verschrikking’ als eenen gevangene des doods in het duistere doodenrijk (X 21, 22).</div>
<div id="n2333">Eerst worde zijn huis het eigendom van anderen om daarna door de straf van Sodoma verdelgd te worden. Men kan het Hebr. zoo verstaan, dat zijne tent door vreemden bewoond en op zijn akker zwavel gestrooid zal worden.</div>
<div id="n2334">De booze worde, zooals de reeds van zijne kinderen beroofde Job, uitgeroeid met <hi type="italic">wortel</hi> en <hi type="italic">oogst</hi> of tak, geheel en al, zoodat hij niemand achterlaat om zijne nagedachtenis te zegenen; zie het volgende vers.</div>
<div id="n2335">Het tegendeel van hetgeen met de braven gebeurt; vgl. Eccli. XLV1 14.</div>
<div id="n2336"><hi type="italic">Uit het licht</hi> van een voorspoedig en geëerd leven <hi type="italic">naar de duisternis</hi> van een ellendigen en eerloozen dood.</div>
<div id="n2337"><hi type="italic">Zijn dag</hi> is de dag van zijnen ondergang. - <hi type="italic">De laatsten</hi> en <hi type="italic">de eersten</hi> zijn allen, ouden en jongen. Anderen vertalen het Hebr.: ‘de westerlingen en de oosterlingen’.</div>
<div id="n2338"><hi type="italic">Tenten</hi> en <hi type="italic">plaats</hi> staat hier voor ‘het lot’.</div>
<div id="n2339">Elfde rede, bestaande uit een strophenpaar v. 2-6 en 7-12, een tusschenstrophe v. 13-16, en een tweede strophenpaar v. 17-22 en 23-28. Door verplaatsing van v. 29 tusschen v. 5 en 6 wordt de stropheering geregeld. En alle reden is er om aan te nemen dat dit vers oorspronkelijk daar gestaan heeft. Vooreerst toch geeft de grondtekst door eenige woordvormen aan, dat er een nauw verband bestaat tusschen v. 29 en v. 6. Vervolgens, zonder deze verschuiving is de gedachte van v. 6 los van de voorafgaande en volgende, terwijl bij deze verschuiving niet alleen een innige samenhang verkregen wordt, maar ook de gedachte in rijkdom wint (vgl. noot 4). Ten laatste naar den grondtekst vormt v. 28 zulk een natuurlijk en schoon slot van deze rede, dat de toevoeging van v. 29 niet alleen ondichterlijk, maar zelfs bepaald hinderlijk is (vgl. noot 21). - De inhoud der strophen wordt aangegeven boven het hoofdstuk.</div>
<div id="n2340"><hi type="italic">Tienmaal</hi>, d.i. herhaaldelijk, zie Gen. XXXI 7. Misschien wordt hier gedoeld op de tien voorafgaande reden, waarin de vrienden òf door hun eigen woorden òf door de miskenning van Job's onschuldsbetuigingen hem beschimpten.</div>
<div id="n2341"><hi type="italic">Al zou ik gedwaald hebben</hi>, al was het waar, dat ik door onbedachtzaamheid of zwakheid had gezondigd (vgl. Lev. IV 13 en noot 1), <hi type="italic">bij mij</hi> alleen <hi type="italic">zou dan mijne dwaling</hi> bekend <hi type="italic">zijn</hi>, zoodat gij ook dan (zie het volgende vers) nog geen recht zoudt hebben, <hi type="italic">u tegen mij te verheffen en mij</hi> alleen <hi type="italic">wegens mijnen smadelijken staat</hi> als een booswicht te <hi type="italic">beschuldigen.</hi> - Anderen vertalen aldus: <hi type="italic">als ik zou gedwaald hebben, dan zou mij alleen mijne dwaling raken</hi>, dan zou ik mijzelven geschaad hebben, niet u; gij hebt derhalve geen recht mij te bejegenen, alsof ik tegen u een misdrijf heb gepleegd. Naar den grondtekst kan v. 4 en 5 vertaald worden: ‘Heb ik dan werkelijk gedwaald (d.i. gezondigd), rust op mij mijne dwaling (zonde)? Kunt gij u inderdaad tegen mij verheffen en mij van mijne schanddaad overtuigen?’</div>
<div id="n2342"><hi type="italic">Niet krachtens rechtvaardig gericht</hi>, niet tot gerechte straf voor groote zonden. Ofschoon de uitlatingen van Job niet altijd onberispelijk zijn (zie de voorrede p. 4), kan hier toch van eigenlijk onrecht geen sprake zijn, daar Job herhaaldelijk Gods rechtvaardigheid huldigt (IX 2, 19; XIII 7-10) en hij zeker geen oogenblik zelfs God gelasterd heeft, zooals uit de bedoeling van het geheele Boek blijkt. - De gedachte van v. 6 staat op zichzelf, los van de voorafgaande en volgende gedachten, maar komt daarmede in nauwen samenhang, als tusschen v. 5 en 6 wordt ingevoegd v. 29 en naar Hebr. vertaald wordt: 29. ‘vreest voor het zwaard, want uw toorn is een misdrijf des zwaards (uw verwoede handelwijze tegenover mij, uwen vriend, is een misdrijf, dat de hoogste straf verdient); opdat gij moogt weten dat er een gericht (een rechtvaardige rechter) is: 6. Ziet thaus hoe God mij neergedrukt en zijn net om mij heengeslingerd heeft’. Derhalve zegt Job: houdt toch op (v. 4 en 5) mij onrecht aan te doen, uit vrees (v. 29) voor de geweldige straf, welke uwe misdaad tegen mij wacht, nu gij ziet (v. 6) hoe ontzettend God thans mij slaat voor kleine fouten (want van groote zonden kunt gij mij niet overtuigen). Zoo wordt tevens een kunstvolle overgang verkregen van de vóórstrophe tot de nàstrophe, waarin Job wederom de grootheid van zijn lijden begint uiteen te zetten.</div>
<div id="n2343">Vgl. III 23; XIII 27.</div>
<div id="n2344"><hi type="italic">Eer</hi> en <hi type="italic">kroon</hi> beteekenen alles wat Job aanzien gaf bij de menschen.</div>
<div id="n2345"><hi type="italic">Afgebroken</hi>, omvergehaald als een huis.</div>
<div id="n2346"><hi type="italic">Aldus</hi>, in grimmigen toorn ontstoken.</div>
<div id="n2347">De door God overgezonden rampen en ellenden, die mij beroofden van al mijn geluk.</div>
<div id="n2348"><hi type="italic">Met mijn eigen mond smeek ik hem</hi>, terwijl ik hem vroeger door anderen mijn bevel liet overbrengen.</div>
<div id="n2349"><hi type="italic">De kinderen van mijnen schoot</hi> zijn de kinderen mijner moeder, of mijne broeders, vgl. III 10, waar eveneens in den grondtekst ‘mijn schoot’ beteekent den schoot, die mij droeg’. <hi type="italic">Ik bid</hi> tot hen, ik moet hen ootmoedig om hulp smeeken. Hiermede strijdt niet v. 13, waar ‘broeders’ gemakkeiijk de wijdere beteekenis kan hebben van bloedverwanten. Sommigen vertalen het Hebr.: ‘mijn kwalijk-rieken [is een walg] voor de kinderen van mijn schoot’.</div>
<div id="n2350">De <hi type="italic">gekken</hi> of beter ‘kinderen’ (parvuli), zooals het Hebreeuwsche woord XXI 11 vertaald wordt. Het tweede halfvers luidt in den grondtekst: ‘sta ik op, dan beschimpen zij mij’.</div>
<div id="n2351">Hebr. met geringe tekstverandering, door Septuag. aangegeven <hi type="italic">(rakevah</hi> in plaats van <hi type="italic">davekah);</hi> ‘In mijn huid en mijn vleesch <hi type="italic">is weggeteerd mijn gebeente</hi> (ik, niets meer dan een skelet, ben weggeteerd naar huid en vleèsch), en ontkomen ben ik met de huid mijner tanden’, d.i. slechts zooveel (gezonde) huid bleef mij over als er op de tanden is, teweten volstreks niets meer; een spreekwoordelijke uitdrukking derhalve, om te beteekenen dat nagenoeg alles is weggeteerd. Volgens anderen is met ‘huid der tanden’ het tandvleesch bedoeld. - De vertaling der Vulgaat is te gelijk eene verklaring van den moeielijk verstaanbaren grondtekst.</div>
<div id="n2352"><hi type="italic">Getroffen.</hi> Vooral waar sprake is van melaatschheid, wordt de uitdrukking ‘treffen’ of ‘slaan’ gebezigd; vgl. in den grondtekst Lev. XIII 3, 25; IV Reg. XV 5.</div>
<div id="n2353"><hi type="italic">Zooals God</hi> het doet; een zwaar beproefde mag verwachten, dat men medelijden met hem heeft en niet zijn lijden nog vermeerdert. - <hi type="italic">Zich aan iemands vleesch verzadigen</hi> beteekent figuurlijk iemand allerslechtst bejegenen (Mich. III 3), vooral hem door booze en lasterlijke woorden bedroeven (Ps. XXVI 2; Gal. V 15; Dan. III 8, VI 25 in den grondtekst). Hebr.: ‘en wordt gij niet verzadigd van mijn vleesch’, houdt gij niet op mij te belasteren.</div>
<div id="n2354">Eigenlijk: <hi type="italic">wie verleene</hi> en <hi type="italic">wie geve mij dat</hi> enz.; vgl. XIV 13, noot 9. <hi type="italic">Mijne woorden</hi>, nl. die van v. 25-27, waartoe dit en het volgende vers de inleiding geven.</div>
<div id="n2355">Alleen reeds zulk een wensch zegt genoeg, dat Job niet zijn veelvuldige klachten in het algemeen, maar bepaaldelijk enkele weinige woorden op het oog heeft. - Hebr.: ‘met een ijzeren griffel en lood, voor eeuwig op een rotssteen’ enz. Anders dan de Vulgaat hier ‘en lood’ verklaart, denken sommigen aan diep ingebeitelde letters met lood gevuld; maar van zulk een gebruik in de oudheid is niets bekend. - Thans volgen de woorden, welke Job zoo belangrijk acht, dat ze een eeuwige gedachtenis verdienen.</div>
<div id="n2356">De Hebr. <hi type="italic">vau</hi>, in het begin van dit vers met <hi type="italic">want</hi> vertaald, moet worden opgevat als een aanhalingsteeken voor de woorden, die Job wil hebben opgeteekend. Naar de Vulgaat (wier lezing mogelijk wel de oorspronkelijke was) wordt reeds in dit vers met klare woorden het geloof uitgesproken in de verrijzenis des vleesches, maar nog niet zoo duidelijk in den grondtekst, zooals die tegenwoordig gelezen wordt: ‘Ik, ik weet, dat mijn losser leeft, en als laatste zal Hij zich boven het stof verheffen’. Op het toppunt van ellende, door God vervolgd, die hem thans geen recht schijnt te doen, door zijn vrienden beschouwd als een misdadiger, door allen veracht, spreekt hier Job zijn vaste overtuiging uit, dat de levende God eenmaal zijn ‘goëel’ d.i. de wreker van zijn recht (vgl. Lev. XXV noot 15; Nam. XXXV noot 5) en zijn bevrijder (vgl. Exod. VI 6, XV 13; Ps. LXXIV 2, LXXVII 16, CXVIII 154; Lament. III 58) zal wezen. Wanneer? Niet in dit leven; want alle aardsche hoop verdween (vgl. v. 10, XVII 11-16); maar ‘als laatste’, als de bevrijder en rechtverschaffer van het einde der dagen (vgl. Is. II 2: XLIV 6; Dan. X 14) zal de levende God zich verheffen ‘boven het stof’ d.i. boven het graf (vgl. VII 21; XVII 16 in den grondtekst), waarin Job vergaan tot stof nederligt.</div>
<div id="n2357">Het Hebr. is te dezer plaatse duister en geeft, evenals het voorafgaande en volgende vers, aanleiding tot verschillende verklaring. Reeds de Septuag. verstond het anders en vertaalde: v. 25. ‘Ik weet dat eeuwig is Degene, die mij in de toekomst zal bevrijden, om op aarde v. 26. op te richten (of: hij zal oprichten) mijn huid, die dit ondergaat; want van Godswege is mij dit beschikt; v. 27. daarvan ben ik mij bewust en mijn oog ziet het, en niet een ander; alles is mij volkomen geworden in mijn boezem’. Vandaar dat sommige, vooral Grieksche, Vaders, o.a. de H. Chrysostomus, bij Job geene hoop veronderstellen op de verrijzenis des vleesches en hier niets anders zien uitgesproken dan Jobs stellige verwachting, dat hij nog vóór zijnen dood door God zal bevrijd of in zijne eer hersteld worden. In denzelfden zin wordt ook thans door vele nieuweren het Hebr. verklaard en vertaald. - Anderen zien op deze plaats wel de stellige hoop van Job uitgesproken op bevrijding of eerherstel nà zijn dood, maar niet de verwachting der verrijzenis zijns lichaams. - Daarentegen is in de Latijnsche Kerk van het begin af o.a. reeds door Clemens Rom. deze plaats steeds beschouwd als een bewijs voor de verrijzenis des vleesches, geheel overeenkomstig de opvatting van den Vulgaatvertaler. En werkelijk verdient deze opvatting alleszins de voorkeur. Immers voor dit leven heeft Job reeds alle hoop opgegeven, zie XVII 13-16. De stellige verwachting van louter eerherstel nà zijn dood, zonder meer, betuigde hij reeds vroeger; zie XVI 19-22 en XVII 3, 4. Daarenboven is het moeielijk aan te nemen, dat Job dit louter eerherstel nà zijn dood, terwijl hij zelf in het doodenrijk blijft toeven (vgl. X 21, 22; XIV 22, noot 17), van zooveel gewicht acht en hem zoo hoog kan stemmen, dat hij de woorden, waarmede hij deze verwachting uitspreekt, gegrift wenscht met eenen beitel in eenen rotssteen. Blijkbaar heeft de dichter op het einde van deze rede een hoogst belangrijke uitspraak Job in den mond willen leggen. Daartoe maakte hij deze rede tot middelpunt van de tweede akt (zie Inleiding p. 8). De geheele akt bestaat uit 210 verzen en 430 versleden, waarvan dit hoofdstuk 28 verzen en 60 versleden bevat, terwijl er 91 verzen en 185 versleden voorafgaan en volgen, zoodat derhalve deze rede juist in het midden staat. Een bijzonder gewichtige gedachte mag dus verwacht worden vooral op het einde der tweede nàstrophe van deze rede, op welk einde de dichter alle aandacht heeft willen vestigen. Daartoe maakte hij een sterke tegenstelling voor het toekomstig met het tegenwoordig lot van Job door de levendigste schildering zijner ellende in de voorafgaande strophen; daartoe diende ook de aandachtwekkende ontboezeming van v. 23, 24, waarmede de hoofdgedachte van deze strophe werd ingeleid. Die hoogstbelangrijke uitspraak nu is aanwezig in V. 25-27, maar alléén naar de opvatting van de Vulgaat, volgens welke Job zijn stellige hoop uitspreekt niet alleen op eerherstel nà zijnen dood, maar ook op de verrijzenis van zijn weggeteerd lichaam, eene hoop, die reeds vroeger (XIV 7-17; bij hem opkwam, doch toen als ijdel werd afgewezen, maar thans op het hoogste van zijne ellende en strijd krachtig herleeft en in zijn binnenste wortel schiet. - Ook taalkundig is de opvatting van de Vulgaat best te verdedigen. Zonder de spraakleer eenig geweld aan te doen kan men het Hebr. aldus vertalen: ‘en daarna (of: in het laatste) zal met mijne huid dit (nl. mijn gebeente, mijn thans ellendig wegterend lichaam, vgl. v. 20) omgeven worden (het Hebr. <hi type="italic">nikephoe</hi> opgevat als niphal van <hi type="italic">nakaph),</hi> en van mijn vleesch uit (d.i. wederom met mijn vleesch omkleed) zal ik God zien’.</div>
<div id="n2358">Hebr. ‘Dien ik zal zien mij ten gunste’. Krachtig de zekerheid van zijne hoop betuigend herhaalt Job zijne verklaring en voltooit hij ze. Ja waarlijk zal hij eens, verrezen, God als zijn goëel (zie noot 18) aanschouwen met die <hi type="italic">oogen</hi>, thans bijna uitgedoofd (XVI 17; XVII 7); <hi type="italic">en niet een ander</hi> of gelijk het Hebr., meer overeenkomend met ‘mij ten gunste’ in het voorafgaande verslid, kan begrepen worden: ‘en niet als eenen vreemde’ of als eenen vijand, zooals hij God thans aanschouwt (X 17; XIII 24). <hi type="italic">Vastgelegd</hi> enz. Hebr.: ‘Mijne nieren versmelten (van verlangen) in mijn binnenste’; zie echter de volgende noot.</div>
<div id="n2359">Hoe durft gij dan, nadat ik zoo dikwijls en nu zoo krachtig mogelijk mijne onschuld betuigd heb, in uwe grievende beschuldiging volharden door <hi type="italic">den wortel</hi> of de oorzaak van mijne ellende te willen <hi type="italic">opspeuren</hi> ‘in mij’, gelijk het Hebr. zegt, nl. in mijne veronderstelde boosheid. Doch veel schooner en gespierder wordt de zin, als men den grondtekst eenigszins anders punctueert in het voorafgaande verslid <hi type="italic">(calo</hi> in plaats van <hi type="italic">caloe</hi> en <hi type="italic">coeleejti</hi> in plaats van <hi type="italic">ciljotai)</hi> en in het laatste woord van dit vers <hi type="italic">(bo</hi> in plaats van <hi type="italic">bi</hi>, zooals ook de Septuag. las): v. 27<hi type="italic">c.</hi> ‘volkomen zal ik gelukkig zijn in mijn binnenste (of: in het mij beschikte lot); v. 28. maar gij zult zeggen: Waarom hebben wij hem vervolgd en de schuld van zijn lijden opgespeurd in hem’. Een heerlijk slot van deze nastrophe! Vgl. Sap. V 1-6.</div>
<div id="n2360">Waarschuwing van Job tot de vrienden om toch op te houden met hunne lasterlijke beschuldigingen uit vrees voor Gods rechtvaardige straffen. Evenwel is dit vers na het voorafgaande, vertaald zooals hierboven, een volstrekt ondichterlijke toevoeging, terwijl het bijzonder past na v. 5, waardoor tevens de stropheering geregeld wordt. Zie noten 1 en 4.</div>
<div id="n2361">Hier volgt de twaalfde rede, waarin echter v. 11 naar zijn inhoud achter v. 5 behoort te staan: de vreugde des zondaars is kort, vroegtijdig daalt hij neder in het graf. Zoo bestaat deze rede uit een strophenpaar v. 2-5 en 11, en v. 6-10, een tusschenstrophe v. 12-16, en een tweede strophenpaar v. 17-23 en v. 24-29); waarvan de inhoud boven het hoofdstuk wordt aangegeven.</div>
<div id="n2362"><hi type="italic">Daarom</hi>, omdat Job heeft gesproken van een rechtvaardig gericht Gods, komen er vele gedachten in zijnen geest op, die hem nopen tot spreken.</div>
<div id="n2363">Hebr. ‘Ik hoor eene voor mij smadelijke terechtwijzing (nl. de bedreiging van XIX 28, 29), en (maar) de geest’ enz.; anders gezegd: ik zal met wijsheid antwoorden. Evenwel met geringe wijziging van een enkel woord, zooals dat ook door de Septuag. werd gelezen, kan de grondtekst ook zoo worden opgevat, dat in dit laatste verslid Job's onverstand verweten wordt: ‘en een geest zonder verstand antwoordt mij’.</div>
<div id="n2364"><hi type="italic">Dat weet ik.</hi> Volgens Hebr. vraagt Sophar: ‘Kent gij niet de waarheid zoo oud als er menschen op aarde wonen’ enz. Beriep Job zich op de toekomst aan het einde der tijden (XIX 25-28), Sophar wijst naar het begin der dingen en stelt tegenover Job's hoopvolle verwachting de aloude ondervinding.</div>
<div id="n2365"><hi type="italic">Zijne handen</hi>, zijn eigen werken, brengen hem verdriet en doen hem boeten voor het leed, dat hij anderen berokkende. Het Hebr. kan ook vertaald worden: ‘Zijne kinderen zullen de armen moeten vleien (ofwel met één enkele verandering van punctuatie: “Zijne kinderen zullen als armen verdrukt worden”), want uit hunne handen zal hunne kracht (datgene wat zij bezitten) ontglippen’.</div>
<div id="n2366">Nimmer, zelfs niet in den dood, verlaat de zonde en hare straf den zondaar. Zij dringt als het ware in zijn gebeente door om hem, levend en dood, te kwellen. Voor <hi type="italic">ondeugden zijner jeugd</hi> heeft het Hebr. één woord, dat òfwel ‘zijne verborgenheden’ d.i. zijne verborgen zonden òfwel ‘zijne jeugd’ kan beteekenen. Naar de laatste beteekenis kan vertaald worden: ‘Zijn gebeente is (nog) vol van zijne jeugd, en (reeds) moet het met hem gaan slapen in het stof’ d.i. vroegtijdig daalt hij ten grave. Dit vers, dat den dood des zondaars vermeldt, past niet na v. 10, waarin het lot van zijne nakomelingen wordt besproken (zie vorige noot); doch natuurlijkerwijze past het na v. 5 (zie noot 1), zooals ook voor de goede stropheering gevorderd wordt.</div>
<div id="n2367">De zonde, hier in het bijzonder (v. 15) het onrechtvaardig verkregen goed, is een vergif, dat aanvankelijk zoet smaakt. De zondaar geniet er eerst van, zooveel doenlijk, als van eene lekkernij, welke men langzaam in den mond laat smelten.</div>
<div id="n2368">Hij slikt het niet aanstonds door, maar (Hebr.): ‘houdt het terug tegen zijn gehemelte’.</div>
<div id="n2369">Naar het Hebr. volgt hier op den voorzin van v. 12 en 13 de nazin. Wel smaakt het kwaad den booze als eene lekkernij, ‘toch wordt zijne spijze veranderd in zijne ingewanden, adderengal in zijn binnenste’.</div>
<div id="n2370">Hij verliest die <hi type="italic">rijkdommen.</hi> Zij blijken ten slotte te zijn als een noodlottig vergif, dat niet voedt, maar verderft.</div>
<div id="n2371"><hi type="italic">Aan den kop van adders</hi> of het ergste vergif; beter echter naar een andere vertaling van het Hebr. ‘adderengif’. Ziedaar het loon der zonde, al smaakt zij (v. 12) in den beginne zoet: zekere en allerergste ondergang.</div>
<div id="n2372"><hi type="italic">Beken</hi> en <hi type="italic">stroomen van honing en boter</hi> zijn een zinnebeeld van overvloed en voorspoed. Zoolang de booze leeft, hebbe hij geen geluk, geen genot van het goede dezer aarde.</div>
<div id="n2373">Alvorens te sterven zal hij, om voor de menigte zijner zonden te boeten, langen tijd lijden. De toepassing op Job is gemakkelijk. - Het Hebr. heeft echter een anderen zin, nl. dat de booze het met moeite verkregene terug moet geven, zonder er vreugde van te hebben.</div>
<div id="n2374"><hi type="italic">Hij roofde het huis</hi> der armen in plaats van hen te helpen; maar de straf bleef niet uit, zie het volgende vers.</div>
<div id="n2375"><hi type="italic">Zijn buik</hi>, zijne begeerlijkheid, was nooit voldaan; en <hi type="italic">als hij had wat hij verlangde, kon hij het</hi> toch <hi type="italic">niet</hi> rustig <hi type="italic">bezitten;</hi> hij bleef onverzadigd.</div>
<div id="n2376"><hi type="italic">Van zijne spijs</hi> deelde hij niets mede aan de behoeftigen, <hi type="italic">en daarom</hi>, tot straf daarvoor enz. Hebr.: ‘Niets bleef er over voor zijne vraatzucht; daarom zal zijn goed (zijn geluk) niet dnren’, ofwel: ‘daarom zal het hem geen geluk aanbrengen’.</div>
<div id="n2377">Duidelijker zegt het Hebr.: ‘In de volheid van zijnen overvloed zal het hem bang worden’.</div>
<div id="n2378">In den vorm van een wensch wordt hier, op het einde van deze tweede vóórstrophe, gedreigd met het strafgericht Gods: <hi type="italic">O mocht</hi> God dien onverzadelijken booze verzadigen met de straffen van <hi type="italic">zijn grimmigen toorn,</hi> ze in overvloed op hem <hi type="italic">doen</hi> neer<hi type="italic">regenen</hi>, om hem te verdelgen, zooals vijanden in den <hi type="italic">oorlog</hi> verdelgd worden. Zie het volgende vers.</div>
<div id="n2379">Ja, de voorafgaande wensch wordt vervuld, God heeft dien booze ten ondergaan bestemd. Ontwijkt hij ook het eene doodsgevaar, dan valt hij toch in het andere. Vgl. voor eenzelfde, vermoedelijk spreekwoordelijke, uitdrukking Is. XXIV 18.</div>
<div id="n2380"><hi type="italic">Vliegend te voorschijn gebracht</hi> werpt hij, nl. de koperen boog, als bliksemschichten pijlen af: <hi type="italic">zij vallen op hem,</hi> den booze, <hi type="italic">de gruwelijke</hi>, d.i. de doodsangsten en doodssmarten veroorzakende pijlen. Het Hebr., naar de lezing van de Septuag., beschrijft de doorboring des boozen: ‘Het staal (de stalen punt van den pijl, die hem van voren treft) komt te voorschijn uit zijn rug, de bliksem (de schicht) uit zijn gal, doodsangsten overvallen hem’. - Vermoedelijk zinspeelt hier Sophar op Job's klachten (VI 4; XVI 13), dat de pijlen des Heeren hem treffen.</div>
<div id="n2381"><hi type="italic">Allerlei duisternis</hi> d.i. louter duisternis, niets anders dan rampen, is <hi type="italic">weggelegd voor zijne verborgenheden,</hi> is het deel van den booze tot straf voor zijn verborgen zonden. <hi type="italic">Een vuur,</hi> niet ontstoken door menschen, maar door God beschikt, zooals de bliksem (I 16), zooals in wijderen zin de melaatschheid, verslindt zijne bezittingen en hem zelven; ten slotte blijft hij alleen over, <hi type="italic">verlaten</hi> van alles en allen, en vergaat de booze, <hi type="italic">gekweld</hi> door ellende en pijnen, <hi type="italic">in zijne tent.</hi> Naar een andere verklaring kan echter het Hebr. vertaald worden: ‘Louter duisternis is hem weggeborgen tot schat; een vuur, niet ontstoken (door menschen), vreet hem op; wat overbleef in zijne tent verteert’. Wellicht bedoelt hier Sophar de eeuwige <hi type="italic">duisternis</hi> en het helsche <hi type="italic">vuur.</hi> Hel, hemel en aarde (v. 26 en 27) strijden tegen den goddelooze; een passend antwoord op de begeesterde woorden van Job, waarmede hij op het einde zijner laatste rede zijne hoop uitsprak op de eeuwige zaligheid.</div>
<div id="n2382"><hi type="italic">De hemelen</hi> en <hi type="italic">de aarde,</hi> door Job ter betuiging van zijne onschuld genoemd (XVI 19, 20), brengen zijne boosheid aan het licht door hem te straffen met alles wat zij verschrikkelijks hebben.</div>
<div id="n2383"><hi type="italic">Open</hi> enz., blootgesteld aan alle onheil zal zijn het <hi type="italic">gewas</hi>, de nakomelingschap ofwel de bezitting, <hi type="italic">van zijn huis.</hi> Hebr.: ‘Weggevoerd wordt de opbrengst van zijn huis, weggespoeld op den dag enz.’, ofwel, met geringe verandering van punctuatie gelijk de Septuag. las: ‘het verderf wentelt zijn huis voort, weggespoeld wordt (alles) op den dag enz.’.</div>
<div id="n2384">Naar het Hebr. vermoedelijk: ‘en de erfenis, hem toegewezen vanwege God’.</div>
<div id="n2385">Dit hoofdstuk bevat de dertiende rede, bestaande uit een strophenpaar v. 2-7 en v. 9, 10, 11, 8, 12, 13; een tusschenstrophe v. 14-18; en een paar dubbelstrophen v. 19-22, v. 23-26, en v. 27, 34, 28, 29 en v. 30-33. Na het treffend slot, dat v. 33 aan deze rede geeft, is v. 34 een bepaald ondichterlijke toevoeging; beter past het achter v. 27, waarmede ook de Septuag. het oorspronkelijk verbond. Ook sluit de gedachte van v. 8 beter aan die van v. 11. Voor de juiste stropheering zijn deze verschuivingen gewenscht. De inhoud der strophen wordt aangegeven boven het hoofdstuk.</div>
<div id="n2386">Hebr.: ‘en mogen dit uwe vertroostingen zijn’, nl. voor mij, d.w.z. geeft mij daardoor tenminste eenigen troost. - Voorwaar een bescheiden vraag (vgl. II 11) met toespeling op XV 11; vgl. XVI 2.</div>
<div id="n2387">Zij moeten ernstig luisteren, want wat hij te zeggen heeft betreft geen menschen, maar God, Gods handelwijze ten opzichte der boozen (vgl. Matth. V 45). Die onbegrijpelijke handelwijze van God wekt uiteraard droefheid, daar het den brave verdriet de boozen gelukkig, ongestraft te zien; vgl. Ps. LXII 2. - Hebr.: ‘Geldt mijne rede dan menschen, en waarom zou mijn geest niet kort (ongeduldig) zijn’?</div>
<div id="n2388">Bij de uiteenzetting van dat groote en (zie v. 6) vreeswekkende geheim, wat de voorspoed der boozen op aarde, en te gelijk het lijden der rechtvaardigen is. Alleen van dien voorspoed wordt echter als van een gemakkelijker aan te wijzen feit gesproken. Veel gemakkelijker toch bestaat de zekerheid, dat iemand slecht dan dat iemand waarlijk deugdzaam is.</div>
<div id="n2389">De vraag kan als een antwoord beschouwd worden op hetgeen Sophar XX 5, 8 en 15 zeide. Niet kort duurt de vreugde der goddeloozen, want zij <hi type="italic">leven,</hi> blijven in leven en (Hebr.) ‘worden oud’, en ook verliezen zij niet hunnen rijkdom.</div>
<div id="n2390">Vgl. voor de tegenovergestelde bewering V 4, XVIII 19 en XX 10. Zie noot 1.</div>
<div id="n2391">Geheel anders sprak Eliphaz XV 21.</div>
<div id="n2392">Zonder te voren door ziekten te zijn afgemarteld of de verschrikking van den naderenden dood gevoeld te hebben.</div>
<div id="n2393">Toch waren zij, wien alles naar wensch ging in dit leven, booswichten, die van Gods <hi type="italic">wegen</hi>, Gods geboden, niets wilden weten en zijne macht en goedheid (zie volgend vers) verachtten en lasterden.</div>
<div id="n2394">Job betuigt door dien voorspoed der boozen, al kan hij daaraan niet twijfelen, geenszins verlokt te zijn om hunnen <hi type="italic">raad</hi>, hunne wijze van doen, te volgen. God toch, hoe ook zijne ondankbare vijanden het tegendeel beweren, is de Opperheer, de eigenaar van alles, ook van het goede, dat zij genieten. - Letterlijk heeft het Hebr.: ‘Zie, niet in hunne hand is hun goed (voorspoed); de raad der goddeloozen is verre van mij’, wat naar de wijze der Vulgaat kan begrepen worden. Zie noot 12.</div>
<div id="n2395">De vraag veronderstelt een ontkennend antwoord in tegenspraak met de beweringen der vrienden; vgl. voor de uitblussching van <hi type="italic">de lamp</hi> des geluks XVIII 6; voor <hi type="italic">de overstrooming</hi>, Hebr.: ‘hun verderf’ (te weten het verderf, dat hun toekomt), XVIII 12 in den grondtekst; voor het <hi type="italic">toedeelen</hi> van smarten enz., Hebr.: ‘geeft Hij smarten hun ten deel in zijnen toorn’, XX 29.</div>
<div id="n2396">Beter wordt dit vers, in verband met het vorige en afhangend van ‘hoe dikwijls’, als vraag begrepen. De zin is, dat de boozen volstrekt niet dikwijls met een plotseling en volkomen verderf (vgl. XX 5, 7-9) gestraft worden. - Opmerkelijk is het, dat in dit hoofdstuk de grondtekst op verschillende plaatsen (v. 13, 16-18, 19-21, 30-33) in dubbelen zin kan worden opgevat, zóó namelijk, dat daarin de straf der zondaren als zeker wordt aangekondigd, en zóó, dat daarin hun straffeloosheid wordt betuigd. Reeds v. 16 bijv. kan, met een enkele verandering van punctuatie in het laatste woord <hi type="italic">(mennoe</hi> in plaats van <hi type="italic">menni</hi>, zooals ook de Septuag. las), aldus worden vertaald: ‘zie, is niet in hun hand hun goed (voorspoed); de gezindheid der goddeloozen is verre van Hem’, nl. van God, d.w.z.: toch bezitten de goddeloozen voorspoed, God ziet niet naar hunne gezindheid, Hij laat ze straffeloos begaan. Ontegenzeggelijk heeft Job in deze rede de bedoeling aan te toonen, dat de goddeloozen in tegenstelling met hetgeen de vrienden beweerden (dikwijls, hier op aarde) straffeloos heen leven. Maar de dichter laat hem dit doen op zulk eene wijze, dat hij Job geen woorden in den mond legt, welke vlakaf godslasterlijk klinken, en tegelijkertijd met dezelfde woorden, waarmede Job de straffeloosheid der zondaren betoont, laat doorschemeren, dat zij toch niet, vooral hiernamaals, hunne straf zullen ontgaan, vgl. v. 13 en 32. De Vulgaatvertaler schijnt deze opzettelijke dubbelzinnigheid niet te hebben opgemerkt. Meestal neemt hij den bedekten, niet bedoelden zin over, waardoor het logisch verband der rede soms verbroken en de zin dikwijls verduisterd wordt.</div>
<div id="n2397">Eene tegenwerping, die Job ontleent aan de verzekering der vrienden (XX 10, vgl. V 4), dat op de kinderen het door den vader verdiend lijden neerkomt. Het tweede verslid zegt hetzelfde als het eerste: eens, wanneer aan de kinderen vergelding geschiedt, zal de vader ondervinden, dat zijne zonde niet ongestraft blijft. In het Hebr. begint hier echter het antwoord op de tegenwerping, te weten: ‘Laat Hij hem (den booze zelf) vergelding doen, zoodat die het voele’, anders gezegd: handelt God steeds naar het gewone begrip van wedervergelding, dan moet de zondaar persoonlijk boeten, met eigen oogen (zie de twee volgende verzen) zijnen ondergang aanschouwen.</div>
<div id="n2398">De ondervinding bewijst, dat de boozen veelal voorspoed genieten en niet gestraft worden. De vrienden houden het tegendeel vol en willen het derhalve beter weten dan God, die in wijsheid zijns gelijke niet heeften allen, ook de <hi type="italic">verhevenen</hi>, de engelen (IV 18) richt.</div>
<div id="n2399">Nogmaals wordt naar de ondervinding verwezen. Zij leert, dat het levenslot der menschen, zonde en deugd buiten beschouwing gelaten, zeer verschillend is.</div>
<div id="n2400"><hi type="italic">En toch</hi> is een hinderlijke bijvoeging der Vulgaat. - <hi type="italic">Samen</hi> komen allen tot hetzelfde einde en evenmin als het leven wijst de dood aan, wie goed, wie slecht geweest is.</div>
<div id="n2401">Hebr.: ‘Zie, ik weet uwe gedachten, en dat gij tegen mij opwerpingen maakt’. Met deze woorden leidt Job een tweede opwerping der vrienden, die van v. 28, in. Zeer passend zou hier de klacht zijn van v. 34 naar den grondtekst: ‘Hoe kunt gij mij toch zoo ijdel (averechts) troosten; en uwe tegenwerpingen - 't is niets dan boosheid’. Zie noot 1.</div>
<div id="n2402"><hi type="italic">Van den vorst</hi>, van den overweldiger, of onrechtvaardige. Dat dit de bedoeling is, blijkt genoeg uit het tweede halfvers. Een tweede opwerping der vrienden (zie XX 5-11), dat het geluk der boozen geen stand houdt.</div>
<div id="n2403">Job antwoordt, dat hunne opwerping, door de reizigers, die uit verschillende streken ondervinding opdoen, weerlegd wordt. Zij zijn <hi type="italic">van dezelfde meening</hi> als Job. Hebr.: ‘Hebt gij dan de reizigers niet ondervraagd, en kent gij niet hunne bewijzen?’</div>
<div id="n2404">De reizigers verklaren, dat de boozen niet in dit leven gestraft worden, maar <hi type="italic">op den dag des verderfs</hi>, in het toekomstige leven. Meer passend in het zinsverband kan echter het Hebr. vertaald worden: ‘dat de booze gespaard wordt ten dage des ondergangs, weggeleid (uit het verderf) ten dage der gramschap’.</div>
<div id="n2405">Na ongestraft (zie vorig vers) geleefd te hebben, wordt hij, naar de beteekenis van het Hebr., plechtig ten grave gebracht, en <hi type="italic">waakt hij</hi> (Hebr.) ‘over den grafheuvel’. Misschien wordt hier een toespeling gemaakt op de gewoonte der Egyptenaren, om op de sarcophaag de beeltenis te beitelen van den overledene, zijn daden en waardigheden te vermelden, soms met bedreigingen tegen degenen, die het graf zullen schenden. Zoo blijft hij als het ware nog na den dood leven en waken, en geschiedt met den booze het tegendeel van hetgeen Baldad (XVIII 17) beweerde.</div>
<div id="n2406">Hebr.: ‘Zacht zijn hem de kluiten des dals’, te weten de aardzoden van het graf in het dal, waar hij begraven werd. Op een zelfde wijze als in het vorige vers zegt Job hier, dat de booze ook in den dood geen zichtbaar gestrafte is, maar ongestoord en rustig in zijn graf nederligt. - Het met ‘dal’ vertaalde woord ‘nachal’ kan ook ‘beek’ beteekenen, vgl. Deut. XXI noot 3. Vandaar de zeer vrije vertaling <hi type="italic">Cocytus</hi>, in de fabelleer der Grieken eene rivier in de onderwereld. Het met ‘glareae’ <hi type="italic">kiezelsteenen</hi> vertaalde woord ‘ragab’ heet echter ook XXXVIII 38 ‘glebae’, ‘kluiten’. - <hi type="italic">En achter zich</hi> enz. Zoo straffeloos ten slotte is de booze, dat zonder vreeze de geheele wereld als het ware zijn voetspoor drukt, zooals vóór hem ontelbaar velen wandelden.</div>
<div id="n2407">IJdel was hunne vertroosting, dat Job nog gelukkig kon worden, als hij zich bekeerde. Hunne redeneering betreffende voorspoed en tegenspoed in verband met deugd en zonde werd door de feiten tegengesproken. Zie echter noot 1 en 17.</div>
<div id="n2408">Veertiende rede, bestaande uit een strophenpaar v. 2-4, 10, 11, en v. 5-9, een tusschenstrophe v. 12-20, en een tweede strophenpaar v. 21-25 en 26-30. - De grondtekst van v. 11 is duister; maar door v. 10 en 11 te beschouwen als de voortzetting der vraag van v. 4 wordt de zin verduidelijkt en tevens destropheering geregeld. Ook sluit naar Hebr. v. 5 aan bij v. 11. Zie noot 3. - De inhoud der strophen staat aangegeven boven dit hoofdstuk.</div>
<div id="n2409">Vragenderwijze wordt aan Job beduid, dat de verdediging zijner onschuld het bewijs levert van zijns waanwijsheid tegenover God. Immere naar de meening der vrienden treft het lijden alleen den booze en verklaarde dus God zelf hem schuldig. - Het Hebr. heeft: ‘Verschaft een mensch voordeel aan God? voorwaar aan zich zelven verschaft de verstandige (de deugdzame) voordeel’. Volgens deze lezing schijnt de bedoeling, dat er een noodzakelijk verband is tusscheu deugd en geluk, daar zij anders haar nut zou missen. In de volgende verzen wordt dezelfde gedachte vodrtgezet.</div>
<div id="n2410">Het doet niets ter zake aan Gods zaligheid, of de mensch deugdzaam is. Bezoekt Hij nu iemand met lijden, dan kan ter verklaring daarvan nimmer Gods eigenbelang als reden worden aangewezen. Geen uitzicht op voordeel (v. 3), geen vrees voor nadeel kan Hem aanzetten den deugdzame te bedroeven. Hierin heeft Eliphaz gelijk, maar valsch is zijne gevolgtrekking (v. 5 en volgende verzen), dat derhalve ter verklaring van Job's toestand alleen gedacht moet worden aan de goddelijke gerechtigheid, welke de zonde straft. - Het Hebr. kan ook vertaald worden: ‘Zou Hij om uwe godsvrucht u straffen en met u in het gericht treden?’ waaraan v. 10 en 11, opgevat als de voortzetting van deze vraag, passen: 10. ‘Is het deswege, dat gij omringd zijt van strikken en de schrik u plotseling heeft verbijsterd, v. 11. of dat gij niet zien kunt vanwege duisternis en dat watervloeden u overstelpen’. Ironisch vraagt Eliphaz, of Job wellicht meent zooveel te moeten lijden ter belooning van zijne deugd. Natuurlijkerwijze sluit v. 5 hierbij aan: ‘Is het niet om uwe overgroote boosheid enz.?’</div>
<div id="n2411"><hi type="italic">Zonder reden</hi> wordt nader verklaard in het tweede halfvers. Zulk een onredelijk, onbarmhartig bedrijf, nl. den behoeftige het hoogst-noodzalijke op titel van pand te ontnemen, was in de Joodsche wet (Exod. XXII 26, 27) nadrukkelijk verboden.</div>
<div id="n2412">Het tegendeel van de barmhartige beoefening der gastvrijheid, die deugd der oosterlingen bij uitnemendheid, wordt hiermede aan Job ten laste gelegd.</div>
<div id="n2413">Zoo handelt gewetenloos de geweldenaar, wien macht voor recht geldt.</div>
<div id="n2414"><hi type="italic">Ledig</hi>, met ledige handen, beroofd en berooid. - <hi type="italic">De armen</hi>, de hulpmiddelen, de goederen of het vermogen; vgl. Ps. XXXVI 17. Des te misdadiger nog is die onrechtvaardige verdrukking van <hi type="italic">weduwen</hi> en <hi type="italic">weezen</hi>, daar zij juist om hunne weerloosheid bijzondere aanspraak hebben op liefderijk hulpbetoon; vgl. Exod. XXII 22-24; Deut. XXIV 17 en 19; XXVII 19. - De valschheid der aantijging blijkt genoeg uit Job's verweer XXXI 16 en volgende verzen.</div>
<div id="n2415">Rondom den zondaar zet het verderf zijne <hi type="italic">strikken</hi>, zoodat hij nooit straffeloos zondigt. Zie noot 1 en 3.</div>
<div id="n2416"><hi type="italic">Duisternis</hi> en <hi type="italic">waterstroomen</hi> zijn het zinnebeeld van verschrikkelijke rampen; vgl. Ps. XVII 17; LXVIII 2.</div>
<div id="n2417">Hiermede begint een nieuwe lastering: Job zou gemeend hebben, dat God in zijne alles overtreffende hoogheid zich niet bekommert om de dingen dezer wereld.</div>
<div id="n2418">Hebr.: ‘Houdt Hij door de duisternis heen gericht?’ Zie het volgende vers, waarin de beteekenis dezer vraag geheel duidelijk wordt.</div>
<div id="n2419">Misschien is hier gedoeld op de boozen, die door den zondvloed (zie volgend vers) omkwamen, of ook (zie v. 20) op de inwoners van Sodoma.</div>
<div id="n2420">Het tweede verslid kan uit het Hebr. vertaald worden: ‘een stroom, die zich uitstort, was hunne vastigheid’.</div>
<div id="n2421">Eene toespeling op en gedeeltelijk ook eene herhaling van XXI 14 en 15, en tegelijk (zie het vorige vers) in tegenspraak met Job, eene nadrukkelijke verzekering, dat de boozen steeds door God op aarde gestraft worden.</div>
<div id="n2422"><hi type="italic">Maar hunne meening</hi> enz. Met die woorden had Job XXI 16, naar de Vulgaat, zijn afschuw tegen de levenswijze der boozen uitgedrukt. Eliphaz herhaalt ze letterlijk (zie grondtekst), daardoor te kennen gevend, dat hij en niet Job in waarheid zoo spreken kan. - Doch evenals dààr (zie XXI noot 12) kan ook hier met dezelfde geringe verandering der punctuatie van hetzelfde laatste woord, ook hier wederom door de Septuag. aangegeven, vertaald worden: ‘en de gezindheid der goddeloozen was verre van Hem’. Zoo herhaalt hier Eliphaz Job's woorden met bittere ironie, als wilde hij zeggen: de mannen van vroegere eeuwen vergingen, een vloed vernielde hun vasten grond.... en toch (beweert gij) had God hunne huizen enz., en was hunne gezindheid verre van Hem, liet God hen straffeloos begaan.</div>
<div id="n2423">Te weten de bestraffing, welke, volgens Eliphaz, altijd ten slotte de zondaars treft.</div>
<div id="n2424">Dit zijn de woorden, waarmede de onschuldige (zie vorig vers) den spot drijft met de boozen, als hij het Godsgericht over hen beschouwt.</div>
<div id="n2425">Eliphaz denkt hier weer aan zijn nachtelijk visioen van IV 12-21, evenals XV 11-16.</div>
<div id="n2426">Hebr. met verandering van slechts één letter <hi type="italic">(tau</hi> voor <hi type="italic">beth)</hi> zooals ook de Septuag. las: ‘en gij u vernedert’, een eerste voorwaarde der bekeering. Zie volgende noot.</div>
<div id="n2427">Hiermede schijnt duurzaamheid van geluk (een bouw als op <hi type="italic">rotsgrond)</hi> en rijke overvloed <hi type="italic">(beken vol goud)</hi> beloofd. Ook in het Hebr. is dit en het volgende vers duister. Men kan echter deze verzen evenals v. 23 beschouwen als voorzinnen van v. 26, in welke de voorwaarden eener oprechte bekeering worden uitgedrukt, en dan vertalen: v. 23. ‘Indien gij u bekeert tot den Almachtige en u vernedert en de ongerechtigheid verwijdert van uwe tent, v. 24. en wegwerpt in het stof (het onrechtvaardig verkregen edelmetaal van) Beetzer en op het kiezel der beken (het onrechtvaardig verkregen goud van) Ophir, v. 25. en de Almachtige uw Beetzer en uw zilverschat zij, v. 26 dan, ja dan’ enz.</div>
<div id="n2428"><hi type="italic">Geloften</hi> worden <hi type="italic">vervuld</hi>, als de gebeden verhoord, de wenschen bevredigd zijn.</div>
<div id="n2429">De twee laatste verzen beloven nogmaals ten besluit redding en geluk onder voorwaarde van ootmoedige bekeering. Het laatste vers luidt naar het Hebr.: ‘Hij zal (zelfs) den schuldige doen. ontkomen, en ontkomen zal hij door de reinheid uwer handen’. Hier belooft Eliphaz aan Job, dat om wille van hem zelfs andere zondaars door God zullen gespaard worden, hetgeen inderdaad aan Eliphaz zelf en de andere vrienden, vgl. XLII 7 en volgende, gebeurd is. Meer zulke onbewuste voorspellingen, waarbij de dichter den vrienden hun eigen beschaming en veroordeeling in den mond legt, treffen wij aan in V 13, VIII 7, 22, IX 3, 17, XI 20. - Met deze onbewuste zelfveroordeeling, door Eliphaz, den voornaamste der vrienden uitgesproken, is het twistgeding van Job met de vrienden geëindigd en beginnen de alleenspraken; want de enkele woorden van Baldad in XXV zijn geen eigenlijke twistrede meer, doch slechts eene korte onderbreking van Job's alleenspraken. Zie Inleiding pag. 8.</div>
<div id="n2430">Hier begint het tweede hoofddeel met de vijftiende rede, welke XXIII en XXIV omvat. - Bijna algemeen wordt door de critici aangenomen, dat in den tegenwoordigen grondtekst en bij gevolg ook in de Vulgaat eenige verzen in XXIV zijn verschoven. Vs. 9 stoort aldaar het zinsverband, maar past goed achter v. 3. Vs. 18-20 passen niet in den gedachtengang van deze rede en kunnen in het geheele boek geen betere plaats vinden dan in de zeventiende rede na XXVII 13. Vs. 21 en 22 missen onderling verband. Tusschen deze verzen moet een vers zijn uitgevallen, dat den naam van God bevat, waarop het persoonlijk voornaamwoord van v. 22 terugziet. In deze leemte wordt voorzien door tusschenvoeging van v. 12, dat op zijn tegenwoordige plaats in de lucht hangt, maar tusschen v. 21 en 22 het gedachten-verband herstelt Tevens wordt door deze verplaatsingen de stropheering geregeld. - Aldus bestaat deze vijftiende rede uit een eerste strophenpaar XXIII 2-5 en 6-9, een eerste tusschen strophe XXIII 10-17, een tweede strophenpaar XXIV 1-3, 9 en 4-6 (waarin v. 5 vierledig is en voor twee verzen geldt), een tweede tusschenstrophe XXIV 7-11, en een derde strophenpaar XXIV 13-17 (waarbij de vier drieledige verzen 13-16 vijf verzen uitmaken) en XXIV 21, 12, 22-25. De inhoud der strophen wordt aangegeven boven de hoofdstukken XXIII en XXIV.</div>
<div id="n2431"><hi type="italic">Ook nu</hi>, Hebr.: ‘ook heden’, waardoor wordt aangeduid dat een nieuwe afdeeling van het gedicht begint en dat het nu volgende wordt gedacht te zijn geschied daags nadat de voorafgaande twistredenen plaats grepen. - Job begint met te betuigen, dat zijn lijden onverminderd en zijn hernieuwd gejammer volkomen gewettigd is. In plaats van <hi type="italic">de hand mijner plaag</hi> (de hand, die mij plaagt) heeft het Hebr. onverstaanbaar: ‘mijne hand’. Doch de Septuag. las: ‘zijne hand’. Dit bezittelijk voornaamwoord van den derden persoon alsmede het persoonlijk voornaamwoord van den derden persoon in het volgende vers wijzen er op, dat de naam van God is voorafgegaan. Waarschijnlijk is het woord, door de Vulgaat vertaald met ‘in amaritudine’, door verschrijving ontstaan uit een woord, dat Gods naam uitdrukt. Dan wordt de zin gemakkelijker: ‘Ook heden is vanwege den Almachtige mijn geklaag (doet de Almachtige mij klagen) en drukt zijne hand zwaar op mijn gezucht’ (drukt zijn hand zoo zwaar op mij, dat ik er van zucht).</div>
<div id="n2432">In het bewustzijn zijner onschuld (vgl. XIII noot 15), reikhalst hij naar de beslissing van den alwetenden God, die zijne vijanden beschamen, hem rechtvaardigen zal.</div>
<div id="n2433">Tegenover God in zijn goddelijke <hi type="italic">kracht</hi> en <hi type="italic">grootheid</hi> (v. 6) past slechts, bij wat er ook gebeurt, ootmoedig zwijgen: Hij doet alles wat Hij wil; vgl. IX 34 en XIII 20, 21. Wanneer echter God zich gewaardigt naar het gewone recht te handelen, dan is Job zeker van de zegepraal, dan zal blijken dat zijn lijden geen straf is voor vroegere misdaad.</div>
<div id="n2434">Naar welke hemelstreek hij zich ook wendt, - <hi type="italic">ter linkerzijde</hi> is ‘ten noorden’, <hi type="italic">ter rechterzijde</hi> is ‘ten zuiden’ - nergens laat God zich vinden om aan Job's wensch te voldoen en voor zijne onschuld getuigenis te geven.</div>
<div id="n2435">Laat God zich niet vinden, Job weet althans dat zijn reine levenswandel door God gekend wordt en dat het hem toebeschikte lijden zijne deugd nog volkomener maakte. De grondtekst geeft echter een anderen, in het zinsverband beter passenden zin: ‘Want Hij kent mijnen weg; toetste Hij mij. als goud zou ik te voorschijn komen’. Daarmede kan de reden zijn aangegeven, waarom Job zoo vurig verlangt zijne zaak voor God zelf (zie v. 3) te brengen en zoo zeker den goeden uitslag (zie v. 7) van Gods beslissing afwacht. Maar beter worden deze woorden genomen in verband met v. 13 in den zin van: ‘wel kent Hij enz.... maar’ enz. Wel kent God Job's onschuld, en liet Hij zich thans vinden om diens zaak te oordeelen, dan zou Hij zijnen dienaar onschuldig verklaren, maar, geschiedt dat eenmaal zeker op den laatsten dag (XIX 25), thans wil Hij niets anders dan hem doen lijden (vgl. v. 13 en 14).</div>
<div id="n2436">Na altijd trouw te zijn geweest aan Gods gebod (v. 11 en 12), vindt hij geen andere reden ter verklaring van zijn lijden dan den wil Gods, die <hi type="italic">eenig</hi> is, zijns gelijke niet heeft, en <hi type="italic">alles doet wat Hij wil</hi>, die (zie het volgend vers), als het Hem goeddunkt, met nog meer lijden hem treffen kan.</div>
<div id="n2437"><hi type="italic">Daarom</hi> (v. 15), omdat God thans metterdaad toont in zijn ondoorgrondelijk raadsbesluit niets anders te willen dan Job's ellende, is zijn <hi type="italic">hart</hi> in de grootste verslagenheid. Hij is <hi type="italic">vergaan</hi>, als verbijsterd en vernietigd, niet door de ellende, welke hem overstelpt, maar door de gedachte aan <hi type="italic">God, den Almachtige</hi> (v. 16), den onbegrijpelijken God. Beter echter wordt, wat de grondtekst toelaat, dit vers opgevat in vragenden zin, als redegevend van het voorafgaande verslid: ‘Want verga ik niet door de zwaarhangende duisternis, en heeft de donkerheid niet mijn gelaat overdekt?’</div>
<div id="n2438">Wel kent God de <hi type="italic">tijden</hi>, wanneer Hij goeden en boozen richt - eene ontkenning van Eliphaz' lastering XXII 13 - maar zelfs aan de braven zijn zijne dagen, zijne gerichtsdagen (Joël I 15; II Petr. III 10), onbekend. De bewering dat God steeds de goeden loonen, de boozen straffen zou hier op aarde, is valsch. Het Hebr. heeft: ‘Waarom worden door den Almachtige geen tijden (nl. om te richten) bestemd, en zien die Hem kennen (zijne vrienden) niet zijne dagen’ (waarop Hij loon naar werken uitdeelt)? In vragenden vorm wordt hier beslist ontkend, dat Gods gerechtigheid zich altijd op aarde door de bestraffing der zondaren openbaart. In tal van voorbeelden volgt de toelichting hierop.</div>
<div id="n2439">Het Hebr. spreekt in deze en de volgende verzen meer onbepaald: ‘Men verplaatst’ enz. Vgl. Deut. XIX 14. - Het in het openbaar <hi type="italic">weiden</hi> der geroofde kudden teekent de onbeschaamdheid, waarmede het onrecht gepleegd wordt.</div>
<div id="n2440">Onbarmhartig worden de weerloozen van het meest noodige beroofd; vgl. XXII 6. - Zie XXIII noot 1 en noot 8 van dit hoofdstuk.</div>
<div id="n2441">Hebr.: ‘Men dringt de armen van den weg af; altegader verbergen zich de ellendigen des lands’. Zóó plunderen en kwellen de boozen de nooddruftigen, dat dezen van angst wegkruipen voor hunne verdrukkers.</div>
<div id="n2442">Van de roovers der woestijn en van hun ongerecht bedrijf is v. 5-11 sprake. Hebr.: ‘Zie (als) woudezels in de woestijn zijn zij uitgetrokken voor hun werk’ enz. - Waarschijnlijk moet de grondtekst zóó worden begrepen, dat van hier tot v. 11 (behalve v. 9) het ellendig leven wordt beschreven der verjaagde armen, die (v. 4) van den weg werden afgedrongen.</div>
<div id="n2443">Hebr.: ‘In het open veld maaien zij deszelfs veevoeder, en den wijngaard des goddeloozen lezen zij na’, met het geringste voedsel - het veevoeder des velds en het schrale overschot in den wijngaard (Lev. XIX 10) - moeten de verjaagde armen hun leven onderhouden.</div>
<div id="n2444">Hebr. v. 7: ‘Naakt vernachten zij zonder kleeding; en zij hebben geene dekking in de koude. 8. Van den stortregen der bergen worden zij doorweekt, en bij gebrek aan schuilplaats omarmen zij de rotsen’, zij drukken zich tegen de overhangende rotsen aan, om zoo ten minste den ergsten regen te ontkomen. Sommigen denken hier aan de Horrheërs; vgl. Gen. XXXVI noot 7.</div>
<div id="n2445">Naar den inhoud behoort dit vers niet hier te staan, maar achter v. 3, vooral volgens Hebr.: ‘Zij rooven den wees van de moederborst en zij nemen pand van den arme’, of, met kleine verandering van punctuatie <hi type="italic">(ve oel</hi> in plaats van <hi type="italic">veʽal)</hi>, ‘zij nemen den zuigeling des armen tot pand’.</div>
<div id="n2446">De op den akker der rijken gelezen <hi type="italic">korenaren</hi>, vgl. Lev. XIX 9, zijn bedoeld. In het Hebr. is wederom het lot der ellendigen beschreven: ‘Naakt gaan zij daarheen zonder kleeding; en hongerig dragen zij garven’. In den dienst van onmenschelijke meesters lijden zij gebrek aan kleeding en voedsel.</div>
<div id="n2447">De <hi type="italic">stapels</hi> zijn vermoedelijk de opeengehoopte buit, waarbij de roovers zich zorgeloos nederleggen, terwijl de uitgeplunderden bij harden arbeid gebrek moeten lijden. Het Hebr. kan echter vertaald worden: ‘Tusschen de dubbelrijen (nl. van wijnranken, naar de lezing van enkele handschriften <hi type="italic">schoerotaim</hi> in plaats van het onverklaarbare <hi type="italic">schoerotaam</hi>) arbeiden zij op het midden van den dag (in de brandende middagzon): zij treden de wijnpersen en lijden dorst’. De arme verdrukten ondergaan ware tantalusplagen: zij dragen de garven en lijden honger (vgl. vorige noot), zij treden de wijnpersen en lijden dorst.</div>
<div id="n2448">Niet alleen op het land, ook in de steden oefenen de boozen hun geweld. Het laatste verslid moet verstaan worden als een uitroep: en God zou niets ongewroken laten! Wat een door de feiten telkens weersproken bewering! - Het Hebr. kan echter, met geringe wijziging der punctuatie <hi type="italic">(meetim</hi> in plaats van <hi type="italic">metim</hi>, zooals naar enkele handschriften de Syrische vertaling las) vertaald worden: ‘Van de stad uit kermen de stervenden, het bloed der verslagenen schreit (om wraak), maar God slaat geen acht op het onrecht’. Dit vers past niet juist aan bij het voorafgaande en volgende, maar wel vormt het een geleidelijken overgang van v. 21 naar 22; daarom is hier waarschijnlijk eene verschuiving aan te nemen. Zie XXIII noot 1 en noot 19 van dit hoofdstuk.</div>
<div id="n2449">Vermoedelijk wordt hier, v. 13-17, van andere booswichten gesproken, die op kenmerkende wijze voor het plegen van hun misdrijf het daglicht schuwen. Naar het Hebr. geeft het vooropstaande voornaamwoord te kennen, dat terwijl in de voorafgaande verzen het ellendig lot der verdrukte braven werd beschreven, thans daartegenover de handelwijze der boozen wordt gesteld. Zij, de boozen, zondigen in het duister (v. 13-17); de gruwzaamste misdaden plegen zij, doch ongestraft leven zij voort en sterven, rijp aan jaren, een rustigen dood (v. 21, 12, 22-25).</div>
<div id="n2450">Wanneer het nog duister is. - Van het laatste verslid is misschien de zin, dat de boozen des nachts uitgaan om te stelen.</div>
<div id="n2451"><hi type="italic">Breekt men</hi> enz. Naar Hebreeuwsch taaleigen wordt in den grondtekst verschillende malen, vooral v. 18-25, het meervoud van het werkwoord verwisseld met het enkelvoud, ofschoon toch ook van den enkelvoudsvorm de boozen (als verzamelde eenheid) het onderwerp zijn. De Vulgaat heeft deze verwisseling van getal ten koste der duidelijkheid behouden; maar onze taal leent zich daartoe niet. <hi type="italic">Zooals men over dag</hi> enz. Hebr.: ‘Over dag verstoppen zij zich’.</div>
<div id="n2452">Hebr.: ‘De dageraad is voor hen doodsschaduw, want met de verschrikkingen van de doodsschaduw (d.i. van den nacht) zijn zij gemeenzaam’. <hi type="italic">Zoo wandelen zij.... als waren zij</hi> enz. d.i. met de duisternis zijn zij zoo vertrouwd als anderen met het licht.</div>
<div id="n2453">Vss. 18-20 beschrijven de bestraffing des boozen; maar dat past niet in deze rede. Zij storen ook de goede stropheering. Daarom dient men hier eene tekstverschuiving aan te nemen en deze verzen te plaatsen in de zeventiende rede, achter XXVII 13, waar zij naar inhoud en vorm juist passen en voor de goede stropheering als tusschenstrophe onontbeerlijk zijn. Zie XXIII noot 1. - Zij, die zulk eene tekstverschuiving niet aannemen, geven de volgende verklaring: <hi type="italic">Licht is hij.... der wateren.</hi> Met die woorden, eene vraag, richt Job zich tot de vrienden: Snel, als medegesleurd door de stroomende wateren, zou de zondaar voorbijgaan en zijne straf na de misdaad ontvangen? Opdat echter uit het ontkennend antwoord, dat in de vraag zelve besloten ligt, geen valsche gevolgtrekking worde gemaakt ten nadeele van Job's deugd, verklaart hij onmiddellijk daarop, met de zondaren, al leven zij straffeloos voort, geenszins in te stemmen: <hi type="italic">Vervloekt zij</hi> enz., zijn deel zij ongeluk en geen geluk. - <hi type="italic">Wandelen langs</hi> enz. is misschien een spreekwoordelijke zegswijze ter aanduiding van voorspoed en vrede; vgl. III Reg. IV 25; Mich. IV 4; Zach. III 10; I Mach. XIV 12. Hebr.: ‘hij aanschouwe niet den weg der wijngaarden’, of met een kleine verandering van punctuatie <hi type="italic">(doreech karmaam</hi> in plaats van <hi type="italic">derech kerarmim):</hi> ‘geen wijnperstreder zie om naar zijnen wijngaard’.</div>
<div id="n2454">Allerlei kwelling foltere hem, en <hi type="italic">tot in de onderwereld</hi> begeleïde hem de straf zijner zonde. Hebr.: ‘Droogte en hitte rooven het sneeuwwater weg, (zoo verslinde) de onderwereld de zondaren’ (vgl. Ps, LXVII 3), ofwel met geringe tekstwijziging <hi type="italic">(majim veseleg</hi> in plaats van <hi type="italic">meejmeej seleg)</hi>: ‘dorheid en hitte, water en sneeuw voere weg ter onderwereld de zondaren’, alle natuurkrachten mogen medewerken tot hunnen ondergang.</div>
<div id="n2455"><hi type="italic">De barmhartigheid</hi>, Hebr. ‘de moederschoot’, zijne moeder, bloedverwanten of misschien zijn geboorteland; doch met een enkele verandering van puntctuatie <hi type="italic">(rachaam</hi> in plaats van <hi type="italic">rechem)</hi> wordt een hier passender zin verkregen: ‘hij worde een buit voor den gier, een lekkernij voor het gewormte’ enz.</div>
<div id="n2456">Al dat ongeluk (v. 18-20) verdient de booze, want door zijne geweldenarij was hij de geesel der zwakken, der kinderiooze en der weduwe (v. 21), en der sterken (v. 22), en bovendien misbruikte hij Gods lankmoedigheid (v. 23). Aldus wordt in de Vulgaat door bijvoeging van ‘enim’ <hi type="italic">immers</hi>, v. 21-23 aangepast aan v. 18-20. In het Hebr. ontbreekt de verbinding en wordt in v. 21 de zondenlijst der boozen van v. 13-17 voortgezet; niet alleen in het duister, maar ook in het openbaar plegen zij hunne geweldenarijen; v. 21 ‘Men (te weten de boozen, zie voor het enkelvoud noot 14) eet de onvruchtbare (die zonder kinderen en derhalve zonder bescherming is) op’ enz. Daarop zegt v. 22 zonder eenige verbinding, van God: ‘Hij laat de geweldenaren voortgaan in hunne macht; men (de boozen) blijft langer dan men hoopte in het leven’. Hierdoor wordt aangeduid, dat tusschen v. 21 en 22 een vers moet zijn uitgevallen, dat den overgang maakt tusschen de handelwijze der boozen en die van God, en waarin de naam van God staat uitgedrukt. Dit vers is v. 12, vgl. XXIII noot 1 en noot 11 en 16 van dit hoofdstuk.</div>
<div id="n2457"><hi type="italic">God schonk hem gelegenheid.... tot hoovaardij</hi>, een vrije vertaling van Hebr.: ‘Hij schenkt hem zekerheid en steun’. <hi type="italic">De oogen van Hem</hi> enz.; in plaats van den booze te straffen verleent God hem bescherming en gunst.</div>
<div id="n2458">Ook de dood der boozen heeft niets verschrikkelijks. <hi type="italic">Hoog staan zij</hi>, zij zijn in eer en macht tijdens hun leven; <hi type="italic">een weinig tijds en zij vallen neder</hi>, zonder de ellende eener langdurige ziekte (XXI 13) sterven zij; <hi type="italic">gelijk alles</hi>, hun dood gelijkt op dien van alle anderen; <hi type="italic">als de toppen der aren</hi>, in volle rijpheid van jaren, worden zij (Hebr.) ‘afgesneden’.</div>
<div id="n2459">Duidelijker ware de vraag gesteld: Is het niet zoo, nl. zooals ik zeide. Job tart alle logenstraffing en heeft geene vrees, dat men hem wegens zijne woorden voor Gods gericht kan beschuldigen. ‘Het laatste verslid luidt in het Hebr.: ‘en wie doet mijne rede te niet’?</div>
<div id="n2460">Zestiende rede, omvattende XXV en XXVI. Blijkbaar echter staan XXV 2-3 hier niet op hunne plaats. De pronomina van God, die er in voorkomen, worden niet voorafgegaan door een woord, waarop zij kunnen terugslaan; want de grondtekst mist den relatieven zin der Vulgaat in v. 2. Daarenboven hebben zij geen verband met v. 4. Doch een goed verband en tevens een goed begin dezer rede wordt verkregen door in hunne plaats te stellen XV 17-19, welke verzen (zie XV noot 1) in geen andere rede van Baldad dan hier een goed onderkomen kunnen vinden. - De inhoud van v. XXV 2-3 en vooral het in v. 3 voorkomende woord ‘licht’ voor ‘zon’, welk woord met bijzondere voorliefde later wordt gebezigd door Eliu, wijst er op, dat deze verzen thuis behooren in een rede van den later optredenden Eliu, waar zij ook een goede plaats kunnen vinden achter XXXV 5. - Door zulk eene verschuiving wordt tevens de stropheering goed geregeld en bestaat deze rede uit een strophenpaar XV 17-19 en XXV 4-6, een tusschenstrophe XXVI 2-4, en een tweede strophenpaar XXVI 5-9 en 10-14. Door in de laatste strophe de verzen 10 en 13 met elkaar van plaats te doen verwisselen, wordt het verband en de opeenvolging der gedachten verbeterd. - De inhoud der strophen staat aangegeven boven de hoofdstukken.</div>
<div id="n2461">Vs. 2 en 3 zijn geen antwoord op Job's slotvraag van XXIV 25, zij dragen niet het kenmerk van het begin te zijn eener rede, zij geven geen aanleiding tot het volgende vers. Wordt echter deze korte tusschenrede begonnen met XV 17-19, dan zegt Baldad te willen antwoorden op Job's uitdaging van XXIV 25. Hij wil aantoonen dat Job ongelijk heeft door nogmaals te wijzen op de vermeende godsspraak van IV 17, waarvan de waarheid bevestigd wordt door zijn eigene ervaring en door de onvervalschte wijsheid der vaderen. Vgl. VIII 8-19.</div>
<div id="n2462">Het zijn de woorden der vermeende godsspraak in de nachtelijke verschijning aan Eliphaz, zie IV 12 en volgende,</div>
<div id="n2463">Gelijk bij het zonnelicht het licht van maan en sterren verduistert, zoo is bij Gods volmaaktheid al wat volmaakt heet, onvolmaakt. Hoe dan zou voor God de vergankelijke en zwakke mensch rein, zonder zonde, zijn! Vgl. IV noot 6.</div>
<div id="n2464">Duidelijker heeft het Hebr.: ‘Hoe goed hebt gij den onmachtige geholpen, den krachteloozen arm gered’. Spottend wordt hier en in de twee volgende verzen aan Baldad verweten, dat zijne korte rede op zeer onverstandige wijze God heeft verdedigd, Hem, die macht genoeg bezit, om, wanneer Hij wilde, immer hier op aarde loon en straf naar verdiensten te geven, maar zooals Job heeft aangetoond, om welke reden dan ook, het niet doet; daarna wordt dan in v. 4 (naar den grondtekst) te verstaan gegeven, dat de aangehaalde godsspraak en zeker niet de gevolgtrekking, door de vrienden gemaakt, van God kan afkomstig zijn.</div>
<div id="n2465">Hebr.: ‘Met wien (met wiens hulp, op wiens ingeving) hebt gij (orakel-) woorden verkondigd? en wiens geest is van u uitgegaan?’ m.a.w. kan dat eene openbaring zijn, die van God komt?</div>
<div id="n2466">Om nogmaals (vgl. IX 2-10) zijne tegenstanders te doen gevoelen, dat met hunne lofprijzing van de goddelijke majesteit geenszins het bewijs geleverd is voor zijne strafwaardigheid, brengt Job nu, de korte rede van Baldad voortzettend, evenzoo hulde aan den grooten God en prijst hij eerst diens opperheerschappij in de diepte der onderwereld. - Vgl. voor <hi type="italic">de reuzen</hi>, Hebr.: ‘rephaiem’ of Raphaieten, Deut. II noot 8; maar hetzelfde woord beteekent ook, bijv. Prov. II 18 en zeker hier ter plaatse, de dooden of schimmen, de bewoners der onderwereld (zie Gen. XXXVII noot 16). Naar menschelijke zegswijze heet die onderwereld <hi type="italic">onder de wateren</hi>, onder den bodem der zee, te zijn. - Hebr.: ‘De schimmen sidderen onder het water en zijne bewoners’, of beter, met geringe wijziging der punctuatie, ‘hunne woningen’. Zij sidderen (vgl. het volgende vers) voor God, die daar als opperheerscher regeert.</div>
<div id="n2467"><hi type="italic">Het verderf</hi> is een andere naam van <hi type="italic">de onderwereld</hi>, en dat geheimvolle oord heeft voor God geene verborgenheid. Het ligt <hi type="italic">zonder dekkleed</hi>, zonder beschutting, in volkomen afhankelijkheid, <hi type="italic">vóór Hem.</hi></div>
<div id="n2468"><hi type="italic">Het noorden</hi> beteekent vooreerst de noordelijke streek van hemel of aarde, verder de hemel of aarde zelve. Hier is de aarde bedoeld, die op dichterlijke wijze als een dekkleed gespannen heet <hi type="italic">over het ledig.</hi> Dezelfde gedachte keert terug in het tweede verslid, waar de aarde heet te zijn opgehangen <hi type="italic">over</hi> of in <hi type="italic">het niet</hi>, de eindelooze ruimte. Reeds het bestaan zelf der aarde verkondigt Gods almacht.</div>
<div id="n2469"><hi type="italic">Hij grijpt vast;</hi> duidelijker: Hij bedekt (zooals het Hebr. woord door de Vulgaat III Reg. VI 10 vertaald is) <hi type="italic">het aanschijn van zijnen troon</hi>, te weten datgene, wat van zijnen hemeltroon (Is. LXVI 1) voor ons zichtbaar is, het uitspansel, wanneer Hij bijwijlen <hi type="italic">zijnen nevel</hi>, de wolken, daarover uitspreidt.</div>
<div id="n2470"><hi type="italic">Hij trekt eene grens rondom de wateren</hi> aan den gezichtseinder van de zee, waar de zon onder- en opgaat, zoodat aldaar <hi type="italic">licht en duisternis eindigen.</hi> Na het vorige vers, waarin sprake is van het uitspansel, zou deze strophe beter beginnen met v. 13, en na v. 12, dat spreekt van de zeeën, zou v. 10 beter zijn geplaatst; de opeenvolging der gedachten werd daardoor geregelder. Zie XXV noot 1.</div>
<div id="n2471">Volgens sommigen zouden bepaald de hooge bergen zijn aangewezen als <hi type="italic">de zuilen</hi>, waarop het hemelgewelf schijnt te rusten; maar meer algemeen doelt de beeldspraak vermoedelijk op de schrikwekkende beroeringen in de natuur, wanneer bijv. bij onweder en aardbeving de wereld schijnt ineen te storten en ook zóó voor Gods macht getuigenis geeft.</div>
<div id="n2472">Den grooten God betuigen ook <hi type="italic">de zeeën</hi>, <hi type="italic">door zijne kracht</hi> nu eens <hi type="italic">verzameld</hi> of naar het Hebr. ‘opgezweept’, dan weder in hunne trotschheid (Hebr.: ‘rahab’, vgl. IX noot 9) vernederd, in hunne woestheid beteugeld door zijne voorzienigheid.</div>
<div id="n2473"><hi type="italic">De hemelen</hi> werden door Gods scheppingswoord (vgl. Ps. XXXII 6) met zon, maan en sterren (Gen. I 14-19) <hi type="italic">versierd. - Door de vroede hulp</hi> enz., letterlijk: door middel zijner vroedkundige hand. Hebr.: ‘Zijne hand deed de glanzende krokodil geboren worden’. Ongetwijfeld is hiermede het sterrebeeld de Draak bedoeld, dat tusschen groote en kleine Beer met geweldige bochten zich door den Noordpoolkring wendt en om zijn schitterenden glans, als deel van het geheel, hier de geheele sterrenhemel vertegenwoordigt.</div>
<div id="n2474">Slechts <hi type="italic">een deel</hi> van Gods <hi type="italic">wegen</hi> of werken is ons bekend Wat wij daarvan kunnen weten en zeggen, is maar een <hi type="italic">druppeltje</hi> uit den oceaan van Gods heerlijkheid of, gelijk het Hebr. heeft, ‘het gefluister van een woord’. En gaat dit reeds het menschelijk begrip zoo verre te boven, hoeveel minder dan kan iemand <hi type="italic">den donder zijner grootheid</hi>, de volheid van Gods werkende almacht verdragen, of (Hebr.) ‘verstaan’.</div>
<div id="n2475">Zeventiende rede, afgerond in XXVII. Dit hoofdstuk bestaat echter slechts uit twee strophenparen, zoodat in deze rede de tusschenstrophe zou ontbreken. Doch reeds bij XXIII noot 1 (zie XXIV noot 16) werd opgemerkt, dat XXIV 18-20 in de vijftiende rede niet passen. Deze verzen nu vinden in geen andere rede van Job eene goede plaats dan hier, en als tusschenstrophe zijn ze hier onontbeerlijk. Na deze verplaatsing derhalve bestaat ook deze rede uit een strophenpaar v. 2-7 en 8-13, eene tusschenstrophe XXIV 18-20, en een tweede strophenpaar v. 14-18 en 19-23. De inhoud der strophen wordt aangegeven boven het hoofdstuk. - Voor <hi type="italic">spreuk</hi> vgl. Num. XXIII noot 4 en Prov. Inleiding blz. 9. De plechtige zegswijze <hi type="italic">zijne spreuk aanheffen</hi> heeft harer beteekenis. Job is overwinnaar en in het bewustzijn van zijne zegepraal laat hij zijn woord klinken om zijne tegenstanders, die niets meer weten in te brengen, met hun eigene theorie af te straffen.</div>
<div id="n2476"><hi type="italic">Die mijn recht</hi> enz., die mij, zonder dat ik het verdiende door zware zonden, zoo verschrikkelijk laat lijden. Vgl. hierbij XIX noot 4. Hoewel de uitdrukking zeker niet in godslasterlijken zin verklaard mag worden, is zij wel stout en heftig. Op deze en dergelijke woorden doelt de berisping, die Job later (XXXVIII 2; XL 3) ontvangt, en zijn eigen schuldbekentenis (XLII 3 en 6).</div>
<div id="n2477">De adem des levens; vgl. Gen. II 7.</div>
<div id="n2478">Zijne beschuldigers hebben ongelijk, en zoolang hij leeft, zal hij zijne onschuld blijven verdedigen.</div>
<div id="n2479">Wie mij, onschuldige, eenen zondaar lastert, zooals de vrienden doen, hij zij veeleer <hi type="italic">een goddelooze</hi> en een <hi type="italic">ongerechtige</hi> genoemd en als zoodanig behandeld.</div>
<div id="n2480"><hi type="italic">De schijnheilige</hi>, zooals de vrienden zijn, heeft niets goeds te wachten, als God <hi type="italic">met gretigheid</hi> naar gerechte vergelding hem <hi type="italic">wegrukt</hi> uit het leven en <hi type="italic">niet bevrijdt zijne ziel</hi> door hem langer gelegenheid te geven tot bekeering.</div>
<div id="n2481">Ten tijde der vergelding (zie v. 9) zal God <hi type="italic">zijn geroep</hi> om ontferming niet <hi type="italic">hooren</hi>, of liever dan zal hij uit gemis aan vertrouwen zelfs niet eens <hi type="italic">God aanroepen.</hi></div>
<div id="n2482"><hi type="italic">Met Gods hulp.</hi> Het Hebr. kan beter vertaald worden: ‘Ik zal u onderrichten, wat in Gods hand is (hoe Hij handelt met goddeloozen zooals gij zijt), wat bij den Almachtige is zal ik niet verhelen’.</div>
<div id="n2483"><hi type="italic">Ziet, gij allen weet het</hi> zelf goed genoeg, herhaaldelijk hebt gij het mij voorgehouden, zoodat ik mij van uw eigen woorden bedienen kan, maar gij spraakt nuttelooze, <hi type="italic">ijdele woorden</hi>, toen gij, <hi type="italic">zonder reden</hi> mij een goddelooze lasterend, de straffen Gods mij voorhieldt.</div>
<div id="n2484">Wat volgens de eigen theorie der vrienden hun <hi type="italic">deel</hi>, <hi type="italic">het erfdeel der geweldenaars</hi> zal zijn, gaat Job zeggen in de volgende verzen, waarbij men echter (zie noot 1) vóór v. 13 inlassche XXIV 18-20. Vgl. bij dit vers XX 29, waar Sophar bijkans dezelfde woorden bezigt.</div>
<div id="n2485"><hi type="italic">In het bederf</hi>, Hebr: ‘door den dood’, d.i. door de pest; zie Jerem. XV noot 2. - <hi type="italic">Zijne</hi> weduwen zijn die zijner kinderen en kindskinderen. Door zwaard en hongersnood en pest vergaan zijne nakomelingen en eerloos sterven zij, zoodat zelfs niet over hen gerouwklaagd wordt. Vgl. XVIII 19; XX 10.</div>
<div id="n2486">Vgl. XV 29; XX 15, 21.</div>
<div id="n2487">Zijn geluk is niet duurzaam; vgl. IV 19; VIII 14. Het verzinkt plotseling, zie de volgende verzen.</div>
<div id="n2488">De beteekenis ook van den duisteren grondtekst schijnt te zijn, dat de booze als een rijk man zich nederlegt en als bedelaar opstaat.</div>
<div id="n2489"><hi type="italic">De armoede</hi>, Hebr. ‘verschrikkingen’. - <hi type="italic">In den nacht</hi>, als hij veilig denkt te rusten, alzoo geheel onverwacht, stormt het ongeluk op hem aan.</div>
<div id="n2490"><hi type="italic">De brandende wind</hi>, Hebr. ‘de oostenwind’, zie Gen. XLI noot 4. Vgl. IV 9.</div>
<div id="n2491"><hi type="italic">Men werpt op hem</hi> met steenen en andere werptuigen, waarom de booze in wilde vlucht tracht te ontkomen <hi type="italic">uit diens hand</hi>, nl. van dengene, die naar hem werpt.</div>
<div id="n2492"><hi type="italic">Men slaat</hi> enz. nl. ter beschimping; <hi type="italic">en zijne plaats</hi>, waaruit hij met schande werd weggejaagd, verlaten <hi type="italic">ziende</hi>, drijft men den spot met hem. Vgl. XXII 19. Het Hebr. kan ook vertaald worden: ‘men fluit hem zijne plaats (woonplaats) uit’, met smaad en beschimping jaagt men hem weg.</div>
<div id="n2493">Achttiende rede, bestaande uit een strophenpaar v. 1-5 (waarbij v. 3 voor twee verzen geldt) en 6-11, een tusschenstrophe v. 12-20, en een tweede strophenpaar v. 21-24 en 25-28. De inhoud der strophen wordt aangegeven boven het hoofdstuk. - Deze rede begint in den grondtekst met het woord ‘ki’, dat meestal een verbinding aangeeft met het voorafgaande, maar hier in betrekking staat met de <hi type="italic">van</hi>, waarmede v. 12 aanvangt, en, evenals het Grieksche μεν...δε, de tegenstelling van v. 12 voorbereidt en versterkt. - <hi type="italic">Een begin zijner aderen</hi>, Hebr. ‘een uitgang’, te weten een oord, waaruit het komt, waar het gevonden wordt. De zin van het gansche vers is, dat de mensch de edele metalen weet te vinden en te bewerken.</div>
<div id="n2494"><hi type="italic">De steen</hi>, waarin het erts zich bevindt, wordt door <hi type="italic">de hitte</hi> opgelost, en zoo haalt de mensch koper uit steen.</div>
<div id="n2495">De mensch <hi type="italic">stelt eenen tijd.</hi> Hebr.: ‘maakt een einde’ <hi type="italic">aan de duisternis.</hi> De mijnwerker daalt met zijn lamp in den schoot der aarde en doorvorscht <hi type="italic">het einde van alles</hi>, de diepste diepte met haar tot dusverre in stikdonkeren nacht verborgen <hi type="italic">gesteente.</hi></div>
<div id="n2496">Voor <hi type="italic">stroom</hi> heeft het Hebr.: ‘nachal’ (vgl. Deut. XXI noot 3), dat volgens velen in het zinsverband beter met ‘mijngang’ vertaald wordt. <hi type="italic">Aardbewoners</hi>, eigenlijk: ‘het volk dat rondzwerft’ d.i. de menschen, die op de oppervlakte der aarde leven en zich bewegen. De zin van dit vers is vermoedelijk, dat de mijnwerkers ver van de andere menschen leven en zelfs voor de behoeftigen, die overal komen, ontoegankelijk zijn. De grondtekst, die duister is, wordt vertaald: ‘Men breekt eene mijngang uit ver van het bewoonde land; vergeten door den voet (zonder hunne voeten te gebruiken) hangen zij; den menschen niet gelijk, zweven zij’. Nog andere vertalingen zijn mogelijk, maar ongetwijfeld is hier sprake van het neerdalen der mijnwerkers, met behulp van touw of koord, in de mijn.</div>
<div id="n2497"><hi type="italic">Te zijner plaatse</hi>, Hebr.: ‘Wat onder haar is’. Van de aarde, waaruit het koren ontspruit, wordt het ingewand <hi type="italic">met vuur omgewoeld.</hi> Ook oudtijds bezigde men vuur in de mijnen om den harden grond te scheuren. Volgens de Hebr. lezing: ‘als vuur’, wordt de onderaardsche arbeid des mijnwerkers met de werking van het vulkanische vuur vergeleken.</div>
<div id="n2498">Op die wijze wordt de aarde omgewoeld, omdat zij in haren schoot de meest begeerlijke schatten, edelgesteenten en edele metalen, verbergt, omdat in hare steenen en kluiten <hi type="italic">saffier</hi> (Exod. XXIV 10) en <hi type="italic">goud</hi> zijn te vinden.</div>
<div id="n2499"><hi type="italic">Het pad</hi> onder de aarde is verborgen zelfs voor het gevogelte met allerscherpsten blik, voor den scherpzienden <hi type="italic">gier.</hi> Voorwaar wel scherpzinnig en veelvermogend is de mensch, die niet aarzelt zulk een pad zich te banen.</div>
<div id="n2500">Hebr.: ‘de zonen van den overmoed’, zooals het ook in de Vulgaat XLI 25 vertaald is. Bedoeld zijn de overmoedige roofdieren met hunnen koning, ‘den leeuw’, zooals het Hebr. heeft.</div>
<div id="n2501">Om zich dat onderaardsche pad naar <hi type="italic">al wat kostelijk is</hi> te banen, staat de mensch voor niets stil. - <hi type="italic">De rivieren</hi> zijn de kanalen, waarlangs het water deels afgevoerd wordt naar buiten, deels benut wordt voor het afscheiden van het kostelijk metaal uit de ruwe delfstof.</div>
<div id="n2502">Dit wijst op het zoeken naar parelen in de diepte; maar vermoedelijk bedoelt het eerste verslid in den grondtekst, dat de mijnwerker de bronnen der wateraderen weet te verstoppen. - In het tweede verslid keert de hoofdgedachte terug, te weten, dat de mensch op waarlijk verbazingwekkende wijze de verborgen schatten der aarde weet te vinden.</div>
<div id="n2503">Waartoe de mensch ook in staat is, hij kan <hi type="italic">de wijsheid</hi> en <hi type="italic">het verstand</hi> d.i. de goddelijke wijsheid, niet achterhalen. In het bijzonder worde hier gedacht aan de wijsheid van God, voor zoover zij door de genade in meerderen of minderen graad den mensch wordt medegedeeld, welke rust verschaft aan 's menschen onrustig gemoed, zijn drang naar geluk reeds hier eenige bevrediging schenkt en hem zelfs in de grootste beproevingen soms doet overvloeien van vreugde. Vgl. II Cor. VII 4 en XII 9. Zie v. 28.</div>
<div id="n2504"><hi type="italic">Haren prijs,</hi> den prijs, waarvoor zij verkregen kan worden. Beter schijnt hier de lezing der Septuagint: ‘haren weg’ d.i. den weg tot haar. Zij is voor den mensch, aan eigen krachten overgelaten, onbereikbaar. Hetzelfde zegt het tweede verslid. - <hi type="italic">Suaviter</hi>, <hi type="italic">weelderig</hi>, is eene bijvoeging der Vulgaat. Zeker zijn zij, die in genot en wellust het doel van hun leven stellen, het minst ontvankelijk voor de wijsheid, in zoover God die mededeelt.</div>
<div id="n2505"><hi type="italic">Afgrond</hi> en <hi type="italic">zee</hi>, hoeveel geheimen en schatten ze ook bevatten, kunnen ons de wijsheid niet geven, en met geene schatten ter wereld (zie v. 15-19) koopt zich de mensch die overkostelijke wijsheid.</div>
<div id="n2506"><hi type="italic">Gekleurde stoffen.</hi> Volgens anderen: gekleurde gesteenten; Hebr. vermoedelijk: ‘goud van Ofir’. - <hi type="italic">Sardonyxsteen</hi> ofwel, naar een andere vertaling der Vulgaat (Gen. II 12), onyxsteen.</div>
<div id="n2507">Het <hi type="italic">goud,</hi> waarvan, volgens den grondtekst, in deze beschrijving v. 15-19 tot viermaal gesproken wordt, verschilt telkens in waarde of gehalte, zooals uit de verschillende Hebreeuwsche namen kan worden afgeleid. - Het <hi type="italic">glas</hi> was oudtijds zeldzaam en had hooge waarde, vooral wanneer glazen schalen en bekers met gouden figuren en kleurige lijnen gesierd waren. - <hi type="italic">Gouden vaten.</hi> Mogelijk zijn in den grondtekst gouden voorwerpen, zooals kunstig bewerkte sieraden, bedoeld.</div>
<div id="n2508">In het tweede halfvers keert terug de gedachte van v. 12: van de wijsheid, als uiterst kostbare schat voorgesteld, is de mijnader geheel en al onbekend. Anders luidt echter dit vers in den grondtekst: ‘Koraal en kristal mogen (naast haar) niet genoemd worden, en het verwerven der wijsheid gaat boven parelen’.</div>
<div id="n2509"><hi type="italic">Topaas;</hi> vgl. Exod. XXVIII noot 13. De <hi type="italic">allerzuiverst gekleurde stof,</hi> Hebr.: ‘zuiver goud’. De opeenvolging der gedachten zou beter zijn, als het tweede verslid met dat van v. 16 van plaats verwisselde.</div>
<div id="n2510">Ook in de hoogte is de wijsheid niet. Noch op, noch onder, noch boven de aarde wordt die zoo begeerlijke schat gevonden.</div>
<div id="n2511">De onderwereld (zie XXVI noot 4) mag evenmin als de aarde er op roemen, dat zij de wijsheid in haren schoot verbergt. De dooden kennen haar bestaan en meer niet.</div>
<div id="n2512">In overeenstemming met het voorgaande, zie vooral v. 12 en 20, wordt hier op menschelijke wijze gezegd, dat <hi type="italic">God</hi>, en Hij alleen, de wijsheid kent en bezit; en onmiddellijk wordt in het volgend vers, ter bevestiging dier waarheid, een voor allen gemakkelijk en tastbaar bewijs gegeven.</div>
<div id="n2513">God weet alles en, zooals in de drie volgende verzen nog meer ontwikkeld wordt, als de Meester en Opperheer overziet Hij het heelal. Dat dan God de wijsheid kent en bezit, blijkt uit zijn werelbestuur.</div>
<div id="n2514"><hi type="italic">Hij, die</hi> enz. Hebr.: ‘Toen Hij’ enz.</div>
<div id="n2515">Toen God bij de schepping aan de verschillende natuurkrachten hare werking in wonderbare evenredigheid, aan het heelal zijn zoo schoone en standvastige orde schonk, toen, naar menschelijke wijze gesproken, zag <hi type="italic">Hij haar,</hi> want van eeuwigheid had God bij zich de goddelijke Wijsheid (den Logos), waarin Hij het geheele plan der schepping aanschouwde; toen <hi type="italic">verkondigde Hij haar.</hi> Hij sprak haar uit door de scheppingsdaad, want het geschapene is de uiterlijke afbeelding der innerlijke Wijsheid Gods en der in Hem levende Idee, zooals het gesproken en zinnelijk waarneembare woord de uiterlijke afbeelding is van de inwendige gedachte; toen <hi type="italic">ordende Hij haar</hi> of, zooals het Hebr. vertaald kan worden, ‘stelde Hij haar vast’ als de wet, volgens welke al het geschapene zich met noodzakelijkheid (natuurwet) of met vrijheid (zedewet) moest bewegen; toen <hi type="italic">doorgrondde Hij haar</hi>, met goddelijke alwetendheid vorschte Hij na, of de wet der wijsheid, in het geschapene vastgelegd, ook metterdaad door de schepsels werd onderhouden, inzonderheid door den mensch; zie het volgende vers, waarin het gezegde in het bijzonder op den mensch wordt toegepast. Vgl. hierbij Prov. VIII 22-31; Sap. IX 9; Eccli. XXIV 5-14, waar eveneens op menschelijke wijze de Wijsheid, de ongeschapen Wijsheid, welke God zelf is, wordt verheerlijkt.</div>
<div id="n2516"><hi type="italic">De vreeze des Heeren,</hi> welke ons gaarne, met kinderlijken zin, Gods wet doet vervullen en <hi type="italic">van het kwaad</hi> leert <hi type="italic">afwijken</hi>, is voor den mensch <hi type="italic">wijsheid</hi>, zijne wijsheid bij uitnemendheid, zijn hoogst en eenigst geluk, vgl. hierbij Ps. CX 10; Prov. I 7; Eccli. I 16. - Job erkent hier derhalve in Gods Wijsheid en bij God zijn hoogste geluk. Hij sluit zich ten nauwste aan bij God. De toeleg van satan, zie I 11 en II 5, is volkomen mislukt. Vgl. Inleiding blz. 9. 7<hi type="super">o</hi>.</div>
<div id="n2517"><hi type="italic">Wederom</hi> wordt Job, na het heerlijk loflied op de wijsheid, neergedrukt door zijn droevigen toestand en begint hij te jammeren bij de herinnering aan zijn vroeger geluk, dat hij beschrijft in deze, de negentiende rede, vervat in XXIX. Waarschijnlijk hebben ook hier eenige tekstverschuivingen plaats gehad. Vs. 8-10 behooren naar hunnen inhoud bij v. 21-25 en moeten blijkbaar geplaatst worden vóór v. 21, dat in den grondtekst den relatieven zin der Vulgaat mist en eenvoudig zegt: ‘Naar mij hoorden zij’ (nl. de vorsten en aanvoerders van v. 9 en 10) enz. Ook v. 11 staat niet in verband met de voorafgaande en volgende gedachte, doch vindt een goede plaats achter v. 20. Zoo bestaat deze rede uit een strophenpaar v. 2-7 en 12-17, eene tusschenstrophe v. 18-20, 11, en een tweede strophenpaar v. 8-10, 21, en 22-25. De korte inhoud, boven het hoofdstuk geplaatst, geeft ook den inhoud der strophen aan.</div>
<div id="n2518"><hi type="italic">Och,</hi> letterlijk: ‘Wie geve mij’; vgl. Num. XI noot 15. - Zie verder I 10.</div>
<div id="n2519"><hi type="italic">Lamp</hi> en <hi type="italic">licht</hi> zijn hier zinnebeelden van Gods gunst; vgl. XVIII noot 3, alsook Ps. IV 7; XVII 29.</div>
<div id="n2520"><hi type="italic">Mijner jongelingschap</hi>, Hebr.: ‘van mijnen herfst’. De herfst of nazomer, de tijd der vruchten, wordt hier genoemd als de beste tijd. De vertaling der Vulgaat is verklaarbaar. De herfst was de aanvang van het huishoudelijk jaar. Dan begon de zaaitijd, waarom ook de herfstregen de vroege of eerste regen (vgl. Deut. XI 14 en Lev. XXVI noot 2) genoemd werd. - <hi type="italic">Heimelijk</hi> of wel ‘in gemeenzaam verkeer’, zooals het Hebr. ook wel begrepen wordt. Hiermede is dan Gods vaderlijke bescherming uitgedrukt.</div>
<div id="n2521">Te midden van talrijke <hi type="italic">kinderen</hi> (en dienaars, zooals het Latijnsche en ook Hebreeuwsche woord kan beteekenen) in eensgezindheid en vrede den voorspoed te genieten, is zeker een groote zegen van God.</div>
<div id="n2522"><hi type="italic">In boter,</hi> beter naar den grondtekst: ‘in room’. Beide versleden bevatten een duidelijke beeldspraak, waardoor rijke overvloed wordt beteekend. Vgl. Deut. XXXIII 24; XXXII 13.</div>
<div id="n2523"><hi type="italic">Op de straat</hi> of op het plein, ter plaatse van <hi type="italic">de stadspoort</hi>, waar rechtzaken en gemeentebelangen behandeld werden (Gen. XIX noot 1), hadden de aanzienlijke raadsheeren hunnen <hi type="italic">zetel</hi> (Prov. XXXI 23). En hij was daar een rechtvaardige rechter, zie 12-17. Vgl. noot 1. - <hi type="italic">Men.... mij</hi>, Hebr.: ‘ik.... mij’ enz.</div>
<div id="n2524">Was eertijds macht en aanzien zijn deel geweest, hij had daarvan, wat ook Eliphaz (XXII 5-9) lasterde, geen misbruik gemaakt (zie v. 12-17)</div>
<div id="n2525">Zoo eigen was hem de gerechtigheid, dat die deugd als het ware zijn kleed en zijn sieraad was, zijn <hi type="italic">mantel</hi> en <hi type="italic">kroon</hi> of hoofdbedekking genoemd kon worden. - <hi type="italic">Met mijn recht,</hi> te weten met het recht, dat ik bij de stadspoort (zie v. 7) uitoefende.</div>
<div id="n2526">Zonder beeldspraak: de helper der hulpeloozen.</div>
<div id="n2527"><hi type="italic">Het geding</hi>, <hi type="italic">dat</hi> enz.. Het Hebr. kan ook vertaald worden: ‘Het geding van mij onbekenden’. Dan is de zin, dat hij ook voor vreemden een onpartijdig rechter was.</div>
<div id="n2528"><hi type="italic">De ongerechte</hi> verdrukker heet hier in beeldspraak een wild dier, dat door hem, den wreker van het recht, machteloos gemaakt en gedwongen werd <hi type="italic">de prooi,</hi> den verdrukte, los te laten.</div>
<div id="n2529">Hij had gehoopt eenmaal te sterven in zijn eigen huis, Hebr.: ‘met mijn nest’, hoog van jaren als de vogel phoenix. - <hi type="italic">Als de palmboom</hi>, Hebr.: ‘als het zand’, meermalen (zie bijv. Gen. XXII 17) beeld eener talrijke menigte. Naar een oud-Joodsche traditie zou vertaald moeten worden: ‘als de phoenix’ (en dan <hi type="italic">choel</hi> in plaats van <hi type="italic">chôl</hi> te lezen). De Vulgaat verwart den vogel ‘phoenix’ met den palm ‘phoenix’. Niet weinigen denken, dat ook de Septuagint eertijds die lezing had. Thans heeft ze echter: ‘als de tronk van den phoinix’, welk woord hier niet anders dan ‘palmboom’ beteekent, hoewel het ook de naam kan zijn van den genoemden vogel der fabelleer. Volgens de oude Egyptische sage verbrandde de vogel phoenix zich elke duizend jaar <hi type="italic">met zijn nest</hi>, om daarna uit zijn asch te verrijzen. Sommige H. Vaders denken daarom ook aan eene zinspeling op de verrijzenis des vleesches.</div>
<div id="n2530">Een dubbele beeldspraak voor groei en bloei en overvloed. Het tweede verslid kan echter uit het Hebr. vertaald worden: ‘en de dauw vernacht op mijn loof’, en dan is alleen het beeld van den boom gebezigd, die, rijkelijk van water voorzien, goed gedijt.</div>
<div id="n2531">Eene verdere ontwikkeling der gedachte van het vorige vers. De boog is het zinnebeeld van kracht en macht; vgl. Jerem. XLIX 35. - Na dit vers vindt v. 11 eene goede plaats; niet alleen prees hij zich zelven gelukkig, maar ook iedereen, die van hem hoorde of hem zag. Zie noot 1.</div>
<div id="n2532">De inhoud van v. 21 maakt de slotgedachte uit van v. 8-10, zie noot 1, en vormt tevens den geleidelijken overgang naar v. 22-25.</div>
<div id="n2533"><hi type="italic">Niets durfden zij.</hi> Hebr.: ‘Na mijn woord spraken zij niet tegen’, mijn woord was hun voldoende en gaf de gewenschte oplossing hunner moeielijk heden; <hi type="italic">het druppelde op hen neder</hi> als dauw of verkwikkende regen; vgl. Deut. XXXII 2.</div>
<div id="n2534">De gretigheid, waarmede naar zijn goeden raad werd verlangd, wordt hier beschreven. Vooral in het heete Oosten is <hi type="italic">de regen</hi> eene begeerlijke gave. <hi type="italic">De late regen</hi> is de lenteregen; vgl. Lev. XXVI noot 2. Zij <hi type="italic">openden den mond,</hi> gelijk iemand met den mond de verkwikkende regendroppels opvangt, ofwel gelijk de aarde, door de hitte gespleten, als dorstend naar den regen, den mond schijnt te openen.</div>
<div id="n2535">De blijde glimlach is <hi type="italic">het licht des aangezichts</hi> (Prov. XVI 15). De glimlach van Job scheen hun een ongeloofelijk, een te groot gunstbewijs, dat zij niet ongenoten lieten. Het Hebr. kan evenzoo begrepen worden, maar laat verschillende vertalingen toe. Doch in verband met het eerste verslid van v. 25 (naar den grondtekst) is de volgende vertaling meer waarschijnlijk: ‘Ik lachte hen toe, die moedeloos waren, en dezen deden het licht van mijn gelaat niet tanen’ d.w.z. in alle omstandigheden bleef ik in het bezit van mijn onverstoorbare kalmte en blijmoedige gerustheid.</div>
<div id="n2536"><hi type="italic">Wilde ik mij</hi> enz., Hebr.: ‘Ik koos hunnen weg’, den moedeloozen (zie vorige noot) wees ik aan, hoe zij hadden te handelen. De eerste was hij in macht, wijsheid en aanzien, de eerste ook in welwillendheid en barmhartig hulpbetoon.</div>
<div id="n2537">Twintigste rede, begrensd door XXX, waarin echter vermoedelijk v. 27 en 31 van plaats moeten verwisselen. Immers de bijna letterlijke overeenstemming der tweede versleden van v. 16 en 27 is op hun tegenwoordige plaats weinig dichterlijk; maar komt v. 27 aan het einde dezer rede te staan, dan vormen v. 16 en 27 met dezelfde slotgedachte een fijnberekende insluiting van het laatste strophenpaar dezer rede. Ook sluit v. 27 beter aan bij v. 30 dan bij v. 26: <hi type="italic">mijn huid is zwart geworden</hi>, <hi type="italic">mijn gebeente is verdord van de hitte</hi>, <hi type="italic">mijn ingewanden koken</hi> (van een vuur heeft geheel mijn lichaam te lijden); en v. 31 sluit goed aan bij v. 26: mijn geluk veranderde in ongeluk, daarom is mijn vreugdelied veranderd in geween. Aldus bestaat deze rede uit een eerste paar strophen v. 1-5 (waarbij v. 1 voor twee verzen geldt) en v. 6-11, een tusschenstrophe v. 12-15, en een tweede paar strophen, welke dubbelstrophen zijn, v. 16-19, v. 20-23, en v. 24-26, 31, v. 28-30, 27. De inhoud der strophen wordt aangegeven in den korten inhoud, boven het hoofdstuk geplaatst. - Van de hoogste eer kwam Job tot de ergste oneer. Hij wordt bespot zelfs door <hi type="italic">jongeren in leeftijd,</hi> of, gelijk het Hebr. meer algemeen kan begrepen worden, ‘door lieden die beneden hem staan’, door menschen, <hi type="italic">wier vaders</hi> reeds tot de geringste diensten ongeschikt waren en daarom door hem weleer onwaardig gerekend werden om zelfs het werk zijner herdershonden te doen. Zij zijn, gelijk uit hunne beschrijving (v. 1-8) blijkt, een verachtelijk en veracht gespuis en des te smadelijker is dus hun smaad voor Job.</div>
<div id="n2538">Die spotters zijn een ras zonder kracht en zonder eer, het leven niet waardig.</div>
<div id="n2539">Hoe dit te verstaan is, dat zij (Hebr.) ‘de woestijn beknabbelen’, zegt het volgende vers.</div>
<div id="n2540">Van een voedsel, dat haast geen menschelijk voedsel is, wordt gesproken ook in den grondtekst, maar een weinig anders. Deze heeft: ‘Zij plukken de zeeporselein (een ziltig kruid, gelijk ook het Hebr. woord aanduidt), die op struiken groeit, en wortel van bremstruiken’ enz. Vgl. voor ‘brem’, Hebr. ‘rotem’ Num. XXXIII noot 13.</div>
<div id="n2541">Zoo armzalig zijn zij, dat zij dat karige voedsel bij anderen weghalen en <hi type="italic">schreeuwend,</hi> met dierlijke gretigheid, er op aanvallen. Het Hebr. heeft een anderen zin: ‘Uit het midden (der samenleving) worden zij weggejaagd; men roept hen na als dieven’. Geheel de beschrijving, zie ook de volgende verzen, doet denken aan zwervers en uitgeworpenen buiten de maatschappij, die nu hier dan daar in holen en spelonken wonen. Vgl. XXIV noot 7.</div>
<div id="n2542"><hi type="italic">In waterlooze beken;</hi> vgl. Deut. XXI noot 3. Anderen vertalen het Hebr.: ‘in de verschrikking der beken’, d.i. aan de steile en woeste oevers der bergbeken, nl. <hi type="italic">in aardholen</hi> en (Hebr.) ‘rotsspleten’ is hunne woning.</div>
<div id="n2543">Hebr.: ‘tusschen struiken balken zij; onder netels boeleeren zij’.</div>
<div id="n2544">Hebr.: ‘Zonen van dwazen, ja zonen zonder naam; zij zijn weggejaagd uit het land’; vgl. noot 5.</div>
<div id="n2545">Men kwelt mij naar hartelust, machteloos als ik ben gemaakt om mij te weren. Hebr.: ‘Men heeft mijn koord losgemaakt’ (mij van kracht en aanzien beroofd), ofwel, gelijk Vulgaat en Septuag. las: ‘men heeft zijn teugel laten schieten en mij vernederd, en zij hebben voor mijn aangezicht den toom laten vallen’, m.a.w. schaamteloos durven zij mij kwellen. Volgens een andere vertaling: ‘Hij heeft zijn koord’ enz., waarmede bedoeld kan zijn, dat God den teugel vierde, welke tot hiertoe Job's vijanden in bedwang hield.</div>
<div id="n2546"><hi type="italic">Van het opkomend volk</hi> is eene overzetting van <hi type="italic">Orientis,</hi> welke hierop steunt, dat het Hebr. woord volgens velen ‘jong gebroed’ beteekent. De lezing der Vulgaat blijft echter, hoe men ook vertale, onzeker en duister. Duidelijker zegt de grondtekst: ‘Ter rechterzijde rijst een gebroed op (volgens anderen: “rijzen zij onbeschaamd op”); zij stooten mijne voeten weg en banen tegen mij hunne onheilspaden’. - ‘Ter rechterzijde oprijzen’ beteekent vermoedelijk (vgl. Ps. CVIII 6; Zach. III 1): ‘aanklagen’; doch waarschijnlijk is deze onbegrijpelijke lezing ontstaan door tekstverbastering en is de oorspronkelijke lezing eenvoudig geweest: ‘tegen mij’. Het ‘gebroed’, waarvan hier sprake is, beteekent, zooals ook de Vulgaat het verklaart, een menigte van rampen. Job wordt door het gebroed als een booswicht tentoongesteld, als op den grond neergesmakt en met het ergste bedreigd.</div>
<div id="n2547">Een nieuwe beeldspraak om de ellende uit te drukken, welke hem, omringd door zulk een gepeupel of bestormd door zoovele rampen (zie het volgende vers), is overkomen. - Hebr.: ‘Zij vernielden mijnen weg, ijverden voor mijn ondergang; zij hebben geen helper’. De laatste woorden worden door sommigen in dien zin verklaard, dat de pijnigers waarlijk geen hulp bij hun werk noodig hebben. Met verandering echter van slechts één letter (sajin in zade) krijgt men den beteren zin: ‘niemand hield hen tegen’.</div>
<div id="n2548">Als krijgslieden, die door de gemaakte bres in de bestormde stad dringen, zoo vallen zij met groote woede op hem, den ellendige, aan.</div>
<div id="n2549">Hebr.: ‘Verschrikkingen hebben zich tegen mij gekeerd; zij drijven als de wind mijn luister weg’ enz. Door zijn ijzingwekkend ongeluk, vooral door zijn schrikkelijke ziekte is Job geheel ontluisterd of werd hem vanwege God zijn <hi type="italic">verlangen,</hi> al wat zijn lust en vreugde was, ontnomen, zoodat wel waarlijk zijn geluk ijdel was, vergankelijk <hi type="italic">als een wolk</hi>, die verdwijnt.</div>
<div id="n2550">Mijne knagende pijnen.</div>
<div id="n2551"><hi type="italic">Mijn kleed</hi> is het lichaam, dat aan de ziel tot kleed strekt. - De pijnen zijn van hem onafscheidelijk, zooals <hi type="italic">de borst van het onderkleed</hi> nauw aan het lijf sluit. - In het Hebr. schijnt de zin, dat het geweldig lijden hem tot een kleed is geworden en hem nauw omsluit als een onderkleed.</div>
<div id="n2552">Een heftige klacht. God handelt in zijn onnaspeurlijke wijsheid met Job, gelijk een <hi type="italic">wreed</hi> mensch, die zonder erbarmen blijft bij het gejammer van den onschuldige en hem in zijne ellende zelfs nog pijnigt.</div>
<div id="n2553">Zooals iemand, om een voorwerp te verbrijzelen, het eerst in de hoogte heft, zoo deed God; Hij deed hem (Hebr.) ‘op den wind rijden’ en smakte hem neer.</div>
<div id="n2554">Hebr.: ‘en aan het huis van verzameling’.</div>
<div id="n2555">Het vooruitzicht van den dood en van de rust des doods is wederom (vgl. III 13-19; XVII 16) zijn eenige troost. Ten minste naar <hi type="italic">hunne vernietiging</hi>, naar hen, wier menschelijk bestaan in den dood vernietigd is, <hi type="italic">strekt</hi> God <hi type="italic">de hand niet uit</hi> ter tuchtiging; en aan de gestorvenen geeft Hij <hi type="italic">redding</hi>, verlossing van de ellende dezer aarde. - Het Latijn kan ook op zulk eene wijze begrepen worden, dat daarin de hoop op de verrijzenis wordt uitgedrukt, maar deze past hier niet in het zinsverband. Het zeer duistere Hebr. beteekent misschien: ‘Ten minste strekt Hij naar den grafheuvel de hand niet uit; of is er, nadat Hij ten ondergang bracht, bij hen gejammer?’ m.a.w. in den dood is er geen gejammer meer. Zie echter de volgende noot.</div>
<div id="n2556">Zijne ellende wederom gedenkend, begrijpt hij niet, waarom hij zoo onmeedoogend (v. 21) getuchtigd wordt, en beduidt hij te gelijk nogmaals (zie het volgende vers) aan zijne vrienden, hoe verkeerd hunne meening is. - Ofschoon op deze wijze de zin van v. 24-25 niet zonder eenige gezochtheid kan verklaard worden, blijft toch het redeverband naar de Vulgaat en volgens de tegenwoordige punctuatie van den grondtekst gebrekkig en de beteekenis vooral van v. 24 onduidelijk. Doch met geringe verandering der punctuatie in het tweede verslid van v. 24 kan men een veel duidelijker en in het redeverband veel passender zin uit den grondtekst verkrijgen: v. 24. ‘Steekt men niet bij eenen val de hand uit, en schreeuwt men niet bij een ongeluk? v. 25. Zou ik dan niet weenen over den harden dag, en zou mijne ziel dan geene droefheid hebben over den armzalige’. Die armzalige ben ik zelf, want v. 26. ‘Ik hoopte op het goede en het kwade overkwam mij’ enz. Geen wonder dan, dat ik bitter weeklaag, of zooals v. 31 (zie noot 1) het uitdrukt: ‘mijn citer is geworden tot rouwklacht’ enz. Geen wonder, dat ik (v. 28, 29) treur en als jakhalzen en struisvogels een akelig gehuil laat hooren; want (v. 30 en 27) door een vreeselijk vuur, nl. mijner ziekte, word ik gefolterd.</div>
<div id="n2557">Wegens de folterende hitte zijner ziekte. - Beter wordt v. 27 op het einde der rede in de plaats van v. 31 en dat vers hier gelezen. Zie noot 1.</div>
<div id="n2558">Zoolang hij alleen was, droeg hij gelaten zijne smarten, maar omringd door een onbarmhartig en lasterend volk kan hij zijn leed niet meer verzwijgen. Het Hebr. kan vertaald worden: ‘Treurend sleepte ik mij voort zonder zonnelicht (in den nacht van hetongeluk; maar nu) sta ik op, in het openbaar schreeuw ik het uit’, te weten als iemand, die zijn leed niet langer verkroppen kan. Een andere vertaling: ‘Zwart ging ik daarheen, maar niet door de zon’ (doch van ellende en ziekte zwart geworden), geeft hier geen zin.</div>
<div id="n2559">Gelijk (Hebr.) ‘de jakhalzen’ en <hi type="italic">struisvogels</hi> laat ik een akelig geschreeuw hooren. Vgl. Mich. I noot 9.</div>
<div id="n2560">Zie noot 1, 20 en 21.</div>
<div id="n2561">Een en twintigste rede, begrensd door XXXI, waarin vermoedelijk eenige tekstverschuivingen zijn aan te nemen. Blijkbaar toch vormen v. 35-37 het slot der geheele rede. De daarachter volgende v. 38-40 handelen over plichten jegens ondergeschikten, evenals v. 13-15, waarachter zij dan ook waarschijnlijk behooren geplaatst te worden. Verder zou men verwachten, dat de lijst der verschillende plichten met v. 26-28, als de bekroning der geheele wet, werd afgesloten. De daaropvolgende v. 29-32 vinden een goede plaats achter de verschoven v. 38-40, waar zij in een passende omgeving komen te staan. Ten laatste schijnen ook v. 19-20 vóór v. 16-18 geplaatst te moeten worden; want v. 21 sluit onmiddellijk aan bij v. 17-18, waarin evenals in v. 21 sprake is van den wees. Door deze verschuivingen wordt een geleidelijke voortgang der gedachten verkregen en tevens de stropheering geregeld, en zoo bestaat deze rede uit een eerste strophenpaar v. 1-4 en v. 5-8, eene eerste tusschenstrophe v. 9-12, een tweede strophenpaar v. 13-15 en v. 38 40, een tweede tusschenstrophe v. 29-32, een derde strophenpaar v. 19, 20, 16-18 en v. 21-25, een derde tusschenstrophe v. 26-28, en een vierde stropenpaar v. 33-34 (welk laatste vers voor twee verzen geldt) en v. 35-37. De inhoud der strophen wordt aangegeven in den korten inhoud boven het hoofdstuk. - Als laatste poging om te bewijzen, dat Job's voorbeeldeloos ongeluk geen straf kan zijn voor vroegere zonden, legt hij openlijk belijdenis af van zijn vroeger deugdzaam leven, God smeekend daartegenover zijn bezwaren in te brengen. Geen ijdele zelfverheffing derhalve, maar krachtige zelfverdediging is het doel dezer rede, welke echter evenmin als al de vroegere het raadsel van het menschelijk lijden weet op te lossen. - In het Hebr. luidt het tweede verslid: ‘en hoe zou ik naar eene maagd gezien hebben’, nl. om haar op onzuivere wijze te begeeren; vgl. Eccli. IX 5. Zoo bezat dus Job die voorzichtigheid, welke naar Prov. V 2 een eerste kenmerk is der ware wijsheid en beoefende hij, met zijne huisvrouw tevreden, die heiligheid van zeden, welke in de volmaakte wet van Christus (Matth. V 28) is voorgeschreven.</div>
<div id="n2562">De zin schijnt te zijn: Hoe zou ik immers, zonder die reinheid, God kunnen dienen en toebehooren. Zooals echter uit den grondtekst blijkt, vgl. ook hierbij XX 29 en XXVII 13, is hier een andere gedachte uitgedrukt, welke in de twee volgende verzen verder wordt uitgewerkt. Job wijst ter verklaring van zijn voorzichtig gedrag op de vreeze Gods. Hij werd van het kwaad afgehouden door de gedachte aan <hi type="italic">het deel</hi>, dat hem, zoo hij zondigde, zou worden toegewezen door God in zijn hoogen hemel, die van daar alles gadeslaat en die alle kwaad verfoeit.</div>
<div id="n2563">Hebr.. ‘verwerping’ of ‘perditio’, ‘ondergang’, zooals het Abd. v. 12 vertaald werd.</div>
<div id="n2564">God kent en oordeelt 's menschen <hi type="italic">wegen,</hi> het gansche leven en <hi type="italic">al</hi> zijne <hi type="italic">schreden</hi>, elk deel van dat leven, ook het kleinste; vgl. Prov. V 21. De bewering van Eliphaz XXII 13 was dus grove laster.</div>
<div id="n2565"><hi type="italic">IJdelheid</hi> is hier leugen en valschheid; vgl. Ps. XXV 4.</div>
<div id="n2566">Eene tusschenrede, waarin met gerustheid een beroep op Gods oordeel (vgl. VI 2) gedaan wordt. - <hi type="italic">Eenvoud</hi>, Hebr.: ‘onberispelijkheid’; vgl. I noot 2.</div>
<div id="n2567">Elke zonde is <hi type="italic">afwijking van den</hi> rechten, door God voorgeschreven, <hi type="italic">weg.</hi> Bij alle vrijwillige booze begeerlijkheid <hi type="italic">gaat het hart de oogen achterna</hi> (vgl. Num. XV 39) en iedere overtreding der wet kan in beeldspraak <hi type="italic">eene vlek</hi> enz. heeten. Bepaaldelijk is hier echter, vgl. v. 5, zonde van bedrog en onrechtvaardigheid bedoeld en wordt tevens, wat wel opmerkelijk is, ook de booze begeerlijkheid des harten als strafschuldige zonde aangewezen.</div>
<div id="n2568">Hebr.: ‘wat van mij uitspruit’, waarom sommigen vertalen: ‘wat ik geplant heb’. Dat Job niets meer bezat, doet weinig ter zake. Hij wil met de verwensching zijnen haat tegen het kwaad openbaren en te kennen geven dat de onrechtvaardige die straf verdient.</div>
<div id="n2569">Vgl. II Reg. XII 11, waar die allerergste oneer als straf voor de echtbreuk aan koning David wordt aangekondigd.</div>
<div id="n2570"><hi type="italic">Een gruwel.</hi> Het hier gebezigde Hebreeuwsche woord is hetzelfde, waarmede God in de Wet (Lev. XVIII 17; XIX 29; XX 14) de allerergste zonden des vleesches brandmerkt. - <hi type="italic">Eene allergrootste ongerechtigheid.</hi> Hebr.: ‘eene misdaad voor rechters’ (te boeten). Naar goddelijke en menschelijke wetten vordert derhalve de echtbreuk allerzwaarste bestraffing.</div>
<div id="n2571"><hi type="italic">Een vuur;</hi> vgl. Prov. VI 27-32; Eccli. IX 11. <hi type="italic">Tot verderf toe</hi>, tot volkomen ondergang in de onderwereld; vgl. XXVI noot 4. Zie ook Prov. VII 13-23. <hi type="italic">Alle uitspruitsels</hi> enz., Hebr.: ‘al mijne voortbrengselen zou ontwortelen’. De echtbreuk verderft voor den echtbreker alles: geld en goed, eer en leven. heden en toekomst.</div>
<div id="n2572">Van een verschijnen voor het openbaar gericht is in den grondtekst geen sprake, maar Job ontkent aan zijne onderhoorigen ooit hun recht geweigerd te hebben, wanneer zij klachten tegen hen hadden. Zoo handelde hij wederom, zie de twee volg. verzen, uit vrees voor God. - De nazin blijft onuitgesproken, en heeft hier, evenals in de soortgelijke verzen 16, 17, enz., <hi type="italic">indien</hi>, als begin van het verkorte eedsformulier (vgl. Ps. LXXXVIII noot 22), de beteekenis van ‘voorzeker niet’.</div>
<div id="n2573">Werd bij de heidenen de slaaf veelal niet als een persoon aangezien, maar als een zaak geminacht, Job deed anders. Hij wist, dat God het recht handhaaft ook van de minderen, die immers, zie volgend vers, evengoed als de overheden, zijne schepselen, zijne kinderen zijn.</div>
<div id="n2574">Hebr.: ‘ons’. - Terwijl de veelgoderij de menschen in wezens van hoogere en lagere soort verdeelt, is er, gelijk hier blijkt, tusschen de vereering van den éénen, waren God en de eerbiediging der menschelijke waardigheid ook in de minderen een noodzakelijk verband. Vgl. ook Exod. XX 10; XXI 2, 7, 8, 20, 26; Deut XVI 11; Sap. VI 6. - Na v. 15 leze men v. 38-40 en daarna v. 29-32. Zie noot 1 en den korten inhoud, boven het hoofdstuk geplaatst.</div>
<div id="n2575">Van teleurstelling, wijl de gevraagde hulp haar geweigerd of niet spoedig genoeg (Prov. III 28) verleend werd. Vóór v. 16 leze men v. 19 en 20. Zie noot 1.</div>
<div id="n2576">Eene toespeling op het ongegronde verwijt van Sophar XX 19. Job handelde gelijk Tobias aan zijnen zoon voorschreef; vgl. Tob. IV 7.</div>
<div id="n2577">Van kindsbeen af. Dezelfde redekunstige figuur der overdrijving komt ook voor Ps. LVII 4; Eccli. I 16. Zooals het Hebr. gewoonlijk begrepen wordt, verklaart Job van zijne jeugd af een vader voor den wees, van den schoot zijner moeder een leidsman der weduwe geweest te zijn.</div>
<div id="n2578"><hi type="italic">Zelfs</hi> staat niet in den grondtekst, maar: ‘als’ of ‘omdat ik zag’ enz. - Nooit deed Job den zwakke zijne overmacht gevoelen, al kon bij het straffeloos doen. <hi type="italic">In de poort,</hi> vgl. XXIX noot 7.</div>
<div id="n2579">De verwensching vordert eene straf in overeenstemming met de onmiddellijk voorafgaande schuld.</div>
<div id="n2580">De Vulgaat vertaalt hier omschrijvend. Hebr.: ‘Want verschrikking was voor mij het verderf Gods (het verderf, waarmede hij den zondaar straft) en tegen zijne hoogheid vermag ik niets’.</div>
<div id="n2581">Ook geene te groote gehechtheid aan het aardsche goed, welke met de barmhartige naastenliefde onbestaanbaar is, heeft Job zich te verwijten. Vgl. Eccli. XXXI 8; I Tim. VI 17.</div>
<div id="n2582">Job doelt, gelijk uit de twee volgende verzen duidelijk blijkt, op de afgodische vereering van <hi type="italic">de zon</hi> en <hi type="italic">de maan;</hi> vgl. Deut. IV 19; Sap. XIII 2.</div>
<div id="n2583">Hebr.: ‘en (zoodat) mijn hart heimelijk verleid werd’ enz. - Een kushand aan de zon of de maan toewerpen was teeken van huldiging, zooals de kus het was bij bereikbare zaken of personen; vgl. I Reg. X 1; III Reg. XIX 18.</div>
<div id="n2584">Hebr.: ‘Ook dat is eene misdaad voor rechters’ (te boeten), nl. evenals de echtbreuk; vgl. v. 11. - Zoo had hij dan ook God niet verloochend, waartoe volgens Prov. XXX 9 rijkdom den mensch kan verleiden. Vs. 26-28 hebben wij te beschouwen als de samenvatting en de bekroning der geheele lijst van verplichtingen. Zie noot 1.</div>
<div id="n2585">Zoo handelde dan Job ook naar het voorschrift van den wijze (Prov. XXIV 17; XXV 21), vervulde hij de wet Gods (Exod. XXIII 4 en 5; Lev. XIX 18) ook ten opzichte der vijanden, en was hij evenmin als andere heiligen van het Oude Verbond (Gen. XLV 4; I Reg. XXIV 7) geheel vreemd aan die liefde voor hen, welke in de volmaakte Wet (Matth. V 44) is voorgeschreven.</div>
<div id="n2586">Sommigen, zooals de H.H. Chrysostomus en Gregorius, verklaren deze woorden van de groote liefde, welke Job's huisgenooten hem toedroegen, zoodat zij hem als het ware in hun binnenste wilden dragen; en zoo begrepen, kan zeker dit vers worden toegepast op het vurig verlangen naar de H. Communie. Tegen deze verklaring strijdt echter al aanstonds, dat de zegswijze ‘iemands vleesch eten’, als beeldspraak, in de Semitische talen nimmer gebezigd wordt om groote liefde, maar integendeel om felle vijandschap te beteekenen. Ook geeft de grondtekst, zooals deze door de meesten begrepen wordt, een anderen zin. De tentgenooten prijzen er Job's gastvrijheid: ‘Is er iemand, die van zijn vleesch (van zijne vleeschspijzen) onverzadigd bleef’; waarmede ook het volgende vers overeenstemt. - Wat de Latijnsche vertaling bedoelt, is moeilijk te zeggen. Het best wordt nog het woord der tentgenooten in verband met de vorige verzen genomen als een verwensching tegen Job's vijand, dien zij, vol liefde voor hun zachtmoedigen meester, wel willen verscheuren of verslinden. De grondtekst verdient hier echter de voorkeur.</div>
<div id="n2587">Hebr.: ‘overnachtte’. Vgl. Gen. XIX 2; Jud. XIX 20.</div>
<div id="n2588"><hi type="italic">Als een mensch,</hi> d.i. gelijk menschelijk is, kan ook naar het Hebr. vertaald worden: ‘gelijk Adam’, die immers het eerst zijne zonde ontveinsde. Job verklaart hier ten slotte geen huichelaar te zijn, die in het geheim zondigde en zijne zonden verborgen houdt uit vrees (zie het volgende vers) voor de versmading der menschen. Zie echter de volgende noot.</div>
<div id="n2589">Hij was niet bevreesd voor het ongunstig oordeel der menigte of der verwanten. Veeleer droeg hij dat <hi type="italic">zwijgend,</hi> wanneer het hem trof, en <hi type="italic">ging niet</hi> eens, om het te ontwijken, <hi type="italic">de deur uit.</hi> - Naar eene geheel andere vertaling van het Hebr. spreekt Job, voor het geval dat zijne betuiging van v. 33 niet waar mocht zijn, eene verwensching uit in v. 34: ‘Ja, dan zal ik de menigte grootelijks moeten vreezen, de verachting der geslachten zal mij verschrikken, ik zal verstommen en mijn deur niet (durven) uitgaan’, waarbij de Syrische vertaling nog een ander verslid toevoegt: ‘en de gramschap van God zal mij vernederen’.</div>
<div id="n2590">Zeker van zijne onschuld, smeekt Job, dat God zelf zijn <hi type="italic">toehoorder</hi> moge zijn, moge luisteren naar zijnen wensch door hem bekend te maken, wat Hij tegen hem heeft en aldus de akte van beschuldiging, <hi type="italic">het bezwaarschrift</hi> tegen hem <hi type="italic">op te stellen.</hi> Vgl. X 2; XIII 3, 18. In plaats van <hi type="italic">mocht luisteren naar mijnen wensch</hi> heeft krachtiger het Hebr.: ‘Ziehier mijne handteekening; de Almachtige antwoorde mij; en (hadde ik) het geschrift, dat mijne tegenpartij heeft geschreven’. Zijne zelfverdediging, als het ware met zijne handteekening betuigd, is ten einde; met jubelend vertrouwen (zie de twee volgende verzen) smeekt hij nu Gods eindoordeel af.</div>
<div id="n2591">Die akte van beschuldiging, door God jegens hem opgesteld, zal hem geene schade doen, maar integendeel tot zijne verheerlijking strekken. Daarom wil hij die op de papyrusrol geschreven aanklacht als een eereteeken (Is. IX 6; XXII 22) <hi type="italic">op den schouder</hi> openlijk <hi type="italic">dragen</hi> en als <hi type="italic">eene kroon zich om</hi> het hoofd <hi type="italic">binden.</hi></div>
<div id="n2592">Verre van de aanklacht te verduisteren zal hij ze, en in verband met elke zijner handelingen, openlijk verkondigen en ze aan iedereen als <hi type="italic">aan een vorst</hi>, die gerechtelijk beslist, <hi type="italic">aanbieden.</hi> - Hebr.: ‘Het getal mijner schreden (mijne schreden, één voor één, of mijn ganschen levenswandel) zal ik Hem aanwijzen; als een vorst (zoo gerust en vrijmoedig) zal ik Hem naderen’. - Hiermede is Job's verdediging ten einde. Zoo krachtig mogelijk werd zijn eigen uitvoerig getuigenis aangaande zijne onschuld besloten met de stoute bede dat God zelf mocht bekend maken, wat Hij daartegen heeft. Bijna algemeen wordt dan ook aangenomen dat de drie volgende verzen oorspronkelijk ergens anders moeten gestaan hebben. Zie noot 1.</div>
<div id="n2593">De schoone beeldspraak (vgl. een soortgelijke Lev. XXVI 35) past op den <hi type="italic">akker</hi>, die op onrechtvaardige wijze verkregen of met onthouding van het loon der werklieden bewerkt is.</div>
<div id="n2594">Hebr.: ‘zijner heeren’, volgens anderen: zijner eigenaars of pachters; echter heeft het Hebr. woord een wijde beteekenis en kan ook overeenkomstig de opvatting der Vulgaat worden opgevat.</div>
<div id="n2595"><hi type="italic">Distelen</hi> en <hi type="italic">doornen</hi>, zooals de gevloekte aarde voor de eerste zondaars; vgl. Gen. III 18.</div>
<div id="n2596">Dit onderschrift, dat ook in den grondtekst en de oudste vertalingen wordt aangetroffen, geeft te kennen, dat de redevoeringen van Job ten einde zijn. Later (XXXIX 34, 35; XLII 2-6) spreekt hij nog slechts enkele woorden.</div>
<div id="n2597">Zij zwegen, niet omdat zij hunne dwaling erkenden, maar omdat Job, wat zij ook zeiden, pal stond in de verdediging zijner onschuld.</div>
<div id="n2598"><hi type="italic">De Buziet</hi> of van Buz, welke naam vermoedelijk op een stamvolk in Noord-Arabië (vgl. Gen. XXII 21 en Jerem XXV 23) wijst. - Een <hi type="italic">geslacht van Ram</hi> wordt Ruth IV 19 en I Paral. II 9 en 25 vermeld, maar daaruit stamt <hi type="italic">Eliu</hi> zeker niet. Immers al heeft zijn naam, welke ‘Hij is mijn God’ beteekent, en ook die zijns vaders <hi type="italic">Barachel</hi>, welke ‘God zegent’ beduidt, een Hebreeuwschen klank, hij was niet uit Israël. - Wellicht gaf de dichter hun deze namen, om Eliu aan te duiden als eenen vertegenwoordiger van God, als eenen profeet, plotseling met den geest Gods bezield. Zie hieromtrent de inleiding blz. 12 en 13. Opmerkelijk is het dat alleen van hem vader en geslacht staat opgeteekend. Zeker heeft de dichter dat gedaan om hem als een der gewichtigste personen van het drama aan te wijzen. Ook verdient het de aandacht, dat hier tot viermalen toe van hem wordt gezegd, dat hij <hi type="italic">vergramd</hi>, <hi type="italic">verbolgen</hi>, <hi type="italic">uitermate vertoornd</hi> werd tegen Job en diens vrienden, gelijk God zelf later (XLII 7) zegt vertoornd te zijn op Eliphaz en diens twee vrienden. Ongetwijfeld is hiermede een heilige, door God opgewekte toorn bedoeld. - De reden van Eliu's gramschap ten opzichte van Job is eenigszins onduidelijk. Zij blijkt beter in verband met het volgende vers.</div>
<div id="n2599">Eliu meent, dat het antwoord der vrienden, die ter verklaring van Job's lijden hem <hi type="italic">veroordeeld</hi>, hem tot een booswicht gemaakt hadden, (Hebr.) ‘geen antwoord’ of, naar de verklarende vertaling der Vulgaat, <hi type="italic">geen verstandig antwoord</hi> is. Volgens hem zijn er dus nog andere redenen om het raadsel des lijdens op te lossen, en hij is verstoord tegen de vrienden, omdat zij, die redenen niet kennend, verkeerd redeneerden, en evenzoo is bij vertoornd tegen Job, omdat deze zich voor God op zijne rechtvaardigheid beroept, alsof daarmede zijn lijden onverklaarbaar, ja zelfs onrechtmatig zou worden. Eliu is voornemens het tegendeel aan te toonen.</div>
<div id="n2600">Totdat hij had uitgesproken, zooals het Hebr. begrepen kan worden. - Vgl. verder Eccli. XXXII 13.</div>
<div id="n2601">Hier begint de twee en twintigste rede, welke loopt van XXXII 6 tot XXXIII 30. De Septuag. heeft in XXXIII 23-24 vier versleden, die in het Hebr. en bijgevolg ook in de Vul gaat ontbreken, wat wel opvallend is, daar anders de Septuag. wel verkort, maar niet vermeerdert. Het vermoeden ligt voor de hand dat deze versleden in den Hebr. tekst verloren gingen en in de Septuag. bewaard bleven. Die vier versleden, bij elkander gezet, vormen twee verzen en luiden aldus: ‘Als hij in zijn hart besluit om tot God terug te keeren en hij zijne dwaasheid erkent, dan zal Hij zijn vleesch vernieuwen als pleisterkalk aan den muur en zijn gebeente zal Hij vullen met merg’. - Verder is op te merken, dat v. 29 en 30 eenigszins slepend hangen aan de rede, die veel schooner zou sluiten met v. 28; oorspronkelijk ontbraken zij ook aan de Septuagint Een betere plaats vinden zij achter XXXIII 22, waar zij, vermeerderd met de zooeven aan Septuagint ontleende verzen, een goede en volledige strophe vormen. - Zoo dan bestaat deze rede uit een eerste paar strophen XXXII 6-7 (waarbij v. 6 voor twee verzen geldt) en v. 8-10, een eerste tusschenstrophe v. 11-14, een tweede paar strophen v. 15-17 en v. 18-20, een tweede tusschenstrophe XXXII 21 - XXXIII 3, een derde paar Strophen v. 4-7 en v. 8-11, een derde tusschenstrophe v. 12-14, een vierde paar strophen v. 15-18 en v. 19-22, een vierde tusschenstrophe v. 29-30 met de twee verzen uit Septuag., en een vijfde paar strophen v. 23-25 en v. 26-28. - De inhoud der strophen wordt aangegeven in den korten inhoud, boven XXXII en XXXIII geplaatst.</div>
<div id="n2602">Hebr.: ‘Ik zeide: Laat de bedaagdheid spreken en laat de veelheid van jaren wijsheid verkondigen’.</div>
<div id="n2603">Duidelijker nog zegt het Hebr. hetzelfde, dat de Geest (van God), dat de adem of inblazing of ingeving van den Almachtige den menschen verstand geeft; vgl. Prov. II 6. <hi type="italic">Zooals ik zie</hi> ontbreekt in den grondtekst.</div>
<div id="n2604">Het is betrekkelijk te verstaan, dat nl. niet altijd hooge leeftijd en doorzicht samengaan; vgl. Ps. CXVIII 100; Sap. IV 8.</div>
<div id="n2605">De vrienden meenen het ware der zaak ontdekt te hebben met te beweren, dat Job een zondaar was, daar God, die niet als de mensch onrecht plegen of zich vergissen kan, hem in het lijden gebracht had. Inderdaad kwam daarop heel hunne bewijsvoering neer, welke door Eliu veroordeeld wordt.</div>
<div id="n2606"><hi type="italic">Tot mij.</hi> Hebr.: ‘tegen mij’, nl. tegen hetgeen ik te zeggen heb. <hi type="italic">Volgens uwe vertoogen</hi>, zooals gij hebt gesproken. Eliu belooft nieuwe denkbeelden ter sprake te zullen brengen.</div>
<div id="n2607">Als ter zijde sprekend (v. 15-20), openbaart hij nogmaals zijne verbazing over de machteloosheid der vrienden en verklaart hij wederom, waarom hem, den jongere, het zwijgen verder onmogelijk is.</div>
<div id="n2608"><hi type="italic">De nieuwe kruiken</hi> of (Hebr.) ‘zakken’, waarin de wijn door de oosterlingen gemeenlijk (vgl. Jos. IX 13; Matth. IX 17) bewaard wordt, <hi type="italic">barsten</hi>, wanneer zij niet, zoolang de gisting duurt, eene luchtopening hebben.</div>
<div id="n2609">Het tweede halfvers doelt vermoedelijk op Job. Deze toch <hi type="italic">stelde</hi>, naar Eliu's meening, <hi type="italic">God met den mensch gelijk</hi>, doordat hij zich (zie v. 2) op zijne onschuld beriep tegenover God en (zie XIX 6) zijn lijden onrechtmatig scheen te noemen. In het Hebr. staat echter: ‘en geen mensch zal ik vleien’, en deze lezing is verkieslijk, want nog is het woord gericht tot de vrienden. In tegenstelling met hunne handelwijze (vgl. XIII 8) belooft hij strenge onpartijdigheid. En daartoe dringt hem, zie het volgende vers, de vreeze Gods.</div>
<div id="n2610">Hebr.: ‘Want ik kan niet vleien, welhaast zou mijn Schepper mij wegnemen’.</div>
<div id="n2611"><hi type="italic">Eenvoudig</hi>, Hebr. ‘rechtschapen’. - Hij zal geene drogredenen doen hooren gelijk het drietal (vgl. XIII 4 en 7), maar zuivere waarheid spreken.</div>
<div id="n2612">Volgens sommigen wordt hier de belofte van het vorige vers aangedrongen met de verzekering, dat Gods geest, die hem schiep, hem ook door zijn adem (Hebr.) ‘doet leven’ d.i. door zijne inblazing of ingeving (vgl. XXXII 8) verstandig leert spreken. - Beter echter volgens anderen zegt Eliu in v. 4-7, dat hij (ofschoon sprekend op ingeving Gods) maar een mensch is, en derhalve zulk een tegenstander als Job zich herhaaldelijk (IX 34; XIII 21; XXIII 6) heeft gewenscht.</div>
<div id="n2613">Hebr.: ‘Zie mijne vrees’ (de vrees voor mij) enz. ‘en mijne hand’ enz. Job behoeft niet voor hem te vreezen.</div>
<div id="n2614">Zoo had Job inderdaad gesproken; vgl. IX 21; X 7; XIII 18 en 23; XVI 18; XXIII 10-12; XXVII 5; XXXI 6.</div>
<div id="n2615">Hebr.: ‘Zie, redenen van vervreemding ten opzichte van mij zoekt Hij’ of ‘vindt Hij uit; Hij rekent mij’ enz. Vgl. XIII 24; XIX 11; XXX 21, waarop deze woorden doelen.</div>
<div id="n2616">Vgl. XIII 27, waar deze woorden letterlijk worden gevonden.</div>
<div id="n2617"><hi type="italic">Hierin,</hi> dat gij u (v. 9-11) op die wijze beklaagt over Gods handelwijze te uwen opzichte, hebt gij ongelijk; <hi type="italic">dat God grooter is</hi> enz.; hij zal aantoonen dat God nimmer, zooals vaak de mensch doet, willekeurig en zonder voldoende reden handelt. Hebr.: ‘Zie, hierin zijt gij niet rechtvaardig, antwoord ik u; want God’ enz.</div>
<div id="n2618">Hebr.: ‘dat Hij niet al zijne woorden (daden) verantwoordt’. Job, zijn lijden niet begrijpend, heeft inderdaad meermalen (X 2; XIII 23; XXIII 3-5) gevraagd, waarom God hem, eenen onschuldige, zoo schrikkelijk tuchtigt; en hij klaagde (XXIII 8-9), dat God zich niet laat vinden om hem het antwoord te geven.</div>
<div id="n2619">Aan Job wordt hier beduid, dat God reeds genoeg tot hem sprak door middel van het lijden. Hebr.: ‘Op ééne manier spreekt God en op twee, zonder dat men er op let’. Eliu acht Job's klacht en vraag berispelijk, omdat God wel waarlijk op verschillende wijzen den mensch onderricht ook aangaande de redenen van het lijden, en hij zal den klagende, die blijkbaar de stem Gods niet verstaan heeft, dat (v. 15-22) duidelijk maken.</div>
<div id="n2620">Vgl. IV 13, waar Eliphaz meende op deze wijze onderricht te zijn.</div>
<div id="n2621">Zoo gebeurde het met Abimelech (Gen. XX 3-7) en Laban (Gen. XXXI 24). God hield hen terug van het kwaad, dat zij wilden doen, nam den hoogmoed weg, welke hen tot de zonde aandreef, en behoedde hen daardoor (zie v. 18) voor het verderf, dat anders het loon der misdaad zou geweest zijn.</div>
<div id="n2622">Nog op een andere wijze, met de in v. 17 en 18 aangewezen bedoeling, spreekt God tot den mensch, nl. door middel van zware ziekte. Wie zich dus, gelijk Job, beklaagt onschuldig te moeten lijden, bedenke dat het ongeluk den mensch ook wordt toegezonden om hem terug te houden of terug te brengen van den weg der boosheid, aan welks einde het verderf, de volslagen ondergang, dreigt. Anders dan de drie vrien den, wijst Eliu hier meer nadrukkelijk er op, dat het lijden den mensch kan strekken tot zijn waarachtig heil.</div>
<div id="n2623">Hebr.: ‘En zijn leven walgt van spijs en zijne ziel van het begeerlijkst voedsel’. De beschrijving der ziekte wordt voortgezet tot v. 22.</div>
<div id="n2624">In het Hebr. is uitgedrukt, dat het vleesch, anders zichtbaar, verdwijnt, en het gebeente, anders verborgen, te voorschijn komt. Vgl. XIX 20; XXX 30, waarop hier schijnt gedoeld te zijn.</div>
<div id="n2625"><hi type="italic">De dragers van den dood</hi> zijn vermoedelijk de doodspijnen, volgens anderen de doodsengelen. Van engelen, die rampen brengen, spreekt ook Ps. LXXVII 49. Achter dit vers zouden v. 29 en 30 met de beide verzen uit de Septuagint bijzonder goed passen (zie XXXII noot 5) en kan hier de volgende (vierde) tusschenstrophe worden verkregen: v. 29 ‘<hi type="italic">Zie, dat alles werkt God driemaal</hi> (herhaalde malen) <hi type="italic">voor een ieder</hi> (Hebr.: “met een man”), v. 30 <hi type="italic">om hunne zielen</hi> (Hebr.: “zijne ziel”) <hi type="italic">terug te roepen uit het verderf en ze te bestralen met het licht der levenden.</hi> (Septuagint:) Als hij dan in zijn hart besluit om tot God terug te keeren en hij zijne dwaasheid erkent, dan zal Hij zijn vleesch vernieuwen als pleisterkalk aan den muur en zijn gebeente zal Hij vullen met merg’.</div>
<div id="n2626">Verleent nu een engel zijne bemiddeling (vgl. V 1) door den zieke <hi type="italic">te verkondigen</hi> of te onderrichten, wat hem te doen staat, nl. zich smeekend tot God te wenden, dan (v. 24) geeft God goedgunstig wederom aan den ongelukkige de gezondheid terug. <hi type="italic">Eén uit de duizenden</hi> heet de engel wellicht om zijne voortreffelijkheid; vgl. Eccles. VII 29; Cant. V 10; ofwel wijst de uitdrukking er op, hoe gemakkelijk de ongelukkige zijn vorig geluk terugkrijgt; voldoende is de hulp van slechts één van die duizenden om Gods troon, vgl. Dan. VII 10. Sommigen denken hier aan den Engel bij uitnemendheid, den grooten middelaar tusschen God en de menschen, vgl. Is. IX 6. Volgens anderen beteekent de <hi type="italic">engel</hi>, die spreekt, (Hebr. ‘engel-voorspreker’ of ‘engel-tolk’, welke uitdrukking hier alleen voorkomt) een mensch en wel (één uit de duizenden) een uitgelezen man Gods, en wijst Eliu zich zelven hiermede aan, als zou door zijne vermaning en voorbede Job wederom kunnen gelukkig worden. Derhalve was diens beklag (v. 13) ijdel. God gaf door middel der ziekte en geeft nog door den mond des sprekers een antwoord, dat behartiging verdient. - In verband met de vorige noot, kan hier het Hebr. ook vertaald worden: ‘Ja, voor hem zal verschijnen een engel-voorspreker, één uit duizend, om den mensch zijne rechtvaardiging (zijne verzoening met God) aan te kondigen’.</div>
<div id="n2627"><hi type="italic">Bevrijd hem</hi>, kondig hem de verlossing aan, ofwel: ijver voor zijne verlossing door uwe vermaning en uw gebed. - <hi type="italic">Ik heb reden</hi> enz. Hebr.: ‘Ik heb eene losprijs gevonden’, te weten in de boetvaardigheid van den getuchtigde. - Het Hebr. kan ook aldus worden opgevat: ‘en hij (de engel) zal zich ontfermen en zeggen (tot God): Bevrijd hem’ enz.</div>
<div id="n2628"><hi type="italic">Zijn vleesch</hi> enz. is een voortzetting an de woorden des sprekenden in v. 24. Die sprekende is God ofwel, naar een andere opvatting van den grondtekst (zie noot 16 en 17), de engel. Anders kan het Hebr. vertaald worden: ‘Bloeie weder op zijn vleesch meer dan in zijne jeugd; keere hij terug tot de dagen zijner jonkheid’.</div>
<div id="n2629"><hi type="italic">Hij</hi>, de getuchtigde. Bij de tusschenkomst toch des voorsprekers en vermaners moet ook eigen medewerking komen en allereerst ootmoedig gebed.</div>
<div id="n2630">Openlijk zal hij zeggen enz. Bij het gebed behoort ook schuldbelijdenis en erkenning van Gods barmhartigheid.</div>
<div id="n2631">Volgens een andere Hebr. lezing ‘mijne ziel’ (mijn leven) behoort dit vers nog tot het danklied van den geredde. - De bedoeling van Eliu is duidelijk. Job keere zich smeekend tot God (v. 26) en belijde zijne schuld (v. 27), dan zal het lijden het middel zijn, waardoor God hem voor den ondergang bewaart en wederom zijne zegeningen waardig maakt. - Dit vers vormt een passend slot voor deze rede, vgl. noot 5.</div>
<div id="n2632">Hebr.: ‘twee- driemaal’ d.w.z. herhaalde malen. Zie hier noot 5 en 15.</div>
<div id="n2633">Hier begint de drie en twintigste rede, welke voortgaat van XXXIII 31 tot XXXV 16. - Reeds vroeger (zie XXV noot 1 en 2) werd gezegd, dat XXV 2 en 3 thuis behooren in eene rede van Eliu. De gedachte van deze verzen, te weten dat God in zichzelven onafhankelijk van ons en onze werken volkomen gelukkig is, past nergens beter dan achter XXXV 5, waarvan zij den inhoud aanvult. - In XXXIV 36 stoot men op den naam van Job, welke naam onmiddellijk voorafging in het vorige vers. Dit duidt aan, dat v. 36 niet op zijn oorspronkelijke plaats staat, temeer daar het hier overbodig is en v. 37 volkomen aansluit bij v. 35. Een goede plaats echter vindt dit vers achter v. 9. - Ook XXXIV 30 zou naar den gedachten-inhoud der strophe, waarin het voorkomt, volgens den grondtekst, beter twee verzen verder achter v. 32 zijn geplaatst. - Zoo bestaat deze rede uit een eerste paar Strophen XXXIII 31-33 en XXXIV 2-4, een eerste tusschenstrophe v. 5-9 en 36, een tweede paar strophen v. 10-15 en 16-20 (waarin v. 19 en 20 voor drie verzen gelden), een tweede tusschenstrophe, die dubbelstrophe is, v. 21-28, een derde paar strophen v. 29-32 en v. 33 - [36] - 37, een derde tusschenstrophe XXXV 1 - [XXV 2 en 3] - 8, en een vierde paar strophen v. 9-12 en v. 13-16. - De inhoud der strophen staat aangegeven in den korten inhoud boven dit hoofdstuk en boven XXXIV en XXXV.</div>
<div id="n2634">Vermoedelijk is de bedoeling, dat hij Job geenszins op onrechtvaardige wijze beschuldigen wil en daarom gaarne naar redelijke tegenwerpingen zou luisteren.</div>
<div id="n2635">Eliu spreekt hier tot alle omstanders behalve Job, maar ongetwijfeld zijn de drie vrienden allereerst bedoeld. Al misprees hij hunne wijsheid in het geschil met Job (XXXII 9), daarom acht hij hen den titel van wijzen nog niet onwaardig en versmaadt hij hun oordeel niet. Om hunne welwillende opmerkzaamheid en instemming voor zijne rede te winnen, spreekt hij hen aldus toe.</div>
<div id="n2636">Eene aanhaling van Job's woorden; vgl. XII 11.</div>
<div id="n2637">Eene aansporing om door onderzoek te komen tot <hi type="italic">wat recht</hi> en <hi type="italic">wat het beste</hi> (Hebr.: ‘wat goed’) is, nl. tot de waarheid.</div>
<div id="n2638"><hi type="italic">Ik ben rechtvaardig;</hi> vgl. XIII 18; XXIII 10-12; XXVII 6; XXXI. - <hi type="italic">God heeft mijn recht omvergehaald</hi> of ‘weggenomen’ ‘abstulit’, zooals de Vulgaat XXVII 2 vertaalt. Gelijk daar ter plaatse blijkt, had Job inderdaad zoo gesproken.</div>
<div id="n2639">Dezelfde gedachte als in het vorige vers is hier uitgedrukt, maar in nog duidelijker en harder klinkende taal. Job had wel niet gezegd, dat Gods oordeel over hem leugenachtig of onrechtvaardig was, maar zijn geklaag, zie XIX 6, kon zoo begrepen worden. Ook in het tweede verslid ligt, volgens Eliu, eene miskenning van Gods rechtvaardigheid. Vgl. voor de beeldspraak van de <hi type="italic">pijl</hi> of pijlwonde des lijdens VI 4.</div>
<div id="n2640">Job wordt gezegd zijns gelijke niet te hebben in het schimpen of lasteren tegen God, door nl. dat zoo gemakkelijk te doen, als iemand (vgl. XV 16) een dronk water neemt. Dit doelt op zijne herhaalde klachten, waarvan in v. 5 en 6 de korte inhoud vermeld werd. Vgl. XIX noot 4. Bij de beoordeeling van Job's woorden door Eliu en bij diens scherpe berisping van Job (vgl. v. 36 e.a.) houde men wel in het oog, dat het doel van Eliu, vooral in deze rede is, Job te vernederen en tot boetvaardigheid te stemmen. Want niettegenstaande diens deugdzaam leven (zie XXXI) was Job er nog verre van af een heilige te zijn. Dat werd vooral duidelijk in zijn lijden, waarin hij bij veel zielsgrootheid en een voortreffelijk godsvertrouwen (zie vooral XIX en XXV) niet zelden zich liet beheerschen door ongeduld en zich schuldig maakte aan uitdrukkingen, die onbetwistbaar getuigen van overschatting van zich zelven en van zijn recht tegenover God; ja zelfs nam hij niet altijd den verschuldigden eerbied jegens God in acht. Dat ongeduld moest door lijden, die aanmatigende overschatting van zich zelven moest door vernedering worden uitgeboet. Job moet tot erkenning van zijne onvolmaaktheden en tot boetvaardigheid worden gebracht, om tot volkomen heiligheid en tot een volmaakt geluk te geraken. God, die Eliu aan- dreef tot spreken (vgl. XXXII 18 en noot 3), is wonderbaar gestreng jegens zijne heiligen; door lijden en vernedering voert Hij hen tot ware heiligheid en onvergankelijk geluk.</div>
<div id="n2641">Dit doelt, zie het volgende vers, op de denk- en spreekwijze van Job. Daardoor gedroeg hij zich, volgens Eliu, als één van hart met de boozen.</div>
<div id="n2642">Een weinig anders heeft het Hebr.: ‘Niets nut het den mensch, dat hij in vriendschap is met God’. Job had deze lastering niet met zoovele woorden uitgedrukt, maar toch kon met recht deze gevolgtrekking uit zijne heftige klachten gemaakt worden. Hij had immers niet zonder bitterheid betuigd, dat het lijden zoowel de braven als de boozen treft (IX 22), dat zelfs de boozen ongestraft in grooten voorspoed leven (XXI 7), terwijl hem zelf, na een deugdzaam leven (XXIII 11), Gods gramschap en harde tuchtiging (XXX 21) ten deel werd. - Na dit vers zou de bitroep van v. 36 goed geplaatst zijn, zie XXXIII noot 23.</div>
<div id="n2643">Tegenover de zoogenaamde lasteringen van Job stelt nu Eliu (v. 10-12) als zekere waarheid, dat God rechtvaardig is en ten opzichte van een ieder de rechtvaardigheid betracht. Het bewijs daarvoor volgt v. 13-32.</div>
<div id="n2644">Hebr.: ‘Wie heeft Hem de aarde toevertrouwd en wie heeft de gansche wereld tot stand gebracht?’ Ook in de Latijnsche vertaling is het dubbele begrip uitgedrukt, dat God de Instandhouder en de Schepper der wereld is. Als een axioma en een postulaat van het gezond verstand stelt Eliu de waarheid, dat de hoogste Almacht ook noodzakelijk de hoogste Rechtvaardigheid moet zijn. De uitwerking van het tweede begrip, dat God rechtvaardig moet zijn, wijl hij de Schepper van alles is (vgl. Sap. XI 25), blijft achterwege. Die van het eerste volgt v. 14 en 15.</div>
<div id="n2645">Zoo God het wilde, dan ontvlood het leven, zijne gave (Gen. II 7; Ps. CIII 30), aan de wereld. Derhalve heeft de Regeerder der wereld, die (zie het volgende vers) alles zoo gemakkelijk te gronde kan richten, bij de instandhouding van het menschelijk geslacht geen onrechtmatig geweld noodig. - Het Hebr. kan anders begrepen worden: ‘Indien Hij op zich zei ven zijn hart zette’, anders gezegd: als God alleen aan zich zelven dacht en niet voor zijne schepselen zorgde, dan enz. Derhalve sluit reeds Gods liefde en zorg, waarmede Hij de wereld bewaart, alle gedachte aan onrechtvaardigheid uit.</div>
<div id="n2646">Job moet Eliu's onderrichting ter harte nemen (v. 16). Zoolang hij <hi type="italic">het recht niet bemint</hi>, zich niet ontziet den rechtvaardigen God te beschuldigen van onrechtvaardigheid, heeft hij ook van den beleedigden God geene redding te hopen. - Het Hebr. geeft een anderen zin: ‘Kan hij, die het recht haat, heerschen, en durft gij den grooten Rechtvaardige veroordeelen?’ Gelijk Eliu in v. 13 als vaststaande waarheid aannam, dat de hoogste Almacht noodzakelijk de hoogste Rechtvaardigheid moet zijn, zoo stelt hij hier als axioma, dat ook de hoogste Rechtsmacht noodzakelijk ten hoogste rechtvaardig moet wezen. Hoe God zijn hoogste rechtsmacht over de wereld uitoefent, wordt uiteengezet v. 18-32.</div>
<div id="n2647">Bij de uitoefening van zijne rechtsmacht let God niet op menschelijke grootheid. Hij noemt een koning, zoo hij het verdient, een <hi type="italic">afvallige,</hi> Hebr.: ‘nietswaardige’, en straft (zie de twee volgende verzen) zonder partijdigheid de aanzienlijken, die het verdienen.</div>
<div id="n2648">Met de vorsten ontvangen ook de volken, die misdadig zijn, hunne straf <hi type="italic">midden in den nacht,</hi> onverwachts. - <hi type="italic">Zonder hand,</hi> zonder toedoen van menschen, enkel op Gods wenk bijv, door de pest.</div>
<div id="n2649">In de uitoefening van zijne rechtsmacht is God volkomen rechtvaardig, niet alleen omdat Hij niemand heeft te vreezen (v. 19), maar ook omdat Hij alles weet en (zie het volgende vers) de meest verborgen boosheid ten volle kent.</div>
<div id="n2650"><hi type="italic">Niet in 's menschen macht</hi>, niet aan zijn welbehagen is het overgelaten om enz. Aan de rechtsmacht van God zijn allen onderworpen en ontsnapt niemand, zooals in de eerstvolgende verzen wordt uitgewerkt. - Uit den onduidelijken Hebr. tekst in het eerste verslid kan een volkomen heldere en met de volgende verzen geheel overeenstemmende zin worden verkregen door vóór het woord, in de Vulgaat vertaald met ‘ultra’ ‘verder’, de eindletter van het voorafgaande woord, die gemakkelijk bij overschrijving kon uitvallen, te herhalen (moʽeed in plaats van ood): ‘Hij stelt den mensch geen bepaalden dag, om’ enz., d.w.z. zonder op bepaalde dagen rechtzitting te houden, deelt Hij (v. 24) te zijnen tijde de verdiende straf uit; want (v. 25) Hij kent enz.</div>
<div id="n2651">Hebr.: ‘Hij verdelgt machtigen zonder onderzoek’. Onderzoek of gerechtelijk verhoor is onnoodig; zie voorafgaand en volgend vers.</div>
<div id="n2652"><hi type="italic">Immers,</hi> Hebr.: ‘En’. Het gaat dan niet aan, zoo besluit Eliu, over Gods rechtspraak te morren, hetzij zij vrede of geluk verschaft, ofwel, van gramschap getuigend, het tegendeel uitwerkt. En dat geldt Gods rechtspraak niet alleen ten opzichte der volkeren in het algemeen, maar ook ten opzichte van elken mensch in het bijzonder. - Het Hebr. kan ook aldus worden vertaald: ‘En als Hij zich rustig houdt, wie zal Hem veroordeelen, en als Hij het aanschijn verbergt, wie zal Hem aanzien’ (of naar een andere Hebr. punctuatie ‘wie zal Hem terechtwijzen’) d.w.z. als God niet aanstonds straft en zich tijdelijk houdt alsof Hij het onrecht niet ziet, wie zal Hem daarvan een verwijt maken; want, zie de volgende verzen.</div>
<div id="n2653">Als antwoord op Job's gezegde IX 24 en soortgelijke uitdrukkingen is dit duidelijk genoeg. Dit vers verklaart, op wat wijze en om welke reden God soms zijn aanschijn venbergt, nl. door het volk te doen gebukt gaan onder de heerschappij van een <hi type="italic">huichelachtig mensch</hi>, van een onderdrukker. De duistere Hebr. tekst wordt volkomen helder door het gegronde vermoeden, dat de eerste letter wegviel <hi type="italic">(sjâm</hi> in plaats van <hi type="italic">mi</hi>, evenals in het hiermede correspondeerende vers XXXV 12): ‘Daar (dan) wordt koning een huichelachtig mensch, een van de valstrikken (een verleider of een onderdrukker) des volks’. Zie volgende noot.</div>
<div id="n2654">Eliu, die (v. 31) <hi type="italic">over God</hi>, tot verdediging van Gods rechtvaardigheid heeft gesproken, betuigt hiermede Job's tegenspraak te willen aanhooren, en zijne terechtwijzing, mits ze redelijk is, te zullen volgen. - Geheel anders kan echter het Hebr. worden opgevat: v. 31. ‘Want zegt men wel tot God: ik heb gevleid (of naar een andere lezing: ik ben te trotsch geweest), maar ik zal niet meer zondigen; v. 32. doe mij kennen, wat ik niet inzie; als ik verkeerd heb gedaan, zal ik het niet meer doen’. Zoo wordt in deze verzen de reden gegeven van v. 29: Als God toeft met de bestraffing der boozen, heeft niemand iets in te brengen; want dat geschiedt, omdat men niet met nederige en boetvaardige gezindheid zich wendt tot God. Hierop volgt geleidelijk v. 30: ‘Dan wordt’ enz., zie vorige noot; zoolang de goeden hunne verkeerdheden niet inzien, zal hunne verdrukking blijven voortduren en bestendigd worden.</div>
<div id="n2655">Dit vers is zeer duister. Het Latijnsche ‘eam’ kan nergens anders op terugslaan dan op ‘iniquitatem’ van v. 32, dat aldaar ongerechtigheid in woorden beteekent, en wordt dan aldus verklaard: zal God die ongerechtige taal van u verdragen, <hi type="italic">omdat</hi> u zijne handelwijze <hi type="italic">niet bevalt.</hi> Ja, ongerechtig was uw taal; dat is geen onbewezen beschuldiging van mij; <hi type="italic">gij immers zijt begonnen met spreken, niet ik,</hi> ik heb niets anders gedaan dan uwe woorden herhaald, om de verkeerdheid ervan in het licht te stellen. - Het Hebr., ofschoon eveneens duister en verschillend verklaard, kan in meer passenden zin vertaald worden: ‘Zal Hij (God) naar uwen zin vergelden, daar gij verwerpt (wat Hij doet)? Ja gij, gij zult een voorstel moeten doen, niet ik; zeg nu, wat gij weet’. Als Job bedenking maakt tegen de manier, waarop God zijn rechtsmacht over de wereld uitoefent, laat hij dan eens voorstellen, hoe God het dan wel moet doen. Ik voor mij zou mij wel wachten voor zulk eene vermetelheid. Maar neen, het is te dwaas om daarover te spreken, zie volgende verzen.</div>
<div id="n2656">In v. 34-35 beroept Eliu zich op het oordeel der omstanders. Hebr,: ‘Mannen met verstand zullen mij zeggen en ieder wijs man, die mij boort: “Job heeft dwaas gesproken”’ enz.</div>
<div id="n2657"><hi type="italic">Mijn vader.</hi> Nergens in het O.T. wordt God met dezen naam aangesproken. Alle andere oude vertalingen lazen iets anders of namen het Hebr. woord ‘abi’ op als een uitroep van verlangen, welke beteekenis het ook inderdaad kan hebben. Zie XXXIII noot 23.</div>
<div id="n2658"><hi type="italic">Onder ons worde hij,</hi> enz., laten wij hem het verkeerde van zijn taal onder het oog brengen; wil hij dan toch voortgaan, dan moet hij het zelf maar weten. Hebr. ‘Ja, hij stapelt zonde op zonde, in ons midden schimpt hij en vermenigvuldigt hij zijn lasteringen tegen God’.</div>
<div id="n2659">In XXXIV antwoordde Eliu op Job's woorden, aldaar aangehaald v. 5-6; thans gaat hjj het doen op die van XXXIV 9.</div>
<div id="n2660">Job had zulks niet gezegd, maar zijne uitdrukkingen, zooals XVI 18, XIX 6, XXIII 11-12 en XXXI, konden aanleiding geven tot deze bewering. Zie echter volgende noot.</div>
<div id="n2661">De zin is: of men goed of kwaad doet, het is God onverschillig; eene bewering naar aanleiding van Job's woorden IX 22. Naar den grondtekst kunnen v. 2 en 3 aldus vertaald worden: ‘Houdt gij dàt voor recht, noemt gij het “uwe gerechtigheid voor God”, dat gij vraagt, wat het u baat: “Welk voordeel geeft het mij, als ik niet zondig”’. Eliu verwijt Job, dat hij zich voortdurend heeft beroepen op ‘zijne gerechtigheid voor God’, en vraagt hem spottend, of zijne rechtvaardigheid wellicht bestaat in zijne bewering, dat deugd of ondeugd (ten minste voor dit leven) geen voordeel of nadeel aanbrengt.</div>
<div id="n2662"><hi type="italic">En aan uwe vrienden</hi>, die de bewering van Job niet voldoende hadden kunnen weerleggen.</div>
<div id="n2663">Bij de weerlegging van Job's meening (vgl. v. 3) gaat Eliu stilzwijgend uit van de onomstootbare waarheid, dat het niet hetzelfde kan wezen, of men deugdzaam of zondig leeft, dat noodzakelijkerwijze deugd voordeel en ondeugd nadeel aanbrengen moet. Maar hij toont aan, dat God, die onaantastbaar boven het hemelgewelf de bron is van licht en geluk voor al zijne schepselen, niet bevoordeeld of benadeeld wordt door 's menschen deugd of ondeugd (v. 5-7). Daaruit volgt dan, dat het voor- of nadeel van deugd of ondeugd den mensch zelf moet raken (v. 8). - De inhoud van v. 5 wordt aangevuld en eerst volkomen gemaakt door achtervoeging van XXV 2 en 3, zie XXV noot 1. - De gedachte van v. 5-7 ontleent Eliu aan Eliphaz, vgl. XXII 2-3, maar hij maakt een andere gevolgtrekking dan deze, vgl. XXII 5 e.v.</div>
<div id="n2664">Vgl. Ps. XV 2.</div>
<div id="n2665"><hi type="italic">Een mensch</hi>, van nature voor vermeerdering of vermindering van geluk vatbaar (wat God niet is), <hi type="italic">baat</hi> of <hi type="italic">schaadt</hi> zich zelven door zijn goede of kwade werken. Die algemeene waarheid is bijzonder van toepassing op Job; daarom zegt Eliu: <hi type="italic">eenen mensch aan u gelijk</hi>, en <hi type="italic">uwe boosheid.... uwe rechtvaardigheid</hi>, in plaats van zijne boosheid.... zijne rechtvaardigheid.</div>
<div id="n2666">Eene voor de hand liggende tegenwerping: als deugd of ondeugd den mensch nut of schade aanbrengt, waarom laat God dan verdrukkers van onschuldigen ongewroken begaan, zooals Job heeft betoogd in XXIV? Hierop antwoordt Eliu in v. 9-12: omdat de verdrukten nalatig waren in den dienst van God; daarom verdienden zij verdrukt te worden.</div>
<div id="n2667">Die door mij te laten geboren worden <hi type="italic">juichliederen schonk in den nacht</hi> mijner geboorte.</div>
<div id="n2668">Door zijn verstand en Godskennis verheven <hi type="italic">boven de dieren</hi> enz., moest de mensch zonder ophouden God dienen en loven. Het verzuim daarvan is de reden (vgl. het volgende vers), dat men in verdrukking tot God roepend niet wordt verhoord.</div>
<div id="n2669"><hi type="italic">Wegens den overmoed der boozen</hi> kan verbonden worden met <hi type="italic">zonder dat Hij verhoort,</hi> in dezen zin: de nalatigheid in den dienst van God is overmoed, die de overigens goeden maakt tot boozen; doch beter wordt het verbonden met: <hi type="italic">Dan roept men.</hi></div>
<div id="n2670">Naar de lezing der Vulgaat wordt hier een gevolgtrekking gemaakt uit het voorafgaande: <hi type="italic">Derhalve</hi> enz. Het Latijnsche ‘frustra’ kan opgevat worden als het object van ‘audiet’, zooals de Septuag. het deed. Anderen ‘frustra’ opvattend als bijwoord, verklaren: niet zonder reden luistert God (naar den een wel en naar den ander niet), maar (dat geschiedt omdat) de Almachtige let enz.; ofwel: niet te vergeefs (d.i. machteloos of onwillig om hulp te verleenen) luistert God, maar enz. - Zie echter de volgende noot.</div>
<div id="n2671">Uit het voorafgaande wordt hier een toepassing gemaakt voor Job: omdat God (v. 13) let op de gesteltenis van een ieder afzonderlijk, daarom wordt aan Job de raad gegeven, nederig zijne zaak aan God te onderwerpen en <hi type="italic">op Hem</hi> te <hi type="italic">vertrouwen;</hi> want al heeft hij ook God gelasterd door te zeggen, dat <hi type="italic">Hij</hi> er <hi type="italic">geen acht</hi> op <hi type="italic">geeft</hi>, of de mensch braaf of slecht leeft, maar onverschillig voor het lot der menschen de braven in verdrukking laat, toch kan hij nog vergiffenis en verlossing uit zijn lijden verwachten; want (v. 15) <hi type="italic">nu toch</hi>, in dit leven, straft God het kwaad niet naar volle verdienste. Ten laatste wordt dan in v. 16 het besluit getrokken uit geheel de redeneering van dit hoofdstuk: <hi type="italic">Derhalve</hi> enz. - Evenwel een geheel andere zin, beter passend in het redeverband, wordt naar het Hebr. verkregen: v. 13 ‘Doch een leugen is het, dat God niet hoort en de Almachtige er geen acht op slaat; v. 14 zelfs als men zegt: men ziet niets van Hem, ligt de rechtszaak open voor zijn aanschijn; wacht dan op Hem! v. 15 Nu zelfs, terwijl zijn toorn niet losbrandt, kent Hij toch den euvelmoed volkomen’. Hieraan sluit geleidelijk aan de conclusie van v. 16: <hi type="italic">Derhalve</hi> enz.</div>
<div id="n2672">Vier en twintigste rede, begrensd door XXXVI en XXXVII, in welke hoofdstukken echter vermoedelijk eenige verzen niet op hun oorspronkelijke plaats staan. - XXXVI 31, sprekend over een groeizamen regen, evenals v. 27-28, staat midden tusschen eene beschrijving van een vreeselijk onweer; daarom zal het beter geplaatst zijn achter v. 28. - XXXVII 5 <hi type="italic">b</hi> - 10 onderbreekt de beschrijving van het onweêr, die gegeven wordtin XXXVI 29 - XXXVII 13, waaraan v. 14 volg, aansluiten; daarom zal XXXVII 5 <hi type="italic">b</hi> - 10 beter de plaats innemen van XXXVI 29, 30, 32, 33. - Eindelijk door XXXVI 26 te lezen achter het reeds verschoven v. 31 wordt de betreffende strophe door een schoone inclusie ingesloten en een passende overgang verkregen naar XXXVII 5 <hi type="italic">b.</hi> - Na deze verschuivingen bestaat de rede uit een eerste strophenpaar XXXVI 2-4 en 5-7, een eerste tusschenstrophe v. 8-15, een tweede strophenpaar v. 16-18 en v. 19-21, een tweede tusschenstrophe, welke dubbelstrophe is, v. 22-25 en v. 27, 28, 31, 26, een derde strophenpaar XXXVII 5 <hi type="italic">b</hi> - 10 en v. 1-5 <hi type="italic">a</hi>, een derde (dubbele) tusschenstrophe XXXVI 29, 30, 32, 33 en XXXVII 11-13, waarbij v. 12 twee verzen uitmaakt, en een vierde strophenpaar v. 14-19 en v. 20-24, waarbij v. 21-23 vier verzen uitmaken. - De inhoud der strophen staat aangegeven boven XXXVI en XXXVII.</div>
<div id="n2673"><hi type="italic">Voor God</hi> d.i. ter verdediging van Gods rechtvaardigheid, ofwel: in Gods plaats.</div>
<div id="n2674">Het <hi type="italic">eerste beginsel</hi> der wijsheid is haar eenvoudigste grond, de waarheid. Eliu zal niets anders spreken dan waarheid, en daarmede zal hij zijn <hi type="italic">Schepper</hi> enz.</div>
<div id="n2675">Niet uit louter willekeur <hi type="italic">verwerpt God de machtigen</hi>, maar uit een rechtvaardig beginsel, zooals in het volgende vers wordt gezegd.</div>
<div id="n2676">Vs. 5-7 behelst het beginsel, waarvan Eliu in deze rede uitgaat: Gelijk God de boozen straft, als zij het verdienen, zoo is Hij er ook voortdurend op bedacht de braven tot hooger verheffing en grootere verdiensten op te voeren. Daartoe gebruikt Hij soms het lijden en de verdrukking, zooals wordt uitgewerkt in v. 8-15.</div>
<div id="n2677">Hun verstokte hoogmoed is de reden, waarom zij (zie het volgende vers) ten einde toe Gods toorn opwekken.</div>
<div id="n2678">Hebr.: ‘in hunne jeugd’.</div>
<div id="n2679">Hebr.: ‘Redden zal Hij den verdrukte door zijne verdrukking’. Hier (vgl. ook v. 11) opent Eliu een nieuw gezichtspunt in het probleem des lijdens: door de verdrukking brengt God den verdrukte redding, het lijden is voor hem een beproeving en het middel om tot hoogere volmaaktheid en tot grooter geluk te komen. - In zijn eerste rede stelde hij bijzonder op den voorgrond, dat lijden het middel is om tot verbetering van levenswandel te komen en om te behoeden voor ondergang, vgl. vooral XXXIII 15-28; in zijn tweede rede stelde hij het lijden voor als eene straf voor de zonde, vgl. vooral XXXIV 16-28 en XXXV 9-12; in deze rede wijst hij er vooral op, dat het lijden soms het karakter draagt van eene beproeving en het middel is om verdiensten en geluk te vermeerderen. Zelden echter wordt door God slechts één van deze doeleinden met uitsluiting van de andere beoogd. In den regel zal het beproevingslijden tevens dienen tot uitboeting van begane fouten, tot verbetering van levenswandel en tot behoeding voor grootere afdwalingen. Zoo is het ook met Job; vandaar dat Eliu daarop dan ook voortdurend wijst. Doch dat Job's lijden volgens hem op de eerste plaats het karakter draagt van eene beproeving, zooals in den proloog werd aangegeven, blijkt vooral hier en in v. 16-21 naar den grondtekst.</div>
<div id="n2680">Hebr.: ‘Ook u zal Hij verlossen uit den muil der benauwing en onbegrensde ruimte daarvoor in de plaats stellen’ enz. <hi type="italic">Uw rustige tafel</hi> enz. is een beeld van ongestoord geluk en overvloed.</div>
<div id="n2681">Zou Job door het lijden zich laten vervoeren tot verkeerde oordeelvellingen omtrent God en tot godslastering, dan enz.. Hebr.: ‘als gij het oordeel velt van een goddelooze’ enz.. Overigens is ook de grondiekst in v. 17-21 duister en voor verschillende verklaringen vatbaar.</div>
<div id="n2682">Het Hebr. kan ook aldus worden vertaald: ‘Dat er hitte is (d.i. dat het er heet toegaat, ofwel dat uw lijden zeer groot is) moge u toch niet voeren tot versmading, en de veelheid van uw losprijs (d.i. van de boetedoening, die God van u vraagt) drukke u niet ter neder’.</div>
<div id="n2683">Het Hebr. kan ook worden vertaald: ‘Zou Hij uw geluk wel tot stand brengen zonder verdrukking en zonder alle inspanning van kracht’.</div>
<div id="n2684">Vermoedelijk eene toespeling op de velschillende plaatsen, waarin Job zich herhaaldelijk den dood heeft toegewenscht. Naar een andere lezing van den grondtekst: ‘Dat de dwaasheid u niet bedriege, om u te verheffen met (gelijk) den waanwijze’.</div>
<div id="n2685">Door zijne soms al te heftige klachten, door zijn al te groot vertrouwen op zijne deugd en door zijne niet altijd met gepasten eerbied voorgedragen verdediging van zijn vermeend recht tegenover God, was Job <hi type="italic">na den rampspoed begonnen</hi> den weg der ongerechtigheid <hi type="italic">te volgen.</hi> Naar eene andere punctuatie kan het tweede verslid ook vertaald worden: ‘Want deswege (nl. om uwe standvastigheid in de beoefening van deugd en godsvrucht te toonen en daardoor uwe verdiensten en uw geluk te vermeerderen) zijt gij beproefd door rampspoed’. Job wordt derhalve aangemaand, deze wijze en liefdevolle inzichten van God niet te verijdelen.</div>
<div id="n2686">Om Job nog beter te overtuigen, hoe verkeerd hij deed met zijn recht tegenover God vol te houden en zich tegenover Hem te beklagen, terwijl God in zijn almacht en wijsheid het begrip der menschen te boven gaat, eindigt Eliu met eene beschrijving van Gods grootheid.</div>
<div id="n2687">Om iemand van onrecht te kunnen beschuldigen moet men èn diens handelingen èn diens bedoeling volledig kennen. Dat is ten opzichte van God voor ons onmogelijk, vgl. het volgende vers, hetwelk echter naar den grondtekst een anderen zin heeft.</div>
<div id="n2688">Hebr.: ‘Bedenk, dat gij moet loven zijne handelwijze, welke de menschen bezingen’; dat toch is de plicht van alle menschen.</div>
<div id="n2689">Vol bewondering voor den grooten en onbegrijpelijken God.</div>
<div id="n2690">Gods eeuwigheid is de grond en het bewijs van zijne volmaakte grootheid en oneindige wijsheid, vgl. X 5. Beter wordt dit vers gelezen achter v. 31, zie noot 1.</div>
<div id="n2691">Als een enkel voorbeeld van Gods oneindig wijze Voorzienigheid wordt melding gemaakt van de manier, waarop Hij vruchtbaren regen en daardoor voedsel schenkt aan de menschen. Hebr. (met geringe wijziging van punctuatie): ‘Druppelen trekt Hij op uit de zee, zij worden vastgekluisterd in zijnen nevel als regen’, waaraan v. 28 aansluit: ‘dien de wolken uitgieten, doen neerdruppelen over de menigte der menschen’.</div>
<div id="n2692">Vgl. vorige noot. De inhoud van v. 27-28 wordt aangevuld en voltooid door v. 31. Vgl. noot 1 en 23.</div>
<div id="n2693">Van den wolkenhemel (v. 29) tot het diepste der zee openbaart zich Gods majesteit; zijn bliksemlicht dringt door tot in de diepte der zee, wier <hi type="italic">hengsels</hi> of diepste diepten <hi type="italic">Hij</hi> alzoo met zijn licht bestraalt of <hi type="italic">bedekt.</hi> Naar den grondtekst luiden v. 29-30: v. 29 ‘Zie, wie begrijpt het uitspreiden der wolken en het gekraak van zijne tent (d.i. het geluid van den donder in de wolken, de woontent Gods); v. 30 Zie, Hij spreidt om zich heen zijn licht en bedekt de wortels der zee’; of naar een andere lezing: ‘Zie, begrijpt men, hoe Hij de wolken uitspreidt, zoodat zij zijne tent vormen, hoe Hij om zich heen spreidt zijnen nevel en de toppen der bergen bedekt’. Deze twee verzen staan hier echter niet op hunne plaats, zie noot 1.</div>
<div id="n2694"><hi type="italic">Daarmede,</hi> te weten met zijn bliksemlicht en wolken. Beter echter (zie noot 1 en 21) wordt dit vers verbonden met v. 28, en met geringe wijziging van een enkel woord <hi type="italic">(jasoen</hi> in plaats van <hi type="italic">jadien)</hi>, waardoor tevens het parallelisme tusschen het eerste en tweede verslid zou hersteld worden, vertaald: ‘Want daarmede (nl. met den regen) voedt Hij de volken en geeft Hij spijzen in overvloed’.</div>
<div id="n2695"><hi type="italic">Daaromtrent,</hi> te weten omtrent het licht, maar nu verstaan in overdrachtelijken zin voor geluk, <hi type="italic">boodschapt</hi> God <hi type="italic">zijnen vriend</hi>, aan zijne dienaars, dat het bijzonder eigendom is van Hem, die het ongenaakbare licht bewoont (vgl. I Tim. VI 16), <hi type="italic">en dat</hi> ook <hi type="italic">hij</hi> door trouw te blijven aan zijnen dienst, <hi type="italic">erheen kan opstijgen</hi>, dat hij na duisternis licht, na lijden geluk zal aanschouwen. - Ook de grondtekst van v. 32-33 is niet duidelijk en wordt verschillend verklaard. Gewoonlijk vertaald men: v. 32 ‘Met zijne handen grijpt Hij het (bliksem-)licht en richt het tegen zijnen vijand, v. 33 zijn dondergeluid kondigt Hem aan, in toorn ontstoken wegens de ongerechtigheid’. - Zie omtrent de plaatsing dezer verzen noot 1.</div>
<div id="n2696">De oorzaak van deze plotselinge ontsteltenis is, gelijk blijkt uit de volgende verzen, een plotseling opkomend verschrikkelijk onweer. Váár v. 1-5 <hi type="italic">a</hi> worde echter gelezen v. 5 <hi type="italic">b</hi> - 10; vgl. XXXVI noot 1.</div>
<div id="n2697">Te weten het dondergeluid.</div>
<div id="n2698">Eene beeldspraak om het flitsen van den bliksem uit te drukken.</div>
<div id="n2699"><hi type="italic">Achter Hem</hi> enz. Hebr. ‘Daarna’ te weten na het licht. Volgens de Vulgaat wordt God voorgesteld door het luchtruim zich heen te bewegen en door de kracht van zijnen gang <hi type="italic">het geluid</hi> van den donder te veroorzaken. Maar <hi type="italic">ofschoon zijne stem zich hooren doet</hi> en het geweld der donderslagen, naar de aangeduide beeldspraak, God als nabij doet kennen, <hi type="italic">wordt Hij</hi> zelf toch <hi type="italic">niet bespeurd.</hi> - Het laatste verslid is in het Hebr. onduidelijk: ‘En Hij houdt ze niet tegen (d.w.z. de bliksemstralen zijn reeds verdwenen, ofwel: de stralen volgen voortdurend elkander op), als zijne stem’ enz.</div>
<div id="n2700">Hebr.: ‘Hij doet wat groot is en wij begrijpen het niet’. Een van die groote en onbegrijpelijke werken Gods wordt thans beschreven in v. 6-10, terwijl in v. 11 naar den grondtekst vermoedelijk de beschrijving van het onweer wordt voortgezet. Daarom is het waarschijnlijk, dat v. 5 <hi type="italic">b</hi> - 10 hier niet op hunne oorspronkelijke plaats staan.</div>
<div id="n2701"><hi type="italic">De stortbui van zijne kracht</hi> d.w.z. de geweldige buien, die het begin van den winter plegen aan te kondigen.</div>
<div id="n2702">In den winter ligt de arbeid in het open veld stil en wordt als 't ware <hi type="italic">de hand der menschen verzegeld,</hi> tot werkeloosheid verplicht, zonder dat men er iets aan kan doen, waardoor de mensch gedrongen wordt zijn eigen machteloosheid en Gods heerschappij in <hi type="italic">zijne werken te erkennen.</hi></div>
<div id="n2703"><hi type="italic">De binnenkamers</hi> zijn waarschijnlijk ‘de binnenkamers van het Zuiden’ van IX 9. De zuidenwind brengt na hitte (v. 17) storm en onweer; vgl. Is. XXI 1, Zach. IX 14. Aangaande den <hi type="italic">Berenleider</hi> vgl. IX 9 noot 6. Het Hebr.: <hi type="italic">mezarim</hi> wordt verschillend verklaard; meer waarschijnlijk zijn de voornaamste sterrenbeelden om de Noordpool bedoeld: de groote en de kleine Beer. De noordenwind brengt ook in Palestina koude en <hi type="italic">vorst;</hi> vgl. Eccli. XLIII 22. - Ook onder de ‘Binnenkamer’ (Hebr. enkelv. <hi type="italic">Cheder)</hi> is daarom waarschijnlijk een sterrenbeeld te verstaan, dat aan den toenmaligen horizont in het verre Zuiden zichtbaar was.</div>
<div id="n2704"><hi type="italic">En stroomen wederom</hi>, Hebr.: ‘en de wijde watervlakte wordt tot een vaste massa’.</div>
<div id="n2705"><hi type="italic">De tarwe</hi> is eene onjuiste overzetting van het Hebr. woord <hi type="italic">beri</hi> ‘met vochtigheid’. Gewoonlijk vertaalt men aldus: ‘Hij bezwaart de wolk met vochtigheid en Hij spreidt uit de wolk van zijn licht’ d.w.z. die gevuld is met bliksemlicht. Maar vermoedelijk is <hi type="italic">beri</hi> eene verschrijving van <hi type="italic">barâk</hi> bliksem, en dan is de letterlijke vertaling van v. 11-13 aldus: ‘het gewolkte slingert den bliksem uit, het zwerk schiet uit zijne stralen, v. 12 en deze vliegen kronkelend rond naar zijne (Gods) wenken, otn alles te verrichten wat Hij hun beval, over de oppervlakte van den aardkring, v. 12 hetzij ter roede voor zijne aarde hetzij ter barmhartigheid, naar gelang Hij het hun doet vinden’.</div>
<div id="n2706">Het Hebr. woord <hi type="italic">schebeth</hi> kan met ‘stam’ vertaald worden, maar beteekend ook ‘roede’, welke beteekenis hier beter past; zie vorige noot. De grondtekst bevat driemaal het woord <hi type="italic">im</hi> ‘hetzij’, maar vermoedelijk moet het tweede als dittographie vervallen.</div>
<div id="n2707">Uit de <hi type="italic">regen</hi>wolken komen de bliksemstralen te voorschijn. Hebr.: ‘Begrijpt gij, hoe God er mede werkt (nl. met die wonderbaarheden van bliksem en donder, waarvan sprake is in het vorige vers), hoe het bliksemlicht opflikkert in zijne wolk’.</div>
<div id="n2708">Hebr.: ‘Begrijpt gij iets omtrent het zweven der wolken, het wonder van Hem, die volmaakt is in wetenschappen’. Het doen zweven der wolken is het wonder van God, die, volmaakt in wetenschappen, het juiste evenwicht der wolken ordent en regelt naar behoefte.</div>
<div id="n2709">Dat geringe ongemak kunt gij zelfs niet verhinderen, hoe wilt gij dan toch over Gods handelwijze een oordeel vormen. In het Hebr. vormt dit vers één zin met het volgende: ‘Gij, wien uw kleed te heet is, als enz., hebt gij’ enz.</div>
<div id="n2710">Hebr.: ‘die vaststaan als een spiegel (van metaal) gegoten’, zooals de spiegels in de oudheid waren.</div>
<div id="n2711">Eliu spot met de waanwijsheid van Job: Gij, die u zelven zoo wijs acht, dat gij met God wilt redetwisten over de manier, waarop Hij zijne rechtsmacht moet uitoefenen, <hi type="italic">leer ons</hi>, <hi type="italic">wat wij Hem zullen zeggen</hi>, als God ons omtrent zijn wereldbestuur iets vragen mocht; wij weten er niets van.</div>
<div id="n2712">Met toespeling op Job's woorden vooral van XIII 3, 15, 19 (vgl. XXXI 35) zegt Eliu, dat het verlangen van een mensch om met God in het gericht te treden, eene dwaasheid is. Niet alleen is God niet te genaken voor dien mensch zelf, maar zelfs degene, die het verlangen van dien mensch aan God overbracht, zou door de majesteit Gods verpletterd, <hi type="italic">verslonden worden.</hi></div>
<div id="n2713">Vs. 21-22 beschrijven de verschijning van God, die zonder verdere vermelding in XXXVIII 1 tot Job begint te spreken. Terwijl het onweer nog voortduurt, dringen <hi type="italic">plotseling</hi> de <hi type="italic">wolken dicht</hi> opeen en <hi type="italic">wordt de lucht</hi> verduisterd; <hi type="italic">doch een voorbijgaande windvlaag drijft ze</hi> weer <hi type="italic">weg</hi>, en <hi type="italic">uit het Noorden</hi> d.i. uit hen hemel (vgl. XXVI 7 noot 5) <hi type="italic">breekt</hi> een <hi type="italic">goudglans te voorschijn</hi>, waarin God zijne verschijning openbaart. Daarom roept Eliu vol ontzetting uit: <hi type="italic">en aan God.... in vreeze lof</hi>, en stamelt hij Gods Majesteit aanbiddend de lofwoorden van v. 23 en 24. - Deze verklaring van v. 21 en 22 wordt bevestigd door den grondtekst: v. 21 ‘En nu ziet men niet het licht, - daar schittert het (nl. het licht) door de wolken, terwijl een windvlaag voorbijvaart en ze wegzuivert. v. 22: Uit het Noorden breekt goudglans te voorschijn, en op gene (nl. de wolken, ʼ<hi type="italic">êleh</hi> gelezen, zooals ook de Septuag. las, in plaats van ʼ<hi type="italic">eloah</hi>, wat gemakkelijk door verschrijving uit ʼ<hi type="italic">êleh</hi> kon ontstaan, doch na ʽ<hi type="italic">al</hi> geen zin heeft) (verschijnt) de schrikwekkende Majesteit (het Hebr. <hi type="italic">noraʽ hôd</hi>, kan niet anders beteekenen)’. Het Hebr. woord <hi type="italic">sahâb</hi> = ‘aurum’ wordt ook in de Septuag. om schrijvend vertaald met ‘goudkleurige wolk’; misschien is dat woord wel door verschrijving ontstaan uit <hi type="italic">sohar</hi>, dat ‘verblindend licht’ beteekent.</div>
<div id="n2714">Vijf en twintigste rede, van v. 2 tot 38, waarin vermoedelijk eene verschuiving van eenige verzen is aan te nemen. Vs. 31 en 32 staan niet op hunne plaats; want zij handelen over de schepping van gesternten, terwijl ter plaatse, waar zij staan, sprake is van winter en stormweer. Vóór v. 12 z uden zij goed passen. - Als v. 8-11 geplaatst werden achter v. 15, zou de gedachtengang beter zijn: de aarde onder ons v. 2-7, de hemel boven ons v. 31, 32 en 12-15. Te meer is deze verplaatsing aan te nemen, daar in v. 16 diezelfde gedachtengang terugkeert: de schepping onder ons v. 16-18, en de schepping boven ons v. 19-21. Ook sluit v. 31 op voortreffelijke wijze aan bij v. 7; beide toch spreken van sterren bij hun eerste ontstaan; en v. 16 sluit goed aan bij v. 8-11. - Naar den grondtekst zouden v. 24 en 25 beter met elkander van plaats verwisselen, en misschien ook v. 14 <hi type="italic">a</hi> met v. 13 <hi type="italic">b.</hi> - Ten gevolge van deze verschuivingen bestaat de rede uit een eerste strophenpaar v. 2-7 en v. 31, 32, 12-15, een eerste tusschenstrophe v. 8-11, een tweede strophenpaar v. 16-21 en v. 22-27, een tweede tusschenstrophe v. 28-30, en een derde stropenpaar v. 33-35 en v. 36-38. - De inhoud der strophen wordt aangegeven in den korten inhoud, boven het hoofdstuk geplaatst.</div>
<div id="n2715">Hebr.: ‘Wie is het, die het plan (Gods d.i. de Voorzienigheid) verduistert met woorden zonder verstand’. Job had de wijsheid van Gods voorzienigheid in het toedeelen van vooren tegenspoed verduisterd door haar in zijne reden niet genoeg te erkennen.</div>
<div id="n2716"><hi type="italic">Omgord</hi> enz. als ten strijde met mij. - Job had meermalen God uitgedaagd om met hem in het gericht te treden, vgl. XIII 19-22, XVI 22, XXXI 35. Na eerst zijnen profeet Eliu te hebben opgewekt om op menschelijke wijze, vgl. XIII 21, XVI 22, hem het verkeerde zijner woorden onder het oog te brengen, geeft nu God zelf gehoor aan Job's uitdaging, maar niet om aan zijn schepsel rekenschap te geven van zijne daden, doch om hem nog beter te overtuigen, dat hij volstrekt onbevoegd is zich over Gods doen en laten een oordeel te vormen. Om Job nog meer tot nederige onderwerping en tot boetvaardigheid te brengen, vgl. XXXIV noot 6, toont God hem in deze en de twee volgende reden zijne algeheele opperheerschappij over de schepping en tevens zijne wijze voorzienigheid, die boven het begrip en de macht der menschen uitgaat, en waaraan zij zich in alle nederigheid te onderwerpen hebben.</div>
<div id="n2717">In dichterlijke beeldspraak heet de aarde op <hi type="italic">steunpilaren vastgezet,</hi> ofschoon de dichter wist, dat zij zonder steunsel hangt in het hemelruim; vgl. XXVI 7.</div>
<div id="n2718"><hi type="italic">Morgensterren</hi> zijn de pas geschapen sterren. <hi type="italic">Zonen Gods</hi> zijn de engelen, die aldus worden genoemd, omdat ze door God zijn geschapen, als zuivere geesten op God als zonen op hunnen vader gelijken, en als dienaren en afgezanten deel nemen in Gods wereldbestuur. Gelijk bij het begin der schepping, zoo juichten ook de engelen in stille harmonie met de sterren bij de geboorte van Christus, het begin der herstelling van de aarde, vgl. Luc. II 13, Matth. II 2. - Na dit vers, waarmede de vóórstrophe van het eerste strophenpaar eindigt, moest als nàstrophe volgen v. 31, 32, 12-15, waarna v. 8-11 de eerste tusschenstrophe uitmaakt; vgl. noot 1.</div>
<div id="n2719">Naar den grondtekst hangt dit vers af van het voorafgaande: Hebt gij bevelen gegeven aan enz. ‘om vast te grijpen bij hare vleugelen (uiteinden) de aarde, opdat de snoodaards van haar worden afgeschud’. De aarde wordt voorgesteld als een ontzaggelijk groot kleed, waarvan de uiteinden door de ochtendschemering worden vastgegrepen, om de misdadigers, die des nachts als ongedierte voortkrioelen, ervan af te schudden.</div>
<div id="n2720">Bij gebrek aan was gebruikten de ouden <hi type="italic">klei</hi> om te <hi type="italic">zegelen.</hi> De aarde, des nachts een vormelooze, donkere massa, herkrijgt bij het aanbreken van het licht door het zichtbaar worden van bergen en dalen als een zegel-afdruk haar profiel en vertoont zich dan door het herleven harer kleuren als een veelkleurig <hi type="italic">kleed.</hi></div>
<div id="n2721">De nacht is het <hi type="italic">licht</hi> der <hi type="italic">snoodaards;</hi> door het aanbreken van het morgenlicht wordt <hi type="italic">hun opgeheven arm verbrijzeld</hi> d.i. worden hunne plannen verijdeld.</div>
<div id="n2722">De <hi type="italic">duistervolle verblijven</hi> zijn de onderwereld, de sjeool, vgl. X 21-22.</div>
<div id="n2723">Volgens Hebr. zegt God hier spottend tot Job: ‘Gij weet het toch wel, want te voren waart gij geboren en het getal uwer jaren is (zoo) groot!’</div>
<div id="n2724">De hagel is een der geesels, waarvan God zich bedient om de menschen te straffen, vgl. Exod. IX 18, Josue X 11, Is. XXX 30, Ezech. XIII 11, Apoc. XVI 21.</div>
<div id="n2725">Hebr.: ‘Vermoogt gij de banden der Plejaden saam te knoopen of den gordel (v.a. de kluisters) van Orion te ontbinden?’ Het <hi type="italic">Plejaden-gesternte</hi> is een sterrengroep in het teeken van den Stier, bestaande uit ongeveer zeven helderlichtende en eene menigte soms als nevel met het bloote oog zichtbare kleine sterren, die als tegen elkander gepakt schijnen te staan. <hi type="italic">Arcturus</hi> is eigenlijk slechts één ster van Boötes of den Berenleider, een over een groot gedeelte van den noordelijken hemel verspreid sterrenbeeld aan den staart van den Grooten Beer, maar dikwijls wordt met dezen naam het geheele sterrenbeeld bedoeld. Het Hebr. <hi type="italic">Khesil</hi> beteekent evenwel zeer waarschijnlijk het schitterende sterrenbeeld Orion, waarin de ouden een reus zagen, wiens gordel de drie schitterende middelste sterren vormen. Zie IX noot 6.</div>
<div id="n2726"><hi type="italic">Morgenster.</hi> Het Hebr. woord <hi type="italic">massaroth,</hi> in IV Reg. XXIII 5 <hi type="italic">massaloth</hi> en aldaar door de Vulg. vertaald met ‘duodecim signa’ = de twaalf bekende teekenen van den Dierenriem, duidt waarschijnlijk niets anders aan dan Venus in hare verschillende verschijningen als morgenen avondster. Het door de Vulg. met <hi type="italic">Avondster</hi> vertaalde Hebr. woord ʽ<hi type="italic">ajisj</hi> is waarschijnlijk Aldebaran, de hoofdster van de Hyaden. Zie IX noot 6. <hi type="italic">Over de zonen der aarde</hi>, Hebr.: ‘en hare kinderen’ nl. van Aldebaran, d.z. de haar omgevende kleine Hyaden. Alzoo niet Job, maar God is de Schepper der sterren (v. 31); Hij doet ze op geregelde tijden verschijnen. - Omtrent de plaats van v. 31 en 32 zie noot 1 en 5.</div>
<div id="n2727">Hebr. met eenigszins gewijzigde punctuatie: ‘Doet gij weten (d.w.z. schrijft gij voor) de wetten des hemels, en bepaalt gij’ enz. Blijkens den samenhang zijn hier bedoeld de wetten, waarnaar de weersgesteldheid zich regelt.</div>
<div id="n2728"><hi type="italic">In 's menschen binnenste.</hi> Het aldus vertaalde Hebr. woord <hi type="italic">toechot</hi> wordt verschillend opgevat. Afgeleid van <hi type="italic">toeach</hi> = bedekken, wordt het door sommigen vertaald met ‘wolken’, door anderen met ‘maangestalten’, waarbij de maan geheel of gedeeltelijk bedekt, onzichtbaar, is. Evenzoo in het tweede verslid het Hebr. woord <hi type="italic">sechvi</hi>, door de Vulgaat met <hi type="italic">gallus</hi> = <hi type="italic">haan</hi> vertaald. Afgeleid van <hi type="italic">sachah</hi> = zien, wordt het vertaald met: beschouwing, gedachte, hart, haan, voorstelling, volle maan, enz. Daar hier blijkens den samenhang sprake is van de weerswisselingen, die, naar beweerd wordt, grootelijks afhangen van de verschillende gestalten der maan, is waarschijnlijk in het eerste verslid de geheel of gedeeltelijk bedekte, en in het tweede verslid de volle maan bedoeld; en dan vraagt God hier, wie aan de maan de kracht gaf, om invloed uit te oefenen op de veranderingen van het weer. Volgens de Vulgaat vraagt God, <hi type="italic">wie in 's menschen binnenste het verstand heeft gelegd</hi> of in het algemeen of in het bijzonder, om soms vooruit de veranderingen van het weer te kunnen voorzien, en <hi type="italic">aan den haan het instinct gaf</hi>, om door zijn gekraai, evenals het aanbreken van den dag, soms de verandering van weer aan te kondigen.</div>
<div id="n2729">Met <hi type="italic">het samenstel en de harmonie des hemels</hi> is misschien bedoeld de geregelde afwisseling van het weer. Hebr.: ‘Wie kan tellen (of naar een andere lezing: Wie kan uitspreiden) de wolken met wijsheid, en de waterzakken des hemels, wie kan ze uitstorten’.</div>
<div id="n2730">In het Hebr. hangt dit vers af van het voorafgaande: ‘opdat (nl. door het uitstorten van het hemelwater) het stof zich vorme tot eene vaste massa en de aardkluiten zich samenvoegen’.</div>
<div id="n2731">Hier begint de <hi type="italic">zes en twintigste rede</hi>, waarin God zijne onbeperkte alleenheerschappij en zijne onnavolgbare en algoede voorzienigheid aantoont uit de dierenwereld. Deze rede loopt van XXXVIII 39 tot XXXIX 30; doch ook hier dient wederom eene tekstverschuiving te worden aangenomen. De beschrijving van roofvdgels in XXXIX 26-30 past niet op de plaats, waar ze nu staat. Zij behoort bij de schildering van roofdieren in het algemeen en wel na die van de raaf in het bijzonder in XXXVIII 41. - Door deze verplaatsing wordt de stropheering aldus geregeld: een eerste strophenpaar XXXVIII 39-41 met XXXIX 26, en XXXIX 27-30, een eerste tusschenstrophe XXXIX 1-4, een tweede strophenpaar v. 5-8 en v. 9-12, een tweede tusschenstrophe v. 13-18, en een derde strophenpaar v. 19-22 en v. 23-25. - De inhoud der strophen wordt aangegeven in den korten inhoud, boven dit hoofdstuk tusschen [ ] en boven het volgende geplaatst. Het volgende hoofdstuk had dus beter met dit vers kunnen beginnen en met v. 30 kunnen eindigen.</div>
<div id="n2732"><hi type="italic">Ziel</hi> staat hier voor behoefte aan voedsel, waardoor zij in het leven blijven en groeien.</div>
<div id="n2733">Alle dieren, die van honger schreeuwen, kunnen gezegd worden onbewust te <hi type="italic">schreien tot God</hi>, van wien ten laatste alle voedsel en levensonderhoud komt.</div>
<div id="n2734">Zonder zorg van eenig mensch gaat bij hen de voortteling gemakkelijk. <hi type="italic">Zij stooten</hi> enz. Hebr.: ‘en hunne weeën zijn zij kwijt’.</div>
<div id="n2735"><hi type="italic">In het</hi> onvruchtbare als met <hi type="italic">zout</hi> gedrenkte <hi type="italic">land</hi>, in de woestijn nabij de Doode- of Zoutzee.</div>
<div id="n2736">De bevolking <hi type="italic">der stad veracht</hi> of ontvlucht hij; vrij is hij van <hi type="italic">het geroep</hi> en den dwang <hi type="italic">des drijvers.</hi></div>
<div id="n2737">Hebr. waarschijnlijk: ‘wilde os’.</div>
<div id="n2738"><hi type="italic">Op uwen wenk;</hi> zóó dient vertaald te worden, en niet ‘achter u’; want evenmin als in onze streken loopt in het Oosten de landbouwer bij het eggen vóór het werkdier uit, maar achter de egge.</div>
<div id="n2739">De <hi type="italic">groote kracht</hi> van den neushoorn of wilden os kan de mensch zich niet ten nutte maken.</div>
<div id="n2740">Eerst wordt gewezen op de overeenkomst van de <hi type="italic">struishen</hi> met andere vogels om daardoor hare bijzondere eigenschappen beter te laten uitkomen. Gewoonlijk wordt het Hebr. anders, doch verschillend vertaald. Meestal vertaald men: ‘De vleugel van de struishen klapt vroolijk op en neer; (maar) is haar vleugel en gevederte lieflijk’ (als van ooievaar, zwaan of andere vogels, die met hare vleugels en gevederte hare eieren verwarmen en uitbroeden)? Anderen: ‘Is de vleugel van de struishen vriendelijk, is haar vleugel enz’? waarvan de zin gelijk is aan die der voorafgaande vertaling.</div>
<div id="n2741">De struishen legt hare eieren in het warme zand en laat ze door de zonnewarmte uitbroeden.</div>
<div id="n2742"><hi type="italic">Hardvochtig</hi>, omdat zij niet zelf <hi type="italic">hare jongen</hi> uit de eieren uitbroedt en er niet meer naar omziet. Dikwijls <hi type="italic">arbeidt zij je vergeefs</hi>, <hi type="italic">omdat geen vrees haar prangt</hi> tot betere voorzorg voor hare eieren.</div>
<div id="n2743">De natuur, haar door <hi type="italic">God</hi> gegeven, heeft haar begrip en <hi type="italic">overleg onthouden,</hi> om beter voor hare eieren en jongen te zorgen. Maar niettegenstaande haar domme natuur beschaamt zij (vgl. het volgende vers) door hare snelheid andere dieren en ook den mensch.</div>
<div id="n2744"><hi type="italic">Is de tijd aangebroken</hi>, dat zij haar leven heeft te redden voor bereden jagers, <hi type="italic">dan heft zij de vleugels omhoog,</hi> niet om te vliegen, maar om door het slaan met hare vleugels de snelheid van haren loop te vermeerderen, en <hi type="italic">spot</hi> enz. Anderen vertalen het Hebr.: ‘ten tijde dat zij hare vleugels omhoog slaat’, ofwel naar eene andere lezing: ‘ten tijde van het komen der boogschutters ijlt zij heen, spot zij’ enz.</div>
<div id="n2745">Als het paard hinnikt trilt zijn nek en golven zijne manen, zoodat <hi type="italic">het gehinnik zijnen ziek</hi> schijnt te <hi type="italic">omgeven.</hi> Anderen vertalen in plaats van gehinnik ‘golvende manen’, of naar eene andere lezing ‘kracht’.</div>
<div id="n2746"><hi type="italic">De glorie zijner neusgaten</hi> is zijn snuiven en brieschen, dat <hi type="italic">verschrikking</hi> veroorzaakt.</div>
<div id="n2747">Als het paard <hi type="italic">hittig en brieschend</hi> pijlsnel voortvliegt, schijnt <hi type="italic">het den grond te verslinden.</hi> In zijn moedige vaart bij het achtervolgen des vluchtenden vijands <hi type="italic">stoort het er zich niet aan</hi>, <hi type="italic">of de trompet</hi> den terugtocht blaast; het wil steeds vooruit.</div>
<div id="n2748">Reeds vóórdat de krijg begint, <hi type="italic">zoodra het de klaroen verneemt,</hi> schijnt het reeds begeesterd door het wapengekletter, <hi type="italic">de aanvuring der oversten</hi>, enz.</div>
<div id="n2749"><hi type="italic">Tegen den zuiderstorm in</hi> vliegt <hi type="italic">de havik</hi> met buitengewone snelheid en kracht. Meestal vertaalt men: ‘naar het zuiden’, en meent men, dat hier sprake is van een geregelden heentrek naar zuidelijke streken; doch de havik is geen trekvogel.</div>
<div id="n2750"><hi type="italic">Lijk.</hi> Hebr.: ‘verslagene’ in het gevecht. De arend aast ook op lijken, mits ze nog niet aan het bederven zijn.</div>
<div id="n2751">Ironisch verwijt God aan Job, dat hij nu zwijgt, om daardoor een rouwmoedige schuldbekentenis hem te ontlokken. Hebr.: ‘Wil de vitter nog met den Almachtige twisten? de aanklager van God kome nu met zijn antwoord voor den dag’. - In verschillende Hebreeuwsche uitgaven maken V. 31-35 de eerste vijf verzen uit van hoofdstuk XL. - Blijkbaar echter staan deze verzen, evenals de daaropvolgende XL 1-9, niet op hunne plaats. Want zij staan midden tusschen de prachtige schildering van exemplaren uit de dierenwereld in XXXIX, XL en XLI, welke schildering erdoor onderbroken wordt. - De beide stukken, nl. XXXIX 31-35 en XL 1-9, vormen met XLII 1-6 een afgeronde samenspraak tusschen God en Job, die <hi type="italic">de acht en twintigste rede</hi>, de laatste van het dichtstuk, is, en waarin Job tot volkomen erkentenis van zijne eigen verkeerdheden en van Gods almacht wordt gebracht en getuigenis aflegt van zijne boetvaardige gezindheid. Deze rede bestaat dan ook uit een eerste strophenpaar XXXIX 32, 34, 35 en XL 2-4, een tusschenstrophe XL 5-9, en een tweede strophenpaar XLII. 2-3 (waarvan het laatste vers twee verzen bevat) en v. 4-6. De inhoud dezer strophen staat tusschen [ ] aangegeven in den korten inhoud boven dit en het volgende hoofdstuk en boven XLII geplaatst. - Ter verklaring, hoe deze laatste rede aldus verspreid geraakte, wordt vermoed, dat er geen plaats meer was op de rol van het handschrift, welke verdeeld was in drie kolommen, ééne voor de vóórstrophen, ééne voor de nàstrophen en ééne voor de tusschenstrophen. Bij gebrek aan plaats nu werd deze laatste rede geschreven op de ledige ruimten van het perkament, die nog waren open gebleven; en zóó kwam het eerste gedeelte (het eerste strophenpaar en de tusschenstrophe), waarin God voornamelijk spreekt, te staan achter de zes en twintigste rede, en het tweede gedeelte (het tweede strophenpaar), waarin Job spreekt, achter de zeven en twintigste rede.</div>
<div id="n2752">Hebr.: ‘armzalige die ik ben, wat zal ik antwoorden?’ <hi type="italic">De hand op den mond leggen</hi> wil zeggen: het stilzwijgen bewaren.</div>
<div id="n2753"><hi type="italic">Eens- en andermaal</hi> beteekent: herhaaldelijk.</div>
<div id="n2754">Hier volgt v. 2-4 de eerste nàstrophe en v. 5-9 de tusschenstrophe der acht en twintigste rede; vgl. het vorige hoofdstuk noot 18.</div>
<div id="n2755">Vgl. XXXVIII 3.</div>
<div id="n2756">God doelt hier op uitdrukkingen van Job als XIX 6 (vgl. noot 4), XXVII 2 en dergelijke.</div>
<div id="n2757">Zijt gij de almachtige en oneindig verhevene, en daardoor in staat om over alles, ook over mijne daden uw oordeel te laten gaan? - In de volgende verzen drijft God den spot met die almacht en verhevenheid, die Job noodig zou hebben om Gods handelingen te kunnen begrijpen en beoordeelen, teneinde hem daardoor nog tot beter inzicht van zijn onrecht te brengen.</div>
<div id="n2758"><hi type="italic">Dat uw rechterhand u redden kan</hi> d.w.z. dat uw macht en waardigheid groot genoeg is om alles te doen, wat gij wenscht, ook over mijne daden een oordeel te vellen.</div>
<div id="n2759">Vele oude schriftuurverklaarders zagen door den naam en de beschrijving van <hi type="italic">Behemoth</hi> en nog meer door die van <hi type="italic">Leviathan</hi> (vgl. v. 20 volg.), vooral om XLI 16, den duivel aangeduid. Doch <hi type="italic">Behemoth</hi> is een gehebraïseerde vorm van het Egyptische woord <hi type="italic">pehemoet,</hi> dat wateros of nijlpaard beteekent, terwijl hier met het woord <hi type="italic">Leviathan</hi>, dat eigenlijk ‘gedraaide’ beteekent en Ps. LXXIII 14, CIII 26 door den Vulgaat met ‘draak’ wordt vertaald, volgens het gevoelen van alle nieuwere schriftuurverklaarders niets anders dan de krokodil bedoeld wordt. Geheel de beschrijving van <hi type="italic">Behemoth</hi> en <hi type="italic">Leviathan</hi> in XL en XLII past dan ook volkomen op het nijlpaard en den krokodil. - <hi type="italic">Gras vreet het;</hi> zeker eene vermeldenswaardige bijzonderheid van het reusachtige dier, dat het zich niet met vleesch, doch met kruiden voedt. - Met dit vers begint de <hi type="italic">zeven en twintigste rede</hi>, welke zich uitstrekt van XL 10 - XLI 25; doch ook hier dient wederom eene tekstverschuiving te worden aangenomen. In XL 14 wordt van het nijlpaard gezegd, dat het 't meesterstuk, de koning is der schepping. Daar nu ook in XLI 24-25 sprake is van een dier, dat de koning wordt genoemd der trotsche dieren, ligt het vermoeden voor de hand, dat deze laatste verzen eveneens het nijlpaard betreffen en hunne plaats behooren te hebben bij diens beschrijving achter XL 14. - Verder behooren XLI 6-8 en XLI 21-23 blijkbaar bij elkander. Op de eerste plaats wordt het bovenpantser van den krokodil beschreven, zooals het zichtbaar is, wanneer het dier half boven water uitsteekt. De tweede plaats beschrijft zijnen onderbuik en zijnen gang over de stroombedding. Dit wettigt het vermoeden, dat XLI 21-23 oorspronkelijk volgde op XLI 8. - Eindelijk wordt algemeen door de tekst-critici aangenomen, dat XL 28 - XLI 2 niet op de rechte plaats staan. Naar den grondtekst zeggen deze verzen waarschijnlijk, dat het dier, waarover zij spreken, zijns gelijke niet heeft op aarde. Het best kunnen zij daarom worden verstaan van het meesterstuk der schepping, het nijlpaard, en geplaatst worden tusschen XLI 24 en XLI 25. De aldus ontstane verzengroep, nl. XLI 24, XL 28, XLI 1, 2, 25, vormt bij de beschrijving van het nijlpaard een passende nàstrophe achter de vóórstrophe van XL 10-14. - Geheel de stropheering dezer rede is dan aldus: eerste strophenpaar XL 10-14 en XLI 24, XL 28, XLI 1, 2, 25; eerste tusschenstrophe XL 15-19; tweede strophenpaar XL 20-23 en 24-27; tweede tusschenstrophe XLI 3-5; derde strophenpaar XLI 6-8 en 21-23; derde tusschenstrophe XLI 9-12; vierde strophenpaar XLI 13-16 en 17-20. - De in houd der strophen wordt (zoover de afwijkende plaatsing en vertaling der Vulgaat het mogelijk maken) aangegeven in den korten inhoud, boven dit en het volgende hoofdstuk geplaats.</div>
<div id="n2760">Teekenen van kracht en sterkte.</div>
<div id="n2761"><hi type="italic">Het begin der wegen Gods</hi> wil zeggen: het meesterstuk, de koning der schepping, nl. door zijne afmeting en forschheid; met zijn groote gebogen tanden maait het als met eene zeis het gras af en verdedigt het zich als met een <hi type="italic">kromzwaard.</hi> Naar een andere lezing van het Hebr. kan het laatste verslid, synoniem-parallel met het eerste, vertaald worden: ‘het is geschapen om te heerschen over zijne natuurgenooten’.</div>
<div id="n2762">Zoo vreedzaam en rustig leeft het.</div>
<div id="n2763"><hi type="italic">Het verzwelgt den stroom</hi>, het slokt massa's water op, alsof het niets is voor hem, dus <hi type="italic">zonder zich te verwonderen</hi>, ja, hyperbolisch gezegd, <hi type="italic">heeft het vertrouwen</hi> enz. De <hi type="italic">Jordaan</hi> herbergt geen nijlpaarden, maar is hier beeld van den Nijl, waarin ze worden aangetroffen, of van elke andere groote rivier.</div>
<div id="n2764">Voor <hi type="italic">zijne oogen</hi> d.i. zóó, dat het zelf ziet, dat men toebereidselen maakt om het te vangen. <hi type="italic">Met pinnen zijne neusgaten doorboren</hi>, om er dan eenen ring door te steken en het dier daaraan vast te binden. Gewoonlijk wordt, overeenkomstig den samenhang, dit vers opgevat als eene vraag, waarop het antwoord is: neen, dat zal men niet kunnen. Anderen vertalen ironisch: ‘Laat men het vangen’ enz.; sommigen als in stellenden zin: ‘en toch kan men het vangen’ enz. Doch deze laatste opvatting strookt niet met den samenhang.</div>
<div id="n2765">De tong van den krokodil is bijna geheel vastgehecht aan zijne onderkaak; door eenen strik te leggen om zijne onderkaak <hi type="italic">bindt men</hi> ook tegelijkertijd <hi type="italic">zijn tong vast.</hi></div>
<div id="n2766"><hi type="italic">Eenen strik.</hi> Hebr.: ‘Zult gij een rietstok door zijnen neus steken’, zooals nu nog de Egyptische visschers doen om de gevangen visschen mede te nemen. Het tweede verslid doelt op een andere gewoonte der visschers aan den Nijl: om de gevangen visschen levend te bewaren laten zij ze in het water zwemmen met een ring door de kaak, waaraan een koord is bevestigd, om ze weer op te halen, als men wil.</div>
<div id="n2767">De krokodil zal u niet, als ware hij een krijgsgevangene, met <hi type="italic">zoete woordjes</hi> om teruggave zijner vrijheid smeeken; want gij zult niet eens eene poging durven wagen om hem zijne vrijheid te ontnemen; gij kunt (vgl. het volgende vers) hem u niet dienstbaar maken.</div>
<div id="n2768">Om zich met hem te vermaken, zooals kinderen spelen <hi type="italic">met een vogeltje</hi> op een kruk.</div>
<div id="n2769">Visschers<hi type="italic">gezellen en kooplieden</hi> zullen hem niet als buit <hi type="italic">onder elkander verdeelen.</hi></div>
<div id="n2770"><hi type="italic">Huid</hi> en <hi type="italic">kop</hi> staan hier als deelen voor het geheel.</div>
<div id="n2771">Zoodra gij <hi type="italic">uwe hand</hi> slechts <hi type="italic">op hem legt</hi>, zal hij u aanvallen en <hi type="italic">een verwoed gevecht</hi> met u beginnen, waarbij gij zeker het onderspit zult delven; hij zal u dooden, zoodat <hi type="italic">gij het niet meer zult navertellen.</hi></div>
<div id="n2772">Mocht iemand de vermetele hoop hebben om den krokodil te vermeesteren, <hi type="italic">zijne hoop zal hem bedriegen, en ten aanschouwen van allen</hi>, die er bij zijn zonder hem te kunnen helpen, <hi type="italic">zal hij worden neergestort.</hi> Naar den grondtekst, in welks uitgaven dit vers het eerste is van het volgende hoofdstuk: ‘Hoop tegenover hem zal beschaamd worden; reeds bij zijn aanblik wordt men (van schrik) terneergestort’. Na het voorafgaande vers is dit vers, den krokodil betreffende, minstens overbodig; zie aangaande de oorspronkelijke plaatsing noot 6.</div>
<div id="n2773"><hi type="italic">Ik zal hem niet tergen;</hi> want als hij dan woedend tegen Mij opstond, zou hij het zeker tegen Mij verliezen. Ik zou dus wel <hi type="italic">een wreedaard</hi> zijn, als Ik het toch deed. Geheel dit vers en ook het volgende moet Job doen inzien, hoe vermetel en verkeerd het is zich tegen de beschikkingen Gods te verzetten of Hem ter verantwoording zijner daden op te vorderen. Doch het Hebr. kan in geheel anderen zin worden vertaald: ‘Niemand is vermetel (genoeg) om hem te tergen, en wie zal hem in het aangezicht weerstaan’, en het volgende vers: ‘Wie overviel hem, en bleef behouden; onder den ganschen hemel is er niet zulk een’. Aldus vertaald staan deze verzen in nauw zinverband met XL 28. Vgl. XL noot 6.</div>
<div id="n2774">Volgens de Vulgaat gaat God, na de digressie van v. 1 <hi type="italic">b</hi> en v. 2, wederom voort met de beschrijving van den krokodil. Na in het vorige vers te hebben gezegd, dat Hij aan niemand iets schuldig is, niets behoeft te ontzien, daar alles het zijne is, verklaart Hij hier, dat Hij ook den krokodil niet behoeft te ontzien, doch met hem doen kan wat Hij wil, terwijl (vgl. de volgende verzen) alle anderen hem te. vreezen hebben. Doch de zin van het Hebr. is geheel anders: ‘Niet zal Ik zwijgen van zijne ledematen, van zijne: kracht, van de schoonheid zijner uitrusting’; of naar eene andere lezing: ‘Niet zal Ik zwijgen van zijnen tooi, vermelden zal Ik zijne kracht’ enz. Naar deze vertaling bevat dit vers eene betere inleiding tot de volgende schildering van het dier.</div>
<div id="n2775">Als de krokodil, na langen tijd onder water te zijn geweest, op het droge komt om zich in de stralen der zon te koesteren, ademt hij langdurig met krachtige teugen en <hi type="italic">niest</hi> hij vervaarlijk. De fijne stofregen van waterdruppeltjes, die daarbij uit zijne neusgaten en zijnen bek wordt uitgestooten, schittert dan in de stralen der zon als vuurvonken. Hierop doelt de beschrijving van v. 9-12. - De schitterend roode <hi type="italic">oogen</hi> van den krokodil, <hi type="italic">de wimpers van den dageraad</hi>, hebben iets van het morgenrood; daarom werd ook in de hieroglypen-taal der Egyptenaren het krokodille-oog gebezigd om den morgenstond aan te duiden.</div>
<div id="n2776"><hi type="italic">De nood</hi>, Hebr. ‘versmachting’, ofwel omdat hij bijzonder vraatzuchtig is, ofwel omdat hij mannen doodt en daardoor huisgezinnen in nood brengt.</div>
<div id="n2777">Pijlen, hyperbolisch <hi type="italic">bliksems</hi> genoemd, stuiten af op zijn pantser.</div>
<div id="n2778"><hi type="italic">Als hij zich opheft</hi> ten aanval, <hi type="italic">sidderen de</hi> machtigsten der aarde, zelfs al waren zij verheven als <hi type="italic">engelen</hi>, en <hi type="italic">van schrik</hi> bevangen, niets anders verwachtend dan dat zij zullen gedood worden, zoeken zij zich door <hi type="italic">boetedoening</hi> voor God te zuiveren van hunne zonden. Gewoonlijk vertaalt men het Hebr.: ‘Bij zijn opstaan sidderen de machtigen; zij geraken buiten zich zelven van angst’.</div>
<div id="n2779">Hebr.: ‘Onder hem bevinden zich scherpe punten; hij trekt voren over het slijk heen’ d.w.z. ook de buik van den krokodil is voorzien van dikke, scherp vooruitspringende schubben, die als hij over den bodem der rivier zich voortbeweegt, voren maken in het slijk der bedding. Dezelfde zin ligt in de vertaling der Vulgaat: de scherpe glanzende punten onder den buik van den krokodil heeten dichterlijk <hi type="italic">zonnestralen</hi>, waarmede hij bij zijn voortgaan over de rivierbedding het <hi type="italic">goud</hi>gele zand zoowel <hi type="italic">als</hi> het <hi type="italic">slijk</hi> wegschuift en <hi type="italic">om zich heen spreidt.</hi></div>
<div id="n2780">Door zijn snellen gang over den bodem der rivier en door de voren, die hij in de bedding maakt, doet hij het water borrelen en (hyperbolisch) <hi type="italic">opbruisen</hi> als kokend water in eenen <hi type="italic">ketel</hi> of als <hi type="italic">kokende zalfoliën.</hi></div>
<div id="n2781">Het witte schuim der waterbellen, die zich aan de oppervlakte vertoonen. als de krokodil over den bodem voortgaat, doen (dichterlijk) <hi type="italic">den waterkolk vergrijzen</hi> als van schrik. - Vgl. omtrent de plaatsing van v. 21-23 noot 6 van XL.</div>
<div id="n2782">De <hi type="italic">zonen der trotschheid</hi> zijn de machtige en trotsche dieren. - Vooral het eerste lid van dit vers kan moeielijk gezegd worden van den krokodil, die laag over den grond heen kruipt. Reden te meer voor de meening, dat v. 24-25 het nijlpaard betreffen; vgl. XL noot 6.</div>
<div id="n2783">Het hier volgende v. 2-3 en 4-6 vormt het tweede strophenpaar der acht en twintigste rede. Zie XXXIX noot 18.</div>
<div id="n2784">Reeds vroeger (vgl. XII 13 volg. en XXVI 5 volg.) erkende Job de almacht Gods; maar toen zag hij nog niet in, dat God, als logisch gevolg zijner almacht, niet anders dan oneindig rechtvaardig en liefderijk handelen kan, en dat derhalve Gods rechtvaardigheid en voorzienigheid boven alle menschelijke beoordeeling verheven is. Dat ziet hij thans in (vgl. het volgende vers), onderricht door de reden van Eliu en God zelf, en verlicht door Gods genade. Naar Hebr. luidt het tweede verslid: ‘en dat geen gedachte (plan) van U verhinderd wordt’.</div>
<div id="n2785">Overwegend herhaalt Job Gods woorden van XXXVIII 2, daardoor reeds erkennend en vervolgens ook uitsprekend, dat hij de berisping, erin opgesloten, werkelijk verdiende.</div>
<div id="n2786">Job herhaalt ook Gods woorden van XXXVIII 3 en XL 2, uit eerbied het eerste verslid wijzigend, en verklaart daardoor, dat hij voortaan Gods voorzienigheid niet meer zal beoordeelen, doch met een leerzaam hart hare onderrichtingen zal aannemen.</div>
<div id="n2787"><hi type="italic">Hooren</hi> en <hi type="italic">zien</hi> staan hier tegenover elkander als gebrekkige en volkomener kennis. Thans ziet hij God met <hi type="italic">het oog</hi> des geestes, beter dan vroeger, in zijne Almacht, Wijsheid en Voorzienigheid, ook bij het overzenden van rampen en lijden.</div>
<div id="n2788">Job <hi type="italic">berispt zich zelven</hi> over hetgeen hij vroeger in strijd met den eerbied, God verschuldigd, had gesproken, <hi type="italic">en doet</hi> daarover <hi type="italic">boetvaardigheid.</hi> - Met dit vers is het dichtstuk, dat de kern van het boek uitmaakt, geëindigd. De hierna volgende epiloog is in proza beschreven.</div>
<div id="n2789"><hi type="italic">Voor Mij</hi>, in mijne tegenwoordigheid; van alles wat de menschen spreken is God de toehoorder en eenmaal ook de rechter. <hi type="italic">Gelijk mijn dienaar;</hi> naar een andere Hebr. lezing, welke zeker met het oog op verschillende verkeerde uitdrukkingen van Job te verkiezen is: ‘over mijnen dienaar’. Vgl. Voorrede blz. 17.</div>
<div id="n2790"><hi type="italic">Zeven stieren</hi> enz. was een meermalen voorkomend offer, vgl. Num. XXIII 1, 29. Met dat offer moeten zij <hi type="italic">naar Job gaan</hi>, die evenals hij vroeger deed (vgl. I 5) het offer voor hen zal opdragen. <hi type="italic">Job zal voor u bidden</hi>, is een bewijs van de leer der H. Kerk over de kracht van het voorsprekend gebed van anderen, vooral der heiligen. <hi type="italic">Opdat de dwaasheid u niet worde aangerekend</hi> m.a.w. opdat Ik u niet straffe voor uwe dwaasheid, waarvan de zondigheid vooral bestond in de liefdelooze beoordeeling van den lijdenden Job. <hi type="italic">Gelijk mijn dienaar</hi>, zie vorige noot.</div>
<div id="n2791"><hi type="italic">Toen deze bad voor zijne vrien den</hi>, derhalve toen zijne boetvaardigheid vergezeld ging met goede werken van vergevingsgezindheid en liefde, gaf God hem vergiffenis en, zegen.</div>
<div id="n2792"><hi type="italic">Broeders</hi> en <hi type="italic">zusters</hi> zijn zijne verwanten. <hi type="italic">Zij bewogen over hem hun hoofd</hi>, ten teeken van medelijden met zijn vroeger lijden. <hi type="italic">En zij gaven hem</hi> geschenken, naar de gewoonte in het patriarchale tijdvak, bij het brengen van bezoek; vgl. Gen. XXXIII 9 volg.. <hi type="italic">Schaappenning</hi>, Hebr. <hi type="italic">Kesithah</hi>, een zilveren muntstuk der oudheid, waarop misschien het beeld van een schaap of lam was geslagen, waarom het door de Vulgaat met ‘ovis’ of ‘agnus’ vertaald wordt (vgl. Gen. XXXIII 19 en Josue XXIV 32). <hi type="italic">Oorring</hi>, Hebr. ‘ring’, om aan het oor of aan den neus (vgl. Prov. XI 22) te dragen.</div>
<div id="n2793">Naar den aard van het patriarchale en geheel het Oudtestamentische tijdvak zegende God Job met tijdelijke welvaart, opdat ook anderen daardoor tot den dienst van God zouden aangespoord worden, als een onderpand van den hoogeren zegen in het andere leven, waarop Job's hoop (vgl. XIX 25-27) gevestigd was.</div>
<div id="n2794">Vgl. I 2. Het getal zijner kinderen werd niet verdubbeld.</div>
<div id="n2795">Naar de gewoonte der oudheid noemde hij zijne dochters met namen, waardoor hare voortreffelijkheden werden aangeduid; <hi type="italic">de eerste</hi> schoon als de; <hi type="italic">Dag, de tweede</hi> zoet als <hi type="italic">Kaneelgeur, de derde</hi> vol liefelijkheid als een <hi type="italic">Balsemhorentje</hi>, eigenlijk horentje of doosje met een soort van spiesglansbalsem, waarmede de vrouwen hare oogleden en wenkbrauwen insmeerden om de lieflijkheid harer oogen beter te doen uitkomen.</div>
<div id="n2796">Het Israëlitische recht gaf aan de dochters slechts erfrecht, als er geen zonen waren (vgl. Num. XXVII 8). Ofschoon Job niet tot het volk van Israël behoorde, wordt deze beschikking toch als eene bijzonderheid vermeld, waaruit tevens de gelukkige verstandhouding spreekt van Job's familie.</div>
<div id="n2797"><hi type="italic">Honderd veertig jaren.</hi> Volgens de Septuag. ‘leefde Job na zijne beproeving honderd zeventig jaren, en hij leefde in het geheel tweehonderd veertig jaren’. <hi type="italic">Vol van dagen</hi> (vgl. Gen. XXV 8 en XXXV 29) d.w.z. na een gelukkigen ouden dag te hebben beleefd. - De Septuag. voegt hier nog enkele woorden bij over de toekomstige verrijzenis van Job, zijne woonplaats, zijn geslacht, zijne heerschappij over Edom, en over zijne vrienden. Doch dit werd door den H. Hiëronymus niet overgenomen in de Vulgaat, omdat het ontbreekt in den grondtekst en de Septuagint zelf aangeeft, dat het overgenomen werd uit ‘het Syrische boek’.</div>
</root>
