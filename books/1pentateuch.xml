<?xml version="1.0" encoding="UTF-8" standalone="no"?><root>
<title>Voorrede.</title>
<p>Ofschoon de scheiding, welke de 16<hi type="super">de</hi> eeuw teweegbracht tusschen de Noordelijke en de Zuidelijke Nederlanden, ook op ander dan staatkundig gebied, met name op dat der taal, verwijdering en uiteengaande ontwikkeling veroorzaakte, bleven toch de Katholieken van Noord en Zuid langer dan twee en een halve eeuw eene en dezelfde, door het kerkelijk gezag geijkte Nederduitsche vertolking der H. Schrift gebruiken. Vervaardigd door Nicolaas van Wingh, deken van Leuven, verscheen zij het eerst in 1548 te Leuven en te Keulen<note n="2">Onder den titel: Tgeheele Oude en Nieuwe Testament. In duytsche van nyewes overghestelt uit den Latijnschen ouden text.</note>. Spoedig verdrong zij de andere in omloop zijnde bijbels voor Katholieken<note n="3">O. a. den bijbel, in 1518 door Barthol. van Grave te Leuven uitgegeven en in 1525 herdrukt.</note> en werd in het verder verloop der 16<hi type="super">de</hi> eeuw herhaaldelijk door verschillende drukkers onveranderd nagedrukt. Nadat echter de lang verbeide officiëele uitgave der Vulgaat verschenen was, werd genoemde vertaling ‘door de Doctoren der H. Godtheyt in de vermaerde Universiteyt van Loven’ herzien en verbeterd en in 1599 te Antwerpen uitgegeven door de Plantijnsche drukkerij<note n="4">De nieuwe titel luidde: Biblia Sacra, Dat is: De Heylige Schriftuer, Bedeylt in het Oude ende Nieuwe Testament. Oversien ende verbetert na den laetsten Roomschen Text.</note>. In haar nieuwe gedaante werd zij door deze meer dan vijftigmaal herdrukt, en na 1626 buitendien nog herhaaldelijk  tusschen niet minder ijver aan den dag voor hunne groote en heilige zaak. Hadden zij na eeuwen van verdrukking reeds door de Fransche omwenteling vrijheid tot onbelemmerde uitoefening van hun godsdienst verkregen, nu rustten zij niet, voor en aleer het hun toegezegde herstel der kerkelijke hiërarchie een voldongen feit was. En ook daarna legden zij niet de handen in den schoot, maar werkten zij eendrachtig saam om het gebouw hunner kerk in- en uitwendig te voltooien. Waaraan hier in het bijzonder moet worden herinnerd, is, dat reeds binnen weinige jaren elk der vijf bisdommen zijn uit twee afdeelingen bestaande seminarium voor de opleiding van priesters had, geheel ingericht naar de voorschriften van de kerkvergadering van Trente en overeenkomstig de behoeften van den tijd. En dat in deze vijf seminariën met de andere vakken der godgeleerdheid ook dat der Schriftuur vlijtig beoefend werd, behoeft nauwelijks te worden gezegd.</p>
<p>Meer wellicht dan ooit werd nu in Noord en Zuid de behoefte gevoeld aan een nieuwen Roomschen bijbel. Maar die nieuwe bijbel moest meer zijn dan eene bloote vertolking, moest thans vergezeld gaan van een commentaar, waarin zoowel de studenten der godgeleerdheid en de priesters alsook de ontwikkelde leeken, die de Schrift in de moedertaal wenschten te lezen, alles vonden wat zij noodig hadden: verklaring en toelichting en vooral ook verdediging van het Woord Gods. En wat dit zeggen wil begrijpt enkel wie weet, wat verbazenden omvang de studie der H. Schrift in het midden der 19<hi type="super">de</hi> eeuw reeds had verkregen, ten deele door de verrassende en gewichtige ontdekkingen in het Oosten gedaan, ten deele door den ijver, waarmede zoo ongeloovigen als geloovigen zich in den nieuwen tijd op de Schrift hadden toegelegd. Zou nu een tweede Van Wingh opstaan, om het werk van den eerste te herscheppen of liever eene nieuwe Dietsche vertolking der H. Schrift te vervaardigen, gelijkelijk behagend aan de Katholieken van Nederland als aan die van België en vergezeld van een commentaar zooals de behoeften des tijds dien eischten?</p>
<p>Zoo die taak niet te groot ware geweest voor één man, dan zoude onze geleerde landgenoot Joannes Theodorus Beelen<note n="5">Geboren 1807 te Amsterdam.</note> haar hebben kunnen volbrengen. Op zeldzame wijze toch vereenigde hij in zich al de daartoe vereischte eigenschappen. Degelijk en scherpzinnig godgeleerde was hij bijzonder bedreven in de Schriftuur en de bij hare studie noodige hulpwetenschappen; hij verheugde zich in het volle vertrouwen der kerkvorsten van België en Nederland; zijn naam en zijn gezag waren in beide rijken even groot. En wat eindelijk van bijzonder gewicht is: hij, de Noord-Nederlander, had in zijn tweede vaderland voldoende kennis opgedaan van het Vlaamsch, om een Nederduitsch te kunnen schrijven, dat eigenlijk Noord-Nederlandsch was, maar dat toch als Schrifttaal ook aan de Vlamingen voldeed. Vandaar dat zijn <hi type="italic">Nieuwe Testament Onzes Heeren Jezus Christus</hi> met gelijken bijval werd opgenomen in Noord en Zuid<note n="6">Na in 1858 zijn Grondregels voor het vervaardigen eener Nederduitsche vertaling van het Nieuwe Testament, ten gebruike der Katholieken, te hebben uitgegeven, deed Beelen in 1860 en volgende jaren te Amsterdam en te 's-Hertogenbosch Het Nieuwe Testament onzes Heeren Jesus Christus het licht zien. Bijna gelijktijdig (1861) begon (te 's-Hertogenbosch) Mr. S.P. Lipman's Het Nieuwe Testament onzes Heeren Jesus Christus, vertaald met ophelderende aanteekeningen, te verschijnen.</note>. En zeker zouden  de Katholieken van Nederland en België uit dezelfde hand en in dezelfde taal gaarne ook het Oude Testament vertaald en uitgelegd ontvangen hebben, zoo die hand dit nog had kunnen bieden. Maar deze taak ging zelfs háár kracht te boven. Van 1870 tot 1879 begiftigde Beelen de Katholieke Nederlanden nog met eene Nederduitsche vertolking en verklaring van de Psalmen en van de ‘Libri sapientiales’; maar daarbij bleef het. En aangezien na Beelen in Noord noch Zuid een Katholiek Schriftverklaarder opstond van gelijke kennis en gelijk gezag, bleef de behoefte aan een nieuwe vertolking en verklaring van geheel het Oude Testament onvoldaan.</p>
<p>Aan eenige beoefenaars der H. Schrift en een uitgever in België komt de eer toe bewerkt te hebben, dat in de steeds dieper gevoelde behoefte thans eindelijk voorzien wordt, ofschoon niet op de wijze, welke men zich had voorgesteld. De nieuwe Vlaamsche uitgave toch van het O.T., welke van 1893-1897 te Brugge het licht zag<note n="7">Het Oude Testament in 't Vlaamsch vertaald en uitgeleid. Brugge, Karel Beyaert.</note>, had naar de bedoeling van haar ontwerpers moeten dienen voor de Katholieken van Noord en Zuid. Daarom had men zich te voren gericht tot de hoogleeraren in de H. Schrift aan de vijf seminariën der Utrechtsche kerkprovincie en hun verzocht om betuiging van instemming en tevens om niet nader of althans niet duidelijk omschreven medewerking. Het voorloopig gegeven gunstige antwoord van eenigen der gevraagde medewerkers ging uit van eene dubbele onderstelling. De eerste was, dat de gevraagde medewerking dien naam zou verdienen, de tweede, dat de taal van het nieuwe werk zou overeenstemmen met de door Beelen gebezigde. Tot de laatste onderstelling scheen alle grond te bestaan, omdat men voornemens was de door Beelen reeds bewerkte heilige boeken onveranderd in de nieuwe uitgave op te nemen. Weldra bleek echter dat noch de eerste noch de tweede verwachting in vervulling zouden gaan. Wat inzonderheid de tweede betreft, alles wees er op, dat de nieuwe uitgave, afgezien van de door Beelen vertaalde boeken, eene bepaald Vlaamsche zou worden en dat zelfs ieder der vertalers zijn eigen Vlaamsch dialect zou bezigen. Daargelaten, wat niet aan ons staat te beoordeelen, of in België zulk een verscheidenheid van taal in eene en dezelfde voor het gansche volk bestemde vertolking der Schrift gewenscht is, zeker is, dat voor de Katholieken van Nederland eene uitgave, zooals die door de ontwerpers bedoeld scheen en ook feitelijk werd uitgevoerd, volstrekt niet paste en ten eenenmale onbruikbaar moest geacht worden. Het kon daarom niet uitblijven dat de bedoelde hoogleeraren over de ontvangen uitnoodiging van den heer Beyaert en over het te geven of reeds gegeven antwoord onderling van gedachten wisselden. Dit leidde tot eene bijeenkomst, welke 30 Mei 1893 in het seminarie Rijsenburg onder leiding van den HoogEerw. Heer Mgr. F.P. van de Burgt gehouden werd<note n="8">Aan de beraadslaging namen deel: Dr. H.J.Th. Brouwer en Dr. Andreas Jansen van Rijsenburg, P.L. Dessens van Warmond, Dr. G.W.J.M. van Zinnicq-Bergmann van Haren, J. Schets van Hoeven, J.H. Drehmanns van Roermond, alsmede D.A.W.H. Sloet, rector te Oldenzaal.</note>.</p>
<p>Eenparig werd besloten dat allen de gevraagde instemming en medewerking zouden weigeren, ook zij, die haar reeds voorloopig en voorwaardelijk hadden toegezegd. Aan het recht van laatstbedoelden hiertoe kon naar aller gevoelen niet worden getwijfeld. Daarop volgde het met dezelfde eenparigheid genomen besluit, om met vereende krachten de uitgave te beproeven van eene geheel nieuwe, aan de eischen des tijds zooveel mogelijk beantwoordende, Nederlandsche vertolking en verklaring der Heilige Boeken van het Oude Verbond.</p>
<p>Nadat HH. DD. HH. de Aartsbisschop en de Bisschoppen van Nederland tot de onderneming goedgunstig verlof hadden gegeven, werd de firma C.N. Teulings te 's-Hertogenbosch met het drukken en uitgeven van het werk belast. Aangemoedigd door den grooten bijval, waarmede de openbaarmaking van het plan werd opgenomen, begonnen de zeven blijmoedig hunne taak, welke zij meenden in ongeveer vijf jaren te kunnen volbrengen. Dat zij zich, niet het minst tot hun eigen leedwezen, in die verwachting bedrogen zagen, is ten deele hieraan te wijten dat zij allen, de een vroeger, de ander later, in een nieuwen werkkring werden geplaatst en dientengevolge hunne medewerking niet meer of niet in de gewenschte mate konden verleenen. Maar de voornaamste oorzaak der vertraging ligt in de talrijke en groote moeilijkheden, welke de taak zelve opleverde, moeilijkheden, welke in den beginne niet voorzien werden en ook niet alle te voorzien waren.</p>
<p>Wat de ontwerpers dezer uitgave in hoofdzaak nastreefden werd in het program, waarbij de uitgever tot inteekening op het werk uitnoodigde, aldus omschreven: ‘In de eerste plaats, van den tekst der Vulgaat een Nederlandsche vertolking te leveren, die vertrouwbaar en nauwkeurig is en aan den tegenwoordigen staat onzer moedertaal beantwoordt. In de tweede, den tekst door inleidingen op de verschillende boeken en afzonderlijke hoofdstukken alsmede door beknopte aanteekeningen toe te lichten en te verklaren. Deze aanteekeningen zullen zijn van exegetischen, maar tevens van historischen en apologetischen aard’. Het is zeker niet overbodig hier een en ander mede te deelen over de wijze, waarop de bewerkers getracht hebben hun doel te bereiken.</p>
<p>Wat vooreerst de vertaling betreft, volgden zij de bekende grondregels van Beelen, althans in hoofdzaak en in zooverre zij toepasselijk zijn op het O.T. Aan de taal van Beelen meenden zij zich echter niet geheel te moeten houden. Afgezien toch van haar ietwat Vlaamsche tint, beantwoordt zij niet meer ten volle aan de tegenwoordige schrijftaal,  welke den machtigen invloed van de letterkundige beweging der laatste vijftig jaren onderging. In deze taal de Vulgaat vertolkend, trachtten zij steeds aan hun tekst die waardigheid te geven, waardoor de Schrifttaal zich uitteraard van de gewone schrijftaal moet onderscheiden. Daarbij hielden zij intusschen ook rekening met den aard der verschillende boeken of de door eigen aard zich kenmerkende gedeelten van boeken. Meer dan Beelen legden zij zich er op toe de dichterlijke en profetische stukken door keuze, koppeling en rangschikking der woorden als zoodanig te doen kennen. Eindelijk trachtten zij allen zooveel mogelijk eene en dezelfde taal te schrijven. Zoodoende hoopten, ja meenden zij eene vertolking van geheel het O.T. tot stand te brengen, welke nauwkeurig en vertrouwbaar is, aan den eisch der Schrifttaal en aan den tegenwoordigen staat van het Nederlandsch beantwoordt en zich tevens door de grootst mogelijke eenheid kenmerkt.</p>
<p>Een even groote eenheid mag men niet verwachten ten opzichte van de verklaring en toelichting van den tekst in de inleidingen en de noten. Wel de eenheid, die het kenmerk moet zijn van elke Schriftverklaring van en voor Katholieken. Men zal haar dan ook in dit werk niet missen. Naar hun beste weten toch hebben de bewerkers de voorschriften der Kerk ten opzichte der Schriftverklaring opgevolgd, door Paus Leo XIII zoo meesterlijk saamgevat en naar de behoefte van onzen tijd toegelicht in de encycliek <hi type="italic">Providentissimus Deus</hi>, welker verschijnen ongeveer met het begin dezer uitgave samenviel. Maar met zulk eene geheel onmisbare eenheid hebben de bewerkers dezer uitgave zich niet vergenoegd. Zij meenden dat men nog grooter eenheid van hen mocht eischen. Daarom ontwierpen zij een algemeen werkplan en hielden zich daaraan ook zoo goed mogelijk. Buitendien lieten zij de behandeling van het gewichtige, alle historische gedeelten rakende vraagstuk der tijdrekenkunde aan één hunner, die daartoe het meest bevoegd scheen, over<note n="9">Aan D.A.W.H. Sloet.</note>. Maar zoodoende meenen zij dan ook aan alle billijke verlangens te hebben voldaan. Voor het overige en binnen de aangewezen grenzen leverde elk hunner eigen werk en blijft voor zijn werk aansprakelijk. En hiermede is niet enkel de mogelijkheid, maar zelfs de noodzakelijkheid gegeven van verschil in velerlei opzicht. Men weet immers hoe groot de vrijheid is, welke de Kerk, zoo ten onrechte van onverdraagzaamheid beschuldigd, gaarne laat aan haar getrouwe kinderen, waar zij bijbelsche vraagstukken behandelen, die tot de open vraagstukken worden gerekend. Men weet ook dat die vraagstukken zeer talrijk zijn. Vandaar dat de genoemde encycliek gewaagt van ‘het groote veld, dat (hier) voor ieder afzonderlijk leeraar open ligt’, en van ‘de Schriftuurplaatsen, welke nog op een stellige en afdoende verklaring wachten’ en waarover ‘de uitspraak der Kerk kan bespoedigd worden’ door den arbeid dier leeraren. Het zou onbillijk zijn omtrent zoodanige dingen volslagen eenheid te verlangen tusschen een aantal personen, die, hoewel gehoorzame zonen der Kerk, toch in aanleg en richting uiteengaan en de verschillende bijbelsche hulpwetenschappen niet in gelijke mate, maar de een meer deze, de ander meer gene, beoefenen en toepassen. Dubbel onbillijk ware zulk een verlangen in onzen tijd, die ten gevolge van gewichtige en verrassende ontdekkingen en van het toepassen eener meer critische en geschiedkundige methode dan men tot dusverre gewoon was te bezigen, vele oude vraagstukken zag beslechten, maar tevens zeer vele nieuwe zag rijzen, waarover een beslist oordeel nog niet mogelijk is. Juist de tien jaren, welke sedert het verschijnen der eerste aflevering van dit werk verstreken, kenmerkten zich door een krachtige beweging op schriftuurlijk gebied, zoowel in het kamp der geloovigen alsook in dat der ongeloovigen. Geen wonder derhalve, zoo in de later verschenen gedeelten dezer uitgave somwijlen andere verklaringen zijn gegeven, andere gevoelens zijn geuit, andere oplossingen zijn voorgesteld dan men vindt in die, welke vroeger het licht zagen. Voor hen, die in de H. Schrift de eenige kenbron zien der bovennatuurlijke openbaring Gods, moge zulk een verschijnsel verontrustend zijn; niet voor ons, wier geloof niet uitsluitend en onmiddellijk steunt op de Schrift, maar op het steeds levend onfeilbaar leergezag der Kerk; niet voor ons, die onder leiding van dit gezag gerust en veilig kunnen trachten den gewijden tekst meer en meer van bederf te zuiveren en in zijn zin en beteekenis steeds dieper door te dringen.</p>
<p>Van de oudste tijden af heeft de Kerk het streven naar zuivering van den bijbeltekst begunstigd. Onnoodig te herinneren aan den reusachtigen arbeid, door een Origenes, een Lucianus, een Hesychius, een Hiëronymus en zoo vele anderen uit de oudheid, onder goedkeuring of in opdracht der Kerk, voor dit doel verricht. Overbodig ook op te sommen de verschillende uitgaven der H. Schrift, met hetzelfde doel op last of naar aanleiding der Trentsche kerkvergadering in het licht gegeven, of de talrijke geleerde werken van dezelfde strekking, in de 18<hi type="super">de</hi> eeuw uit de kloosters der Benedictijnen voortgekomen. Hoeveel intusschen vroegere geslachten tot zuivering en verbetering van den gewijden tekst gedaan hebben, er blijft nog veel, zeer veel te doen over. Dit leeren de talrijke oude handschriften, welke de nieuwe tijd ontdekte of meer onder algemeen bereik bracht; dit bewijst ook de scherper ziende critiek en de exegese onzer dagen.</p>
<p>Nu kan wel is waar eene uitgave als deze in de zuivering en verbetering van den Schriftuurtekst niet haar hoofddoel zien, zeer zeker niet in het herstellen van den Hebreeuwschen tekst. Haar hoofddoel is de verklaring van den tekst der Vulgaat, gelijk die op last en gezag van Clemens VIII het licht zag<note n="10">In deze uitgave werd zij gedrukt naar de bekende Doorniksche uitgave (Desclée, Lefebvre &amp; Cie.) van 1885.</note>. Waar deze dus duidelijk is, een goeden zin heeft en den zin van den grondtekst juist weergeeft, daar behoeft de vertaling enkel vergezeld te gaan van de noodige verklaring en toelichting. En al schijnt dan ook de grondtekst op zulk eene plaats wat den vorm betreft niet ongerept, onze uitgave heeft er geen melding van te maken of verbeteringen voor te stellen. Zoo echter een tekst onzer Vulgaat een of meer der genoemde eigenschappen blijkt te missen,  dan moet de reden daarvan worden opgespoord. Somwijlen vindt men die in een nalatigheid of vergissing van een afschrijver of drukker der Vulgaat. Dan is het gebrek in de meeste gevallen verholpen door mededeeling van de vermoedelijke of zekere oorspronkelijke lezing der Vulgaat. Maar veelal is de oorzaak dieper te zoeken. Ook in haar denkbaar zuiversten vorm toch heeft de Vulgaat, hoe voortreffelijk zij moge zijn, hare gebreken, ten deele te wijten aan vergissingen en misvattingen van den Latijnschen vertaler, ten deele aan bederf van den tekst, dien hij vertolkte. Waar zich zulke gebreken voordoen, moet worden gehandeld naar den raad der encycliek <hi type="italic">Providentissimus:</hi> ‘Want al geeft de Vulgaat in hoofdzaak den zin van het Hebreeuwsch en het Grieksch goed weder, hier en daar is zij toch minder getrouw en duidelijk. In zoodanige gevallen zal het naar den raad van Augustinus goed zijn de oorspronkelijke taal (lingua praecedens) te raadplegen’. Voor de boeken van het O.V. is de ‘lingua praecedens’ der Vulgaat in zekeren zin eene dubbele, aangezien de oude Latijnsche Itala-tekst, die door Hiëronymus deels herzien, deels naar den Hebreeuwschen tekst is omgewerkt en waarvan enkele boeken onveranderd in de Vulgaat zijn opgenomen, eene vertaling was van de Grieksche vertolking der Septuagint. Blijkt derhalve niet een afschrijver of drukker der Vulgaat de schuld te dragen van moeilijkheden, welke deze oplevert, dan dient een vergelijking met den Hebreeuwschen of den Griekschen tekst of met beide te leeren, of hier eene vergissing of misvatting van den Latijnschen vertaler in het spel is. Zoo ja, dan moet de oorspronkelijke lezing uit grondtekst of Septuagint worden medegedeeld. Niet zelden echter blijkt dat moeilijkheden in de Vulgaat te wijten zijn ofwel aan eene verkeerde vertolking door den Griekschen vertaler of aan verschrijving van zijn tekst of eindelijk aan vroegtijdig ingeslopen bederf van den grondtekst. In de twee eerste gevallen behoort dan de lezing van den grondtekst of eene betere lezing van de Septuagint te worden medegedeeld, in het laatste moet getracht worden door vergelijking van het Hebreeuwsch met Septuagint en andere oude vertalingen alsmede door het toepassen van andere middelen, welke de hedendaagsche wetenschap aan de hand geeft, den grondtekst te herstellen, althans naar den zin. Door het opvolgen van deze regelen hopen de medewerkers het hunne te hebben bijgedragen tot opheldering, zuivering en verbetering niet enkel van de Vulgaat, maar op menige plaats ook van de Septuagint en den Hebreeuwschen tekst.</p>
<p>Niet minder dan het streven om den gewijden tekst in zijne oorspronkelijke zuiverheid te herstellen, vond het andere, om dien steeds volmaakter te leeren verstaan en uit te leggen, vanouds de meeste begunstiging en aanmoediging van de zijde der Kerk. Natuurlijk eischt zij dat men de gewijde boeken leze en bestudeere in den geest, waarin zij geschreven werden, als heilige, d.i. op ingeving Gods geschreven boeken. Wat inzonderheid het O.T. betreft, verlangt zij dat men het beschouwe gelijk de Apostelen en op hun voetspoor de Vaders het beschouwden: als het voornaamste depositum der aan Christus voorafgaande openbaring, als een evangelie vóór het Evangelie, als voorspellend en voorbereidend, ook in de Wet, welke het bevat - lex gravida  Christo - de komst van den Messias. Alleen wie met zoodanig geloof en met den eerbied uit zulk een geloof voortspruitend als knielend die heilige boeken lezen, kunnen steeds dieper doordringen in hunne onpeilbare diepte; anders zal men vruchteloos trachten ze te verstaan. Het woord van Gregorius den Groote, ook door paus Leo XIII aangehaald: ‘Wie van het geloof verstoken zijn dringen niet tot het merg der Schrift door, maar beknagen haar schors’, wordt door de ervaring van alle eeuwen, op de meest in het oog vallende wijze door die van onzen tijd, bevestigd. Nooit te voren hebben de ongeloovigen zich met zulk een ijver, volharding en scherpzinnigheid toegelegd op de Schrift als in onze dagen, nooit te voren beschikten zij daarbij over zooveel licht als de grootsche ontdekkingen in het Oosten, over zoovele hulpmiddelen als de moderne ontwikkeling der critische en historische wetenschappen ons brachten. Nooit te voren ook - het behoeft niet te worden ontkend - hebben ongeloovigen zooveel als in onzen tijd bijgedragen tot zuivering en verbetering alsmede tot verklaring en toelichting <hi type="italic">en détail</hi> van den gewijden tekst. En toch blijft het Boek der boeken in zijn wezen en zijn geheel voor hen als met zeven zegels gesloten, toch staan zij feitelijk voor den Bijbel als radeloozen. De reden is dat zij niet onbevangen als wij de Schrift in handen nemen, dat zij de vrijheid, die wij hebben en gebruiken, derven: de vrijheid om aan ware wonderen en echte profetieën te gelooven. Hun naturalistisch standpunt verbiedt hun, de mogelijkheid eener bovennatuurlijke openbaring aan te nemen. Hoe zouden zij dan een boek kunnen verstaan, welks eigenlijk doel geen ander is dan getuigenis te geven van die bovennatuurlijke openbaring Gods? Zij missen daarvoor het vermogen bij uitstek, het geloof.</p>
<p>Toch moeten zij de Schrift, welker onschatbare beteekenis voor het menschdom zij willen noch kunnen ontkennen, begrijpen en begrijpelijk maken naar haar inhoud en in haar oorsprong. Hoe zij dit doel trachten te bereiken? In hun als dogma vaststaande meening, dat alle, ook de Joodsche, godsdienst van zuiver natuurlijken en menschelijken oorsprong is, leggen zij op alwat de Schrift in velerlei opzicht menschelijks bevat den vollen nadruk, verduisteren daarentegen of verwijderen op eene of andere wijze al wat zij goddelijks en bovennatuurlijks te lezen geeft. Verhaalt de Schrift dat de Joden somwijlen vervielen tot bijgeloof en afgoderij, dan is hun dit een bewijs, dat ook het Joodsche volk oorspronkelijk een heidensch volk was. Blijken hunne ritueele gebruiken zekere overeenkomst te vertoonen met die hunner heidensche naburen, dan moet zulks dienen tot staving derzelfde bewering. Schijnen de Israëlieten vóór den tempelbouw op verschillende plaatsen ritueele offeranden te hebben opgedragen<note n="11">Dat dit feitelijk geenszins het geval was, wordt in de Inleidingen en de aanteekeningen op de Boeken der Rechters en Samuel bewezen. Hiermede verliest de stoute bewering wel haar voornaamste steunpunt.</note>, dan moeten op die plaatsen oorspronkelijk heiligdommen van heidensche goden gestaan hebben. Bericht voorts de Schrift van wonderen, dan zijn die berichten <hi type="italic">per se</hi> legenden of moeten zinnebeeldig of hoe dan ook, maar niet letterlijk worden  verstaan. Bevat zij boven menschelijke berekening gaande profetieën, dan werden die geschreven na de gebeurtenissen, welke zij heeten te voorspellen. Alle onderzoek naar den ouderdom van profetische boeken of gedeelten van boeken is daardoor beperkt, zij <hi type="italic">moeten</hi> na bedoelde gebeurtenissen geschreven zijn.</p>
<p>Wat men bij zoodanige behandeling van het O.T. vooral vergeet en toch allerminst vergeten mocht is, dat men de groote profeten, die naar <hi type="italic">aller</hi> oordeel uitblonken door groote zedelijke hoedanigheden, het meest door hun onverschrokken waarheidszin, stempelt tot eigenaardige bedriegers, wier bedrog wel is waar een <hi type="italic">vroom</hi> bedrog, maar dan toch altijd een bedrog was. Maar aan zoodanige zielkundige onwaarschijnlijkheden storen zich de ongeloovige Schriftverklaarders al evenmin als aan zoovele andere. Wat men zich nooit ten opzichte van een profaan geschrift veroorlooft, doet men zonder schroom ten opzichte van den Bijbel. Men zoekt en vindt tegenspraak waar die feitelijk niet of slechts in schijn bestaat, of zoo zij bestaat, haar oorzaak vindt hetzij in tekstbederf, dat men somwijlen haast opzettelijk niet wil zien, of in het verschil van overlevering aangaande zaken van minder belang, die de gewijde schrijvers ons mededeelen zonder een oordeel daaromtrent uit te spreken. Men sluit de oogen voor hetgeen van geloovige zijde tot verklaring van duistere plaatsen en tot oplossing van moeilijkheden werd aangevoerd, maar neemt gretig alles aan wat tegen de Schrift als kenbron der goddelijke openbaring dienst kan doen. Men hecht weinig of geen waarde aan hetgeen de overlevering omtrent oorsprong en inhoud der gewijde boeken behelst, overschat daarentegen het overigens geenszins te versmaden hulpmiddel der inwendige critiek. Eindelijk en vooral maakt men bij haast elke verlegenheid, waarin de ongeloovige Schriftverklaarder door zijn ongeloof geraakt, te pas en te onpas gebruik en zoodoende misbruik van een ander hulpmiddel, dat evenmin op zich zelf verwerpelijk is, maar met beleid moet worden gebezigd: het ontleden van den tekst naar zijne bronnen. Het is zoo gemakkelijk bij elke moeilijkheid, waarop men stoot, zijne toevlucht te nemen tot het onderstellen en onderscheiden van verschillende bronnen. Maar in de meeste gevallen verliezen onze modernen daarbij twee dingen uit het oog. Het eerste is, dat zij door hun onoordeelkundig gebruik van het hulpmiddel de moeilijkheid dikwijls niet oplossen, maar ontwijken en naar het verleden opschuiven. Zoo dichten zij aan de schrijvers of samenstellers der gewijde boeken een gebrek aan oordeel en doorzicht toe, dat zij bij geen profaan schrijver van eenige beteekenis zouden durven onderstellen. Men moet de moeilijkheden trachten <hi type="italic">op te lossen.</hi> Maar als de moeilijkheden haar oorzaak enkel of voornamelijk vinden in het ongeloof van den Schriftverklaarder, dan <hi type="italic">kan</hi> deze geen <hi type="italic">redelijke</hi> oplossing geven. Het tweede is, dat onze modernen, zonder het wellicht zelf te merken en te willen, het Boek der boeken, het boek van Gods wonderen en daarom het wonder<hi type="italic">baarste</hi> boek der wereld, maken tot het meest wonder<hi type="italic">lijke,</hi> meest zonderlinge gewrocht van 's menschen geest. Want hoe hoog zij van de Schrift mogen opgeven, onder hunne handen wordt zij eene onbegrijpelijke mengeling van de meest tegenstrijdige dingen, eene nooit geziene koppeling van rein geloof en bijgeloof, van  zin en onzin, van wijsheid en dwaasheid, van diepzinnigheid en oppervlakkigheid, een werk van misleiders en misleiden, van goede en kwade trouw, eene nooit beleefde samenzwering van waarheid en van logen, van licht en van duisternis.</p>
<p>Of dan de afbrekende critiek en de zuiver rationalistische exegese der ongeloovigen niets goeds hebben uitgewerkt? Reeds gaven wij het te verstaan: het is verre van ons dit te beweren. Het zou dan ook onbegrijpelijk zijn, zoo een gedurende tal van jaren voortgezette arbeid van zoo vele, wel ongeloovige, maar toch scherpzinnige en geleerde, wel door vooroordeel bevangen, maar in hun vooroordeel toch naar waarheid strevende mannen voor de verklaring der Schrift, geheel onvruchtbaar zou gebleven zijn. Die arbeid kwam vooreerst der Schriftuur ten goede door zijn negatieve resultaten. Zijn scherpe aanvallen dwongen de geloovige beoefenaars der Schrift tot nog scherper en grondiger onderzoek en tot nog krachtiger verweer, en het gunstig gevolg daarvan kan aan een onpartijdig beoordeelaar niet ontgaan. Meer en meer toch blijkt dat de wijze, waarop de ongeloovigen den oorsprong van Israël's godsdienst en Israël's gewijde boeken willen verklaren, geheel onhoudbaar is, en dat zij naar een andere wijze van verklaring moeten omzien, zoo zij zich op het eenmaal ingenomen ongeloovig standpunt met eenigen schijn van grond willen handhaven. Buitendien pleit hunne hopelooze verdeeldheid, waar zij bij de behandeling der verschillende boeken deze gaan ontleden en verklaren, zeker niet ter gunste hunner methode, die men ‘hooge critiek’ noemt. Maar ook positieve resultaten der ongeloovige Schriftvorsching ontbreken niet. Al ontving de Schrift, in zooverre zij een <hi type="italic">goddelijk</hi> werk is, van haar zeker geen verklaring en opheldering, maar veeleer het tegendeel, wel ontving zij die, en zelfs in velerlei opzicht, in zooverre zij een <hi type="italic">menschelijk</hi> boek is, d.w.z. door tusschenkomst en ten behoeve van menschen geschreven en door menschen vermenigvuldigd en verklaard werd. Wat inzonderheid aan de ongeloovige Schriftverklaring, ofschoon geenszins aan haar uitsluitend, als een verdienste mag worden aangerekend, is dat men thans meer dan voorheen er op uit is de Bijbelsche gebeurtenissen te plaatsen in hare ware historische omlijsting. Dit leidt zonder twijfel tot een dieper inzicht in de verschillende boeken van het O.V., alsmede tot volmaakter kennis van de geleidelijke ontwikkeling, welke de God des Verbonds als de wijste der vaders zijn volk Israël in godsdienstig en zedelijk opzicht van eeuw tot eeuw liet doorloopen.</p>
<p>Het zoude onverstandig en onbillijk zijn, bij de verklaring der Schrift wel partij te trekken van den arbeid der geloovige voorgeslachten, niet echter van dien der ongeloovigen. Natuurlijk is hierbij voorzichtigheid geboden, gelijk ook de encycliek <hi type="italic">Providentissimus</hi> ons op het hart drukt met de woorden: ‘Somwijlen kan de katholieke Schriftverklaarder baat vinden in de geschriften der andersdenkenden, <hi type="italic">mits deze met voorzichtigheid gebruikt worden</hi>’. Maar zoo een met de vereischte voorzichtigheid ingesteld onderzoek van nieuwe meeningen en verklaringen deze ook voor geloovige Schriftverklaring aannemelijk doet schijnen, dan behoeft de omstandigheid alleen, dat zij van ongeloovigen afkomstig zijn, ons geenszins te weerhouden, om ze ook metterdaad aan te nemen. Elke waarachtige vooruitgang in de verklaring der Schriftuur moet ons welkom zijn, zelfs al noodzaakt die ons, min of meer algemeen aangenomen meeningen en gevoelens te laten varen. Waar is zeker wat de genoemde encycliek zegt: ‘Talrijke bezwaren, waarvan de beoefenaars van allerlei wetenschappen jaren lang veel ophef maakten bij hun bestrijding der Schrift, zijn ijdel gebleken en geheel in vergetelheid geraakt;’ maar even waar is ook wat zij daarop laat volgen: ‘eveneens werden er van sommige Schriftuurplaatsen, welke niet rechtstreeks geloofs- en zedenleer raken, voorheen niet zelden verklaringen gegeven, welke later ten gevolge van een scherper onderzoek voor betere moesten wijken’. En ofschoon de katholieke Schriftverklaarder het, naar de vermaning der encycliek, uitteraard als zijn plicht beschouwen moet zich naar de Vaders te richten: ‘De Schriftverklaarder beschouwe het als zijn plicht, hunne voetstappen met eerbied te volgen en door eene verstandige keuze profijt te trekken van hun arbeid’, kunnen er toch somwijlen redenen zijn om ook verder dan de Vaders te gaan, gelijk uit de volgende woorden blijkt: ‘Intsschen meene hij daarom niet, dat het hem ontzegd is om, als er goede reden voor bestaat, in zijne onderzoekingen en verklaringen <hi type="italic">zelfs verder te gaan.</hi> Maar dan houde hij zich ook stiptelijk aan den regel van Augustinus, te weten, dat men van den letterlijken en als voor de hand liggenden zin niet mag afwijken, <hi type="italic">tenzij men dien redelijker wijze niet kan vasthouden of noodzakelijker wijze moet opgeven</hi>’. Aan deze laatste voorwaarde meenen wij ons getrouw te hebben gehouden, zoo dikwerf wij verder gingen dan vroegere Schriftverklaarders of zelfs de Vaders.</p>
<p>Het gezegde moge volstaan ter rechtvaardiging, zoo men in deze uitgave ten opzichte van tekstcritiek en tekstverklaring niet zoodanige eenheid mocht vinden als men verwacht had. Het blijft intusschen te hopen dat de eenheid grooter zal worden, zoo het werk mocht blijven voortbestaan en nieuwe uitgaven beleven. Mettertijd toch zal men zeker in menig opzicht eenheid en zekerheid verkrijgen waar deze nu nog in meerdere of mindere mate ontbreken, zullen tal van vragen beslecht worden, waarop men nu nog een afdoend antwoord schuldig moet blijven. Hiertoe kan en zal zonder twijfel de door Paus Leo XIII ingestelde Bijbelcommissie veel, zeer veel bijdragen.</p>
<p>Ten einde nu zooveel mogelijk het voortbestaan niet alleen, maar ook de gestadige verbetering van ons werk te verzekeren, hebben wij gemeend niet beter te kunnen doen dan het als nalatenschap te vermaken aan de vijf groote seminariën der Nederlandsche Kerkprovincie. Moge door Gods zegen en tot Gods eere deze maatregel doel treffen en tevens leiden tot eene nieuwe, aan de eischen des tijds beantwoordende vertaling en verklaring van het Nieuwe Testament.</p>
<p><hi type="italic">Mei 1904.</hi></p>
<p>De Bewerkers.</p>

<title>Inleiding op den Pentateuch.</title>
<p>De vijf Boeken van Moses vormen te zamen onder de benaming van Thora of Pentateuch één geheel. Zij omvatten het tijdperk van de schepping der wereld tot den dood van Moses en geven hoofdzakelijk de wordingsgeschiedenis van het volk Israël. Met de historie der eerste menschengeslachten en der stamvaders van genoemd volk wordt in het eerste Boek dat Koninkrijk Gods voorbereid, welks stichting en regeling den inhoud der andere Boeken uitmaken. Van de eigenlijke stichting verhaalt het tweede Boek, waar ook de uitvaardiging van de grondwet en van andere voorname wetten, alsook de instelling van den eeredienst is beschreven, terwijl in het derde en vierde de overige wetten voor het godsdienstig en burgerlijk leven worden afgekondigd, hetgeen echter altijd op zulk eene wijze geschiedt, dat wetgeving en geschiedenis elkander aanvullen en als dooreen zijn gevlochten. Het vijfde Boek eindelijk is meerendeels herhaling van wat reeds werd opgeteekend en heeft vooral ten doel de getrouwheid aan den Goddelijken Koning en den eerbied voor zijne wet in te scherpen. En zoo zijn die vijf Boeken te zamen inderdaad één afgesloten geheel. Het Boek <hi type="italic">Genesis</hi> is de noodzakelijke inleiding tot de drie volgende Boeken <hi type="italic">Exodus, Leviticus</hi> en <hi type="italic">Numeri</hi>, wier natuurlijk besluit <hi type="italic">Deuteronomium</hi> is.</p> 
<p>Het was Moses niet te doen, om met louter natuurlijke kennis zijn volk te verrijken. Niet eens geheel de geschiedenis van Israël en veel minder nog de gansche wereldgeschiedenis, maar de geschiedenis van den godsdienst werd door hem te boek gesteld. Moses is de schrijver van Gods Openbaring. Zou het dan verkeerd zijn zich over den Pentateuchschrijver te ergeren, omdat hij aanzienlijke tijdruimten in Israël's historie, bijv. de eeuwen der Egyptische dienstbaarheid, slechts even aanstipt, of acht en dertig jaren van het woestijnleven nagenoeg niet bespreekt, even verkeerd zou het zijn in zijne geschriften de beslissing te willen vinden van wetenschappelijke vraagstukken, aan welker oplossing hij niet heeft gedacht. Wel zeker geeft de Pentateuch veel meer nog dan de geschiedenis van Gods Openbaring. Ook de ongewijde wetenschappen zooals aard- en aardrijkskunde, natuur- en volkenkunde hebben er hun deel, en waar Moses het gebied der menschelijke kennis betreedt, ook daar kan hij, door God op bovennatuurlijke wijze verlicht en bestierd, niet gefaald hebben. Maar iets anders is het, niet in strijd met de wetenschap te spreken, iets anders op die wetenschap het volle licht te doen schijnen. Klaarblijkelijk lag dat laatste niet in de plannen van God noch in de bedoeling van Moses. Midden tusschen zijn volk moest zich Moses naar aller begrip en spraakgebruik schikken en zóó in bevattelijke taal 's Heeren wil en wet en wonderdaden beschrijven. En hiermede is reeds voldoende verklaring gegeven, waarom de inhoud van den Pentateuch voor de menschelijke wetenschap soms duister is of zelfs met haar in strijd kan schijnen.</p>
<p>Bovendien zij wel opgemerkt, dat in den loop der tijden aan den oorspronkelijken tekst der bijbelboeken op velerlei wijze schade is toegebracht. Hebben wij ook door de onfeilbare voorlichting der Kerk, waarmede de bevindingen der tekstcritiek overeenstemmen, volkomen zekerheid, dat de H. Schriftuur, niet alleen in de geopenbaarde geloofs- en zedenleer maar ook in het overige, zakelijk ongeschonden is gebleven: het staat te gelijk vast, dat de oude handschriften in sommige punten van ondergeschikt belang hun oorspronkelijke zuiverheid min of meer hebben ingeboet en ten gevolge van latere tekstwijziging een enkele maal in schijnbare tegenspraak met de menschelijke kennis kunnen komen. God had gewis door een wonder zijner almacht kunnen bewerken, dat ook het minste en geringste in de H. Schrift zonder eenige verandering ware gebleven, maar God heeft dat wonder niet gedaan.</p>
<p>Dit nu moet altijd, maar vooral waar het de bijbelsche tijdrekening geldt, in het oog worden gehouden. Tot hiertoe, en wij komen thans bepaaldelijk op den Pentateuch terug, heeft die tijdrekening, bijzonderlijk tot aan Abraham's geboorte, groote bezwaren. Wel wordt in twee geslachtslijsten de tijd van Adam tot Abraham nauwkeurig aangegeven, althans zoo niet verscheidene tusschengeboorten zijn overgeslagen. Want ook dit blijft mogelijk, dat in die stamlijsten eenige personen opzettelijk verzwegen werden op eenzelfde wijze, als zulks, gelijk bekend is, in de stamlijst des Heeren bij Matthaeus gebeurde. En zoo zou bijv. het bericht, dat Heber, toen hij vier en dertig jaren oud was, Phaleg gewon, naar Hebreeuwschen spreektrant de beteekenis kunnen hebben, dat Heber op dien leeftijd, door de geboorte van een zijner  kinderen, in rechte lijn stamvader van Phaleg werd. Maar deze nieuwere en ongewone opvatting nog buiten beschouwing gelaten, zijn de bezwaren der tijdrekening, zelfs waar de tijdsopgave in onze twee stamlijsten zoo eenvoudig schijnt, inderdaad onoverkomelijk. Immers die tijdsopgave is in grondtekst en oudste vertalingen verschillend. Volgens den Hebreeuwschen tekst en de Vulgaat had de zondvloed plaats in het jaar 1656 na de schepping der wereld en werd Abraham, gesteld dat bij zijne geboorte Thare honderd dertig jaren telde, ruim drie en een halve eeuw later, in het jaar 2009 geboren. Maar de oude Septuagint of vertaling der Zeventigen verlengt het tijdvak tot den zondvloed met ongeveer zes eeuwen en het tijdvak van den zondvloed tot Abraham met achthonderd en tachtig jaren, terwijl wederom de Samaritaansche Pentateuch in zijne telling, van beide, grondtekst en Septuagint, verschilt. Welke nu van die drie lezingen de ware is, kan slechts gegist en vermoed worden. Veelal wordt de Hebreeuwsche tekst voor eerstgenoemd tijdperk gevolgd, maar niet voor het tweede, dat naar veler meening veel te kort is berekend. Derhalve hebben de oudheidkundigen ruim veld, wanneer zij op grond hunner nasporingen een grooter getal van eeuwen tusschen den zondvloed en Abraham vermoeden.</p>
<p>Alvorens hiermede te eindigen, zij het nog eens herhaald, dat die onzekerheid in de bijbelsche tijdrekening ons niet moet verwonderen. Wat is begrijpelijker, dan dat bij het veelvuldig afschrijven van den bijbeltekst vooral in de cijfers eenige verandering gebracht werd. En God was niet verplicht, om door een voortdurend wonder hiertegen te waken. Want die jaartallen raken het wezen der geopenbaarde geloofs- en zedenleer niet en behooren tot de minst belangrijke gedeelten van den gewijden tekst. Al weten wij niet meer, hoeveel tijd er sedert den zondvloed verloopen is, daardoor wordt onze zaligheid niet in gevaar gebracht.</p>
<p>Dat de Boeken van Moses met recht zoo heeten, wordt buiten de Kerk tegenwoordig door velen geloochend. Tegen de onafgebroken overlevering van Christenen en Joden verhief zich bijzonder in deze eeuw de tegenspraak van het altoos verder protesteerend Protestantisme. Met groot vertoon van belezenheid en geleerdheid zijn tal van redenen aangevoerd ten bewijze, dat de Boeken van Moses uit velerlei bestanddeelen van verschillende herkomst samengesteld en deels onder koning Josias, deels onder Esdras verzameld en geordend zijn. Als akten dier late geboorte moeten de andere heilige Schriften dienst doen. Uit de historische en profetische Boeken van Israël zou blijken, dat de meeste Mosaïsche voorschriften aangaande het ééne heiligdom, aangaande de offers en feesten en priesters en levieten niet dan vele eeuwen na Moses in werking kwamen. Daargelaten nog de willekeur, waarmede te dezer zake het getuigenis dier Boeken nu eens aangenomen, dan weer verworpen wordt, zij er alleen aan herinnerd, dat wettelijke voorschriften zeer gemakkelijk sedert lang kunnen bestaan, al wordt in de latere historie van het onderhouden dier voorschriften geen melding gemaakt en geen teeken gevonden. Toch moet bij deze bewijsvoering het tegendeel als onomstootelijk gelden.</p> 
<p>Wat de eerstgemelde bewering betreft, dat de Pentateuch uit velerlei oorkonden van verschillende tijden bestaan zou, zij is in zooverre aannemelijk, dat Moses bij het samenstellen van Genesis schriftelijke bescheiden van de voorvaderen gebruikt kan hebben, dat hij uit de overlevering bijv. de verschillende stamlijsten kende en deze overeenkomstig Gods bovennatuurlijke ingeving heeft te boek gesteld. Maar in bedoelde bewering is van zulk eene gematigdheid schijn noch schaduw. Met verwijzing naar Exod. VI 3 wordt op het eigenaardig gebruik der Godsnamen Elohim en Jahve of Jehova gewezen, waarna de gevolgtrekking komt, dat het Boek Genesis uit veelsoortige berichten van oudere Elohim-schrijvers en jongere Jahve-schrijvers is samengesteld. Hetzelfde wordt dan verder van de overige Boeken eerst als waarschijnlijk, welhaast als zeker gezegd. De meening nu, dat Jahve een latere Godsnaam is, steunt alleen op een verkeerd begrip van Exod. VI 3. Ook heeft het eigenaardig gebruik dier Godsnamen hoegenaamd geene bewijskracht, wijl reeds in Genesis die namen zeer dikwijls dooreen of aan elkaar gekoppeld in hetzelfde verhaal voorkomen. Daarenboven mocht Moses, die beide namen kende, ze naar verkiezing gebruiken. Als tweede hoofdbewijs voor de meerderheid van Pentateuchschrijvers gelden de zoogenaamde herhalingen en tegenstrijdigheden. Hier kan om de aanteekeningen der bijbelvertaling het antwoord nog korter zijn. De bewering, dat de Pentateuch in herhalingen en wel in tegenstrijdige herhalingen vervalt, berust op eene misduiding van den breeden oosterschen verhaaltrant en op de hebbelijkheid om aanvullende berichten aanstonds als andersoortig en tegenstrijdig te doodverven. Die tegenstrijdigheden bestaan niet. Zoo heet bijv. een eerste en zeer in het oog vallende tegenstrijdigheid Gen. II 4, waar een tweede scheppingsverhaal zou beginnen. Meer dan lange redeneering zal daar aandachtige lezing de ongegrondheid der beschuldiging duidelijk maken.</p>
<p>Komen wij nu ten slotte tot de redenen, waarom de Boeken van Moses met recht hunnen naam voeren. Velerlei zijn die redenen en ze worden hier slechts in het kort aangestipt.</p>
<p>Dat de Pentateuch door Moses geschreven is, getuigt allereerst de Pentateuch zelf. Tot vier malen gebeurt dit: in Exodus (XVII 14; XXIV 4; XXXIV 27) en Numeri (XXXIII 2) en ten overvloede prijkt in Deuteronomium (XXXI 9, 24, 25) een zoo duidelijke verklaring, dat ze Moses' handteekening aan het einde van heel het werk genoemd mag worden. En bij nader onderzoek verdient dat getuigenis ook geloof. Niet alleen toch vormen de vijf Boeken, gelijk gezegd is, één afgesloten geheel, maar bovendien hangt in elk afzonderlijk Boek alles zoo innig samen, sluit alles zoo vast aaneen, dat gebeurtenis en geloofsleer, verhaal en wet onmogelijk van elkander te scheiden zijn.</p>
<p>Zulk een voortreffelijke eenheid van inhoud nu is met eene samenstelling door velen onbestaanbaar en wijst op een eenigen schrijver. En die schrijver moet ten tijde van Moses geleefd hebben. In verscheidene woorden en woordvormen bewaarde de Pentateuch de merken eener oudheid, die eenig is. Ook herinnert het gebruik van Egyptische woorden aan den leeftijd van Moses. Maar vooral verdient te dezer zake onze  aandacht de juiste beschrijving van lang verdwenen toestanden, het nauwkeurig verhaal van lang vergeten gebeurtenissen, voor wier vroegere werkelijkheid de hedendaagsche oudheidkunde in tal van ontdekkingen getuigenis aflegt. En hiermede is niet alles gezegd. Want bij ernstige lezing blijkt klaar, dat de Pentateuchschrijver van afkomst en godsdienst Hebreër, door opvoeding en tijdelijk verblijf Egyptenaar was; dat hij den uittocht uit Egypte, de omzwerving door de woestijn medemaakte en vóór de verovering van Kanaän zijn geschiedverhaal opstelde; dat hij geen verzamelaar van vroegere wetten was, maar als wetgever bij uitnemendheid is opgetreden; kortom, dat hij Moses geweest moet zijn en de Pentateuch op hem gelijkt als het kind op zijn vader.</p>
<p>Na den Pentateuch komt als een wolk van getuigen door alle eeuwen van het Israëlietische volksbestaan de lange reeks der andere heilige Schriften. In velerlei aanhalingen en toespelingen veronderstellen zij alle de Thora als het heilig Boek, dat door Moses geschreven werd en met goddelijk gezag godsdienst, staat en volkszeden regelt. Ware nu de Pentateuch niet uit de hand van Moses ontvangen, dan zou dus hun inhoud onverklaarbaar, hun bestaan zelfs onmogelijk zijn. Dan moesten immers, wat monsterachtige veronderstelling, zoovele geschriften van zooveel verschillende, door eeuwen van elkander gescheidene schrijvers, alle of onecht of vervalscht zijn.</p>
<p>Zeker is het mogelijk, dat een volk door bedriegers misleid wordt en zijn getuigenis derhalve niet ontvankelijk is. Maar waar oud Israël sedert de vroegste tijden aan Moses den Pentateuch toekent, gaat het niet aan om van bedrog te spreken. Want dit getuigenis betreft geen bloot wijsgeerig of dichterlijk geschrift, welks bestaan en oorsprong aan de belangstelling der groote menigte gemakkelijk ontglipt, maar een echt volksboek en wetboek, waarop in het godsdienstig en burgerlijk leven een ieder het oog gericht hield. Evenmin betreft dat getuigenis een soort van Koran, die den hartstocht vleit en het verstand zelfs van de besten verduistert, maar het geldt den Pentateuch met zijn zware eischen en lastige verplichtingen, met zijn harde wetten, strenge strafverordeningen en grievende herinneringen. Voorwaar te dezer zake is dan Israël wel een eerbiedwaardig, geen afwijsbaar getuige. Wie zulk een getuigenis verwerpt, moet alle menschelijke zekerheid en te gelijk zijn redelijk verstand verloochenen.</p>
<p>Nog een enkel getuige worde gehoord, al kan hij ook door adel van geboorte en geestesgaven niet in de schaduw van Israël staan. Het Samaritaansche volk, dat zich, na de vernietiging van het rijk der tien stammen door Assyrië, in het ontvolkte land vestigde; dat de Joden na den terugkeer uit de Babylonische gevangenschap haatte, hunne heilige schriften in het algemeen verwierp en Esdras een leugenaar noemde; dat zeldzame volk houdt den Pentateuch voor heilig, en Moses als den schrijver erkennend, bevestigt het zoo allernadrukkelijkst het getuigenis van zijn doodsvijand en de hooge oudheid der overlevering.</p>
<p>Maar meer dan bloot menschelijk is de zekerheid, welke ons werd gegeven. Wat tot hiertoe gezegd werd, bewijst ongetwijfeld de redelijkheid onzer overtuiging. Die overtuiging echter steunt niet op het getuigenis van den Pentateuch noch op het gezag der Synagoog, maar  <hi type="italic">op het getuigenis en het gezag der Kerk.</hi> Van hare majesteit komt onze zekerheid. Omdat de Kerk van Christus als de eerste Boeken van het Oud Testament de vijf Boeken van Moses noemt, daarom zijn wij zeker <hi type="italic">met de zekerheid des geloofs,</hi> dat de Pentateuch onder goddelijke ingeving geschreven is, en omdat zij ons, in de Schriften van het Nieuw Testament, met de woorden van Christus en van zijne apostelen, Moses als den schrijver dier Boeken aanwijst, daarom kunnen wij hun ontstaan aan een ander dan aan Moses niet toeschrijven zonder letsel des geloofs.</p>

<div canonical="true" osisID="Gen" type="book">
<title>Inleiding</title>
<p>>Het eerste Boek der H. Schriftuur heeft reeds in de Grieksche Septuagintvertaling den naam van ‘Genesis’, dat is: wording of oorsprong, omdat het een aanvang neemt met den oorsprong der wereld. Daar het bovendien hoofdzakelijk geschreven werd om den oorsprong van het volk Gods aan te wijzen, verdient het ten volle zijnen naam.</p>
<p>Het Boek Genesis bestaat uit twee onderscheidene deelen. Eerst geeft het tot XI 26 meer in het algemeen de geschiedenis der eerste menschheid waarna het met de lotgevallen der stamvaders van Israël de wordingsgeschiedenis van Gods volk begint, om die geschiedenis tot den dood van Joseph in Egypte voort te zetten.</p>
<p>Maar nog op een andere verdeeling wordt door den schrijver zelf gewezen. Na het verhaal van de schepping der wereld, dat de plechtstatige inleiding vormt, bestaat geheel het Boek uit tien stukken van ongelijke uitgebreidheid en belangrijkheid, welke telkens als ‘generationes’ worden aangekondigd. Over de beteekenis van dit woord, dat letterlijk ‘geslachten’ beteekent, maar dikwijls meer het begrip van ‘geschiedverhaal’ uitdrukt, wordt later gesproken.</p>
<p>In die tien stukken nu of verhalen, welke steeds door een beknopte en beperkte herhaling zijn aaneengeschakeld, is overal eenzelfde orde  vastgehouden. Op de algemeene geschiedenis der vier eerste afdeelingen volgt in de vijfde de bijzondere geslachtslijst van Sem tot Thare, den vader van Abraham, waarna de laatste vijf uitsluitend de aandacht bepalen tot Abraham en diens nakomelingschap en wel ten slotte eenig en alleen tot Jacob met zijn huisgezin. Naarmate derhalve de verhaler voortgaat en allengs van de algemeene wereldhistorie tot de bijzondere familiegeschiedenis vordert, moeten noodzakelijk vele menschengeslachten voor goed verdwijnen, moeten bijv. de nakomelingen van Caïn, van Cham en Japheth, van Ismaël en Esau, wijl hunne lotgevallen niet meer ter zake doen, uit het geschiedverhaal worden verwijderd en uitgestooten. Dit nu gebeurt altijd in dier voege, dat met dusdanige geslachten eerst ten volle wordt afgehandeld, alvorens zich het ééne uitverkoren geslacht van Gods volk op de baan der ontwikkeling voortbeweegt. Alzoo komt Seth na de zeven geslachten van Caïn, gaan de geslachten van Japheth en Cham vóór die van den gezegenden Sem, de geslachten van Ismaël vóór die van Isaäc en wederom de geslachten van Esau vóór die van Jacob. En ook op diezelfde proleptische of vooruitverhalende manier wordt in de afzonderlijke ‘generationes’ het leven der hoofdpersonen, bijv. van Adam en Sem, van Abraham en Isaäc, met opgave van het getal hunner jaren besloten, al duurde dan ook, volgens die opgave zelve, dat leven in het verhaal der volgende afdeeling nog voort. Het is zaak, om op dien proleptischen schrijftrant wel te letten. dien de gewijde schrijver met opzet koos, om op die wijze alles vooraf uit den weg te ruimen, wat hem anders later, naar gelang hij voortschreed, in zijn gang kon belemmeren en vertragen.</p>
<p>Ten einde plan en orde in het Boek Genesis duidelijk blijke, volgt thans in het kort de hoofdinhoud.</p>
<p>Na de inleiding van het scheppingsverhaal komen:</p>
<p>1. <hi type="italic">De geslachten van hemel en aarde</hi> II 4 - IV 26. Onder dien titel wordt de gelukstaat van Adam en Eva, hunne zonde en de straf dier zonde beschreven. Te midden van die ellende belooft echter God voor de toekomst de overwinning op het helsche serpent. - Met de ontwikkeling der menschheid toont zich nu naast het goed ook het kwaad. Caïn doodt Abel, die door Seth wordt vervangen. Niet langer is dan do gevloekte broedermoorder belangrijk voor de gewijde geschiedenis en de optelling van Caïn's geslachten besluit daarom deze afdeeling.</p>
<p>2. <hi type="italic">De geslachten van Adam</hi> V 1 - VI 8. De nakomelingschap van Adam langs Seth tot Noë wordt opgenoemd, waarna het verhaal volgt van het algemeen bederf ten gevolge der vermenging van goeden met boozen. Alleen Noë vindt genade bij God.</p>
<p>3. <hi type="italic">De geslachten van Noë</hi> VI 9 - IX 29. Tot straf van het algemeen bederf overstroomt de zondvloed de aarde en alleen Noë met zijn gezin blijft gespaard. God sluit een verbond met hem en zijne zonen, maar reeds een van de drie stamvaders der nieuwe menschheid haalt zich door zijne boosheid den vloek op den hals.</p>
<p>4. <hi type="italic">De geslachten der zonen van Noë</hi> X 1 - XI 9. Voorop staan de verschillende geslachten en volken, welke uit Japheth, Cham en Sem voortgesproten, de aarde bevolkt hebben. Daarna wordt verhaald, wat tot de splitsing in verschillende volken de eerste aanleiding gaf. Om  de hoovaardij der menschen bij Babel's torenbouw verwarde God de taal en verstrooide Hij hen over de aarde.</p>
<p>5. <hi type="italic">De geslachten van Sem</hi> XI 10-26. Met uitsluiting van alle andere geslachten vindt hier alleen die nakomelingschap van Sem vermelding, welke in rechte lijn afdaalt tot Thare, den vader van Abraham.</p>
<p>6. <hi type="italic">De geslachten van Thare</hi> XI 27 - XXV 11. Deze afdeeling geeft de levensgeschiedenis van Abraham, die door God geroepen, uit Chaldea naar Chanaän trekt, waar God hem den stamvader maakt van het toekomstig bondsvolk.</p>
<p>7. <hi type="italic">De geslachten van Ismaël</hi> XXV 12-18. Alvorens deze zoon van Abraham, niet de erfzoon, uit de geschiedenis verdwijnt, worden hier in het kort de uit hem gesproten volken opgeteld.</p>
<p>8. <hi type="italic">De geslachten van Isaäc</hi> XXV 19 - XXXV 29. Onder dien titel is hoofdzakelijk de geschiedenis van Isaäc's zonen, Esau en Jacob, begrepen.</p>
<p>9. <hi type="italic">De geslachten van Esau</hi> XXXVI 1-43. De historische ontwikkeling van Esau tot het volk der Edomieten is hier beschreven. Daarbij werd ingelascht de geslachtsgeschiedenis der Horreërs op Seïr's gebergte, waar zich Esau met zijne nakomelingschap, gescheiden van het volk Gods, vestigde.</p>
<p>10. <hi type="italic">De geslachten van Jacob</hi> XXXVII 2 - L 26. Deze laatste afdeeling geeft Jacob's geschiedenis in zijne zonen en eindigt met zijn dood en den dood van Joseph.</p>
<p>Zoo dan gaat de verhaler geleidelijk en in rechte lijn voorwaarts van Adam tot Abraham en diens uitverkoren geslacht, en heeft hij kennelijk altijd het ééne doel voor oogen, om Israël's ontwikkelingsgeschiedenis te boek te stellen. Omvat ook zijn verhaal in den aanvang hemel en aarde en geheel de menschheid, het is geheel overeenkomstig dat doel. Zonder de kennis toch van God, den Schepper van alles, kon Israël niet weten, in wat verhouding het tot dien Schepper en tot het heelal stond, en zoo het niet van paradijs en zondeval en toekomstigen Verlosser gehoord had, zou het onmogelijk zijne waardigheid van volk Gods gewaardeerd, zich zelf begrepen hebben. Ook moest de gemeenschappelijke oorsprong met heel de menschheid en de bijzondere verwantschap met enkele volken in het licht gesteld worden, ten einde Israël volgens die wetenschap zijn gedrag zou regelen. Zoo schemert dan reeds, zelfs waar alles nog wereldgeschiedenis is, dat ééne doel door, wat echter eerst zonneklaar uitschijnt, waar Abraham's familiegeschiedenis begint.</p>
<p>Hetgeen tegen Moses als schrijver wordt ingebracht, is in de algemeene inleiding aangestipt. Niettemin worde nog even de aandacht gevestigd op het gebruik der Godsnamen Elohim en Jehova, welke in de Vulgaat geregeld vertaald zijn: <hi type="italic">Elohim</hi> met <hi type="italic">Deus</hi> en <hi type="italic">Jehova</hi> met <hi type="italic">Dominus.</hi> Waarom nu in enkele verhalen (bijv. in het scheppingsverhaal I en II) alleen Elohim, in andere verhalen (zie bijv. in Abraham's geschiedenis XII-XIII) nergens Elohim maar Jehova, waarom in de meeste verhalen nu Elohim dan Jehova, of ook wel Jehova Elohim (bijv. II 4-22) als naam van God voorkomt, die vraag vindt haar antwoord in een andere vraag: waarom ook door ons de Zoon Gods nu eens Heer, dan wederom Heiland of wel Heer en Heiland genoemd wordt. Voorzeker hebben Elohim en Jehova hun eigen beteekenis en wordt daarom meermalen nu deze dan  gene naam bij voorkeur gebezigd. Elohim is God in zijne kracht en grootheid en vandaar dat in het scheppingsverhaal alleen die naam wordt gevonden. Jehova is God in zijne openbaring aan de menschen en vandaar dat bijzonder in Abraham's geschiedenis God als de God des verbonds zoo dikwijls den naam van Jehova voert, bij welken naam dan ook later Israël Hem bij voorkeur zijnen God noemde, terwijl met den meer algemeenen Godsnaam Elohim ook de goden der heidenen werden aangeduid. Ja zelfs geeft niet zelden juist die verschillende beteekenis verklaring van het feit, dat beide namen in eenzelfde verhaal en nevens elkander gebezigd worden. Zoo verschijnt aanstonds, waar de geschiedenis der menschheid aanvangt II 4, Jehova Elohim als om aan te duiden, dat een en dezelfde God hemel en aarde geschapen en zich gewaardigd heeft de menschen lief te hebben. Maar al hebben die twee namen verschillende beteekenis, zij zijn namen van den éénen God en kunnen derhalve afwisselend en naar verkiezing gebruikt worden, gelijk dat inderdaad menigvuldig gebeurt. En zoo heeft het eigenaardig gebruik der Godsnamen ten nadeele van Moses hoegenaamd geen bewijskracht.</p>
<p>Wat de waarde van het Boek Genesis betreft, zij heeft na dit alles geen toelichting noodig. Op den Pentateuch is heel de Schriftuur van Oud en Nieuw verbond opgebouwd en Genesis is voor de overige Boeken van den Pentateuch de onmisbare grondslag.</p>
<chapter osisID="Gen.1"> 

<title>Hoofdstuk I.</title><p>Schepping van het heelal en eerste toestand der aarde (v. 1 en .2. De zes scheppingsdagen (v. 3-.27. De mensch, koning van het geschapene (v. 28-.31.</p>
<verse osisID="Gen.1.1">In den beginne<note n="12">Vóór de schepping bestond er geen tijd. Toen de wereld begon, nam te gelijk met haar ook de tijd een aanvang.</note> schiep<note n="13">Scheppen is die daad van God, waardoor Hij aan iets, dat te voren niet bestond, het bestaan geeft, het door zijnen wil uit het niet te voorschijn roept.</note> God den hemel en de aarde<note n="14">Deze twee woorden hemel en aarde beteekenen te zamen het gansch heelal. Hemel heeft hier niet den beperkten zin gelijk in v. 8, maar omvat dat alles, wat niet tot de eigenlijke aarde gerekend wordt, alzoo de onmetelijke ruimte boven het uitspansel, waarin op den vierden dag zon, maan en sterren hunne banen begonnen, en het verblijf der engelen en zaligen. Van den eigenlijken hemel en de engelen, die eveneens in den beginne geschapen werden, is verder geen sprake. Ook aarde heeft hier een ongewone beteekenis. Het is geheel onze aardbol, maar nog in zijn oorspronkelijken woesten toestand. Zie v. 2.</note>.</verse>
<verse osisID="Gen.1.2"> De aarde nu was vormeloos en ledig<note n="15">Ongescheiden en ongeordend waren nog de grondstoffen van alles en derhalve had nog de aarde in haren chaotischen staat geene planten, boomen of andere schepselen.</note> en duisternis lag op den afgrond<note n="16">Bij alle gemis aan licht geleek de wereld een afgrond, een bare zee in volslagene duisternis.</note> en de Geest Gods zweefde over de wateren<note n="17">Zoo deed Hij, ten einde de grondstoffen der wereld tot ontwikkeling te brengen, aan dezelve leven en vorming te geven. Zeer schoon drukt dit de grondtekst uit, door deze werking van den Geest Gods aan te duiden met een woord, dat aan den vogel herinnert, die broedend de vleugelen over het nest houdt uitgebreid, om in de eieren het leven op te wekken en te ontwikkelen.</note>.</verse>
<verse osisID="Gen.1.3"> En God sprak<note n="18">Na de eigenlijke schepping van het heelal uit niets volgt nu de vorming van al het geschapene, ook wel tweede schepping genoemd, in zes dagen, welke door vele nieuwere schriftverklaarders als groote tijdperken, door de ouden meest als gewone dagen beschouwd worden. Anderen nemen, met een beroep op den H. Augustinus, die dagen als gezichtspunten. Volgens hen geeft Moses het scheppingswerk in de door hem beschreven orde alleen te denken: brengt hij het, zonder juist de tijdsorde te volgen, tot zekere klassen van werken terug.</note>: Het licht worde. En het licht werd<note n="19">Dat de verbindingen der grondstoffen, waaruit de wereld bestond, op Gods bevel het licht tot ontwikkeling konden brengen, wordt door de natuurwetenschap duidelijk aangetoond.</note>.</verse> 
<verse osisID="Gen.1.4"> En God zag, dat het licht goed was<note n="20">Met zijnen wil alleen schiep God alles en wat Hij schiep, was goed in dien zin, dat het volkomen beantwoordde aan het doel, waartoe het door God bestemd werd. Als dan de Schriftuur zegt, dat God sprak of dat Hij zijn werk goedkeurde, tracht zij met dergelijke zegswijzen de onuitsprekelijke daden Gods in menschelijke taal uit te spreken en voor ons te verduidelijken.</note>, en Hij scheidde<note n="21">Hij bracht teweeg, dat licht en duisternis, dag en nacht elkander afwisselend zouden opvolgen.</note> het licht van de duisternis.</verse>
<verse osisID="Gen.1.5"> En Hij noemde<note n="22">God gaf aan licht en duisternis onderscheiden natuur en hoedanigheden, waarom ook de tijd van licht en duisternis verschillend genoemd moest worden. Te gelijk bevestigt deze zegswijze nadrukkelijk Gods oppergebied over zijn werk, wijl het geven van den naam bij de Oosterlingen als teeken gold van gezag en heerschappij.</note> het licht Dag en de duisternis Nacht. En het werd avond en morgen, de eerste dag<note n="23">Het woord dag heeft in het Hebreeuwsch, evenals in onze taal, ook de figuurlijke beteekenis van tijd en tijdperk. Reeds de H. Augustinus verklaarde, dat het moeielijk, ja onmogelijk is hier met zekerheid de juiste beteekenis te geven.</note>.</verse>
<verse osisID="Gen.1.6"> Ook sprak God: Er worde een uitspansel<note n="24">Het uitspansel is onze dampkring, die door zijne drukking en spankracht het water op aarde omlaag, het water der wolken omhoog houdt, en zoo water van water scheidt.</note> in het midden der wateren, en het scheide wateren van wateren.</verse>
<verse osisID="Gen.1.7"> En God maakte het uitspansel en scheidde de wateren onder het uitspansel van de wateren boven het uitspansel. En het geschiedde zoo.</verse>
<verse osisID="Gen.1.8"> En God noemde het uitspansel Hemel. En het werd avond en morgen, de tweede dag.</verse>
<verse osisID="Gen.1.9"> Dan sprak God: Dat zich de wateren onder den hemel verzamelen in ééne plaats en het droge kome te voorschijn. En het geschiedde zoo.</verse>
<verse osisID="Gen.1.10"> En God noemde het droge Aarde en het verzamelde water noemde Hij Zee. En God zag, dat het goed was.</verse>
<verse osisID="Gen.1.11"> En Hij sprak: De aarde brenge voort groenend en zaadgevend gewas en vruchtboomen, die volgens hunne soort vrucht voortbren- gen, welker zaad daarin zij, op de aarde<note n="25">De grondtekst spreekt van gras, zaadgevende kruiden en vruchtboomen, die zaaddragende vrucht volgens hunne soort voortbrengen. Geheel de plantenwereld is in die drie benamingen aangeduid. De toevoeging op de aarde wijst de plaats aan, waar de grasgewassen (de cryptogamen of bedekt bloeiende planten), de hoogere plantensoorten (de phanerogamen of zichtbaar bloeiende planten) en de boomen zullen leven en tieren.</note>. En het geschiedde zoo.</verse>
<verse osisID="Gen.1.12"> En de aarde bracht voort groenend en volgens zijne soort zaadgevend gewas en boomen, die vrucht voortbrachten en, een elk, zaad hadden volgens hunne soort. En God zag, dat het goed was.</verse>
<verse osisID="Gen.1.13"> En het werd avond en morgen, de derde dag.</verse>
<verse osisID="Gen.1.14"> God sprak nu: Dat er lichten worden aan het uitspansel des hemels en dat zij den dag en den nacht scheiden en tot teekenen zijn en<note n="26">en staat hier verklarender wijze. Die lichten, zon en maan, zouden teekenen zijn ter bepaling der jaargetijden, der dagen en jaren.</note> tot tijden en tot dagen en tot jaren,</verse>
<verse osisID="Gen.1.15"> opdat zij schijnen aan het uitspansel des hemels en de aarde verlichten. En het geschiedde zoo.</verse>
<verse osisID="Gen.1.16"> En God maakte de twee groote lichten<note n="27">Hij maakte ze uit de reeds vroeger geschapen grondstoffen. Met recht heeten zon en maan de groote lichten, want hoewel de maan veel kleiner is dan de planeten en ook de zon in grootte door vele sterren overtroffen wordt, voor ons op aarde zijn zij de groote lichten. Moses nu sprak op de gewone wijze en had niet in het minst de bedoeling onze wetenschappelijke kennis aangaande de hemellichamen te vermeerderen.</note>, het grootere licht om den dag te beheerschen en het kleinere licht om den nacht te beheerschen, en de sterren.</verse>
<verse osisID="Gen.1.17"> En Hij plaatste ze aan het uitspansel des hemels, opdat zij zouden schijnen over de aarde,</verse>
<verse osisID="Gen.1.18"> en den dag en den nacht beheerschen en het licht en de duisternis scheiden zouden. En God zag, dat het goed was.</verse>
<verse osisID="Gen.1.19"> En het werd avond en morgen, de vierde dag.</verse>
<verse osisID="Gen.1.20"> Ook sprak God: Dat de wateren voortbrengen kruipend gedierte<note n="28">Hier zijn in het algemeen de visschen bedoeld, die ook kruipend heeten, wijl zij zich zonder voeten voortbewegen.</note>, dat leven heeft, en gevogelte<note n="29">Dat ook de vogelen uit het water hunnen oorsprong hebben, zegt de grond. tekst niet of althans niet zoo duidelijk-</note> op de aarde onder het uitspansel des hemels.</verse> 
<verse osisID="Gen.1.21"> En God schiep de groote zeegedrochten en alle levend en zich bewegend gedierte, dat de wateren voortbrachten volgens elks soort, en alle gevogelte volgens zijne soort. En God zag, dat het goed was.</verse>
<verse osisID="Gen.1.22"> En Hij zegende hen, zeggende: Wast aan<note n="30">In het Hebreeuwsch: ‘Weest vruchtbaar.’</note> en vermenigvuldigt u en vervult de wateren der zee, en dat de vogelen zich vermenigvuldigen over de aarde.</verse>
<verse osisID="Gen.1.23"> En het werd avond en morgen, de vijfde dag.</verse>
<verse osisID="Gen.1.24"> Ook sprak God: De aarde brenge voort levende wezens naar hunne soort, tamme en kruipende en wilde dieren<note n="31">De tamme en wilde viervoetige dieren zijn bedoeld.</note> der aarde volgens hunne soorten. En het geschiedde zoo.</verse>
<verse osisID="Gen.1.25"> En God maakte de wilde dieren der aarde volgens hunne soorten en de tamme dieren en al het kruipend gedierte der aarde volgens hunne soort<note n="32">De Vulgaat bezigt bij het scheppingsverhaal van de dieren en boomen en planten meermalen de woorden genus en species. Evenwel is hierbij van de wetenschappelijke onderscheiding in geslachten en soorten geen sprake. Waar die twee woorden door elkander gebruikt worden, heeft de grondtekst altijd een en hetzelfde woord. Moses wilde alleen leeren, dat zich de velerlei soorten van schepselen der planten- en dierenwereld in andere wezens van eigen soort zullen voortplanten, door de ingeschapen kracht van God andere soortgelijke wezens moeten voortbrengen.</note>. En God zag, dat het goed was,</verse>
<verse osisID="Gen.1.26"> en Hij sprak<note n="33">Geheel anders in toon en vorm dan bij de vorige scheppingen is hier de taal van God, nu het pronkstuk der geheele schepping, de mensch, door zijn redelijke ziel het beeld en de gelijkenis Gods, geschapen gaat worden. Het is alsof de drie Personen der allerheiligste Drieëenheid, welke door de woorden laat Ons en naar ons beeld worden aangeduid, vooraf onderling raadplegen.</note>: Laat Ons den mensch maken naar ons beeld en gelijkenis, en dat hij heerschappij voere over de visschen der zee en over de vogelen des hemels en over de wilde dieren en over de geheele aarde en over al het kruipend gedierte, dat zich beweegt op de aarde.</verse>
<verse osisID="Gen.1.27"> En God schiep den mensch naar zijn beeld; naar het beeld van God schiep Hij hem; man en vrouw schiep Hij hen.</verse> 
<verse osisID="Gen.1.28"> En God zegende hen en zeide: Wast aan<note n="34">Zie noot 19.</note> en vermenigvuldigt u en vervult de aarde en onderwerpt ze aan u en heerscht over de visschen der zee en over de vogelen des hemels en over alle dieren, welke zich bewegen op de aarde.</verse>
<verse osisID="Gen.1.29"> En God sprak: Ziet, Ik heb u gegeven alle zaaddragend gewas op de aarde en alle boomen, die in zich zaad van hunne soort hebben, opdat zij aan u strekken tot voedsel<note n="35">Van het vleesch der dieren als menschelijk voedsel spreekt eerst IX 3.</note>,</verse>
<verse osisID="Gen.1.30"> en aan alle dieren der aarde en aan al het gevogelte des hemels en aan alles wat zich beweegt op de aarde en leven heeft<note n="36">De grondtekst wijst hier aan de dieren hun bepaald voedsel toe, te weten het groene kruid des velds, terwijl in v. 29 alleen het voedsel der menschen is aangewezen.</note>, opdat zij te eten hebben. En het geschiedde zoo.</verse>
<verse osisID="Gen.1.31"> En God zag alles, wat Hij gemaakt had, en het was zeer goed. En het werd avond en morgen, de zesde dag.</verse>
</chapter>

      
<chapter osisID="Gen.2">
<title>Hoofdstuk II.</title><p>Gods rustdag (v. 1-.3. Adam in het paradijs (v. 4-.17. Eva (v. 18-.25.</p>
<verse osisID="Gen.2.1"> Voltooid dan waren de hemel en de aarde en al hun tooi.</verse>
<verse osisID="Gen.2.2"> En God besloot op den zevenden dag zijn werk, dat Hij gemaakt had, en rustte<note n="37">God hield op nieuwe soorten van schepselen te scheppen en in dien zin rustte Hij niet van de vermoeienis maar van zijn werk.</note> op den zevenden dag van al het werk, dat Hij gemaakt had.</verse>
<verse osisID="Gen.2.3"> En Hij zegende den zevenden dag en heiligde hem<note n="38">Hij maakte dien dag tot een dag van bijzondere genade en heiliging, opdat ook de mensch, na volbrachten arbeid, dien dag in heilige rust zou doorbrengen. Voor ons Christenen is de zevende dag door den eersten vervangen, omdat het werk der verlossing, het tweede en heerlijker scheppingswerk, door Christus' verrijzenis en de nederdaling des H. Geestes op zondag voltooid en bezegeld is.</note>, omdat Hij op dezen had opgehouden van al zijn werk, dat God geschapen had om het tot stand te brengen<note n="39">God schiep al zijn werk in den beginne, om het tot voleindiging te brengen in zes dagen. - Wijl met dit vers de inleiding van Genesis, het scheppingsverhaal eindigt, hadde hier passend het eerste hoofdstuk gesloten.</note>.</verse>
<verse osisID="Gen.2.4"> Dit zijn de geslachten<note n="40">Het woord ‘generationes’, in het Hebreeuwsch ‘Tholedoth’ beteekent allereerst ontwikkeling en voortkomst, dan geboorten en geslachten en heeft verder zooals hier en o.a. ook Gen. XXXVII 2 bepaaldelijk den zin van historische ontwikkeling of geschiedenis. Het kreeg ook die laatste beteekenis, omdat de geschiedenis der ouden met opgave der geslachten begon en hoofdzakelijk geslachtsgeschiedenis was. Te gelijk verdient het de opmerkzaamheid, dat ‘Tholedoth’ nimmer eene ontwikkeling of geboorte is welke ontvangen wordt, maar altijd de beteekenis heeft van eene voortkomst, welke door iemand wordt teweeggebracht of van hem uitgaat. En zoo wordt hier geenszins een tweede verhaal van den oorsprong of schepping der wereld aangekondigd, maar begint met dezen aanhef de eerste ontwikkeling en geschiedenis der geschapen wereld.</note> des hemels en der aarde, toen zij geschapen werden, ten dage toen de Heere God hemel en aarde maakte</verse>
<verse osisID="Gen.2.5"> en alle struikgewas des velds, voordat het opkwam op de aarde, en alle kruid des lands, voordat het uitsproot; want de Heere God had het nog niet doen regenen op de aarde en geen mensch was er nog om de aarde te bebouwen.</verse>
<verse osisID="Gen.2.6"> Maar een bron steeg op uit de aarde en bevochtigde de geheele oppervlakte der aarde<note n="41">Hoewel de volzin 4-6 onvoltooid blijft, is de bedoeling der Vulgaat niet heel en al duister. Met terugblik op het werk van den derden scheppingsdag, wordt nadrukkelijk verklaard, dat de planten en kruiden, eer zij op natuurlijke wijze opschoten, door God geschapen en niet van zelf ontstaan zijn, daar immers de groote vereischten zelfs voor hun natuurlijk bestaan, te weten de regen en ook, wat de gewassen van den bebouwden grond betreft, 's menschen arbeid ontbraken. In die vereischten voorzag God. Een bron, in het Hebreeuwsch: ‘een nevel’ maakte, toen het nog niet regende, de aarde geschikt voor de kruiden en planten, en de mensch werd geschapen, zie v. 7. Ook de grondtekst is hier duister en kan verschillend begrepen worden. Velen, v. 4 ten dage toen enz. als een toelichting van de voorafgaande woorden toen zij geschapen werden opvattend, vertalen verder: ‘En geen struikgewas des velds was nog op de aarde en geen kruid des velds sproot nog uit, want’ enz. - Dat hier aan de schepping der plantenwereld herinnerd wordt, heeft zijn goede reden. Het gebeurt, omdat zoo dadelijk van het paradijs verhaald gaat worden. Evenzoo strekt in v. 19 een terugblik op de schepping der dieren tot verwijderde inleiding voor het verhaal van de schepping der vrouw en nagenoeg op eenzelfde wijze zal ook in de volgende negen afdeelingen van Genesis een beperkte herinnering aan vroegere gebeurtenissen de schakel zijn, welke het beschrevene verbindt met hetgeen beschreven gaat worden.</note>.</verse>
<verse osisID="Gen.2.7"> De Heere God vormde<note n="42">Gelijk dit alleszins paste, wordt nu de oorsprong van het eerste menschenpaar, welke slechts met een enkel woord in het scheppingsverhaal I 27 was vermeld, meer uitvoerig beschreven.</note> dan den mensch uit het slijk der aarde en blies<note n="43">Dit worde niet zoo begrepen, alsof de ziel een uitvloeisel, een deel zou zijn van het één en ondeelbaar goddelijk Wezen. Het zegt hier alleen, dat de ziel op een andere wijze dan het lichaam het bestaan ontving en door den Geest der geesten onmiddellijk uit het niet is voortgebracht als een onzichtbaar en geestelijk wezen, gelijk de onzichtbare adem onmiddellijk uitgaat van dengene, die ademt.</note> in zijn aangezicht<note n="44">Dit worde niet te letterlijk verstaan, hoewel het zijne bijzondere beteekenis heeft. Vooral op het menschelijk aangezicht geeft de ziel van hare tegenwoordigheid blijk. Echter werd zij zóó door God met geheel het lichaam vereenigd, dat zij hetzelve heel en al vervult en doordringt.</note> den adem des levens<note n="45">Zoo heet de ziel, omdat zich het leven, waarmede de ziel het lichaam vervult, in de ademhaling openbaart en ook omdat de ademhaling, wegens hare fijnheid en onzichtbaarheid, beter dan eenige andere stoffelijke zaak geschikt was, vergelijkenderwijze eenig denkbeeld te geven van de onstoffelijkheid der ziel.</note> en de mensch werd een levend wezen.</verse>
<verse osisID="Gen.2.8"> De Heere God nu had van den beginne<note n="46">Op den derden dag, eer nog de mensch geschapen was. Het Hebr. kan ook beteekenen: ‘Ten oosten’.</note> een paradijs van geneugte<note n="47">Het met ‘geneugte’ vertaalde woord ‘Eden’ heeft wel die beteekenis, maar is een eigennaam. De grondtekst kan aldus worden overgezet, dat God een hof geplant had ‘oostwaarts in Eden’.</note> geplant, waarin Hij den mensch plaatste, dien Hij gemaakt had.</verse>
<verse osisID="Gen.2.9"> En de Heere God deed uit den grond opschieten<note n="48">Beter: ‘had doen opschieten’. Naar den zin der rede is duidelijk de meer dan volmaakt verleden tijd bedoeld. De samenhang wijst uit, dat van beide beteekenissen, welke in het Hebr. met eenzelfden tijdvorm worden uitgedrukt, de laatste genomen moet worden.</note> allerlei geboomte, schoon voor het gezicht en aangenaam om te eten, ook den boom des levens in het midden van het paradijs en den boom der kennis van goed en kwaad<note n="49">De namen dier twee boomen wijzen op hunne bestemming. De vrucht van den eersten boom moest den mensch voortdurend in het leven bewaren, en door van den tweeden te eten zou de mensch bij ondervinding leeren kennen het onderscheid tusschen het goed, waarvan hij zich afgewend, en het kwaad, dat hij zich vrijwillig gekozen had.</note>.</verse>
<verse osisID="Gen.2.10"> En een vloed ging uit de plaats van geneugte<note n="50">Volgens het Hebr.: ‘uit Eden’. Uit genoemd landschap, in welks oostelijk gedeelte het paradijs lag, nam de vloed zijn oorsprong en splitste zich, na het paradijs bespoeld te hebben, in vier stroomen.</note> om het paradijs te bespoelen, die van daar zich verdeelt in vier hoofdstroomen.</verse>
<verse osisID="Gen.2.11"> De naam des eersten is Phison: deze omstroomt geheel het land van Hevilath, waar goud voortkomt.</verse>
<verse osisID="Gen.2.12"> En het goud van dat land is zeer goed; daar wordt bedellium<note n="51">Een soort van welriekend boomhars.</note> gevonden en onyx-steen.</verse> 
<verse osisID="Gen.2.13"> En de naam van den tweeden stroom is Gehon: deze omstroomt geheel het land van Aethiopië<note n="52">Bij de aanwijzing van de twee eerste rivieren en van haar landen verschillen de geleerden en de vloed, die zich in vier hoofdstroomen splitste, is niet teruggevonden. Tengevolge van den zondvloed en van andere oorzaken, zooals bijv. van aardbevingen, heeft de oppervlakte der aarde geweldige veranderingen ondergaan, zoodat de plaats van het paradijs, al wordt ze door velen niet onwaarschijnlijk in Armenië gezocht, wel nimmer met zekerheid bepaald zal worden.</note>.</verse>
<verse osisID="Gen.2.14"> En de naam van den derden stroom is Tigris: deze loopt tegenover Assyrië. De vierde stroom is de Euphraat.</verse>
<verse osisID="Gen.2.15"> De Heere God nam dan den mensch en plaatste hem in het paradijs van geneugte, om het te bewerken en te bewaren<note n="53">Ook in het paradijs zou de mensch arbeiden, maar zonder zich in het zweet zijns aangezichts te vermoeien. Te gelijk moest hij waken, dat hem niet door eigen schuld het paradijs werd ontnomen.</note>.</verse>
<verse osisID="Gen.2.16"> En Hij gebood hem, zeggende: Eet van alle boomen in het paradijs,</verse>
<verse osisID="Gen.2.17"> maar van den boom der kennis van goed en kwaad moogt gij niet eten, want ten dage dat gij daarvan eet, zult gij den dood sterven<note n="54">Hij zou sterven den tijdelijken dood door scheiding der ziel van het lichaam; den geestelijken dood door scheiding der ziel van God; den eeuwigen dood door de eeuwige verwerping.</note>.</verse>
<verse osisID="Gen.2.18"> Ook sprak de Heere God: Het is niet goed, dat de mensch alleen zij; laat Ons hem eene hulpe maken, hem gelijk.</verse>
<verse osisID="Gen.2.19"> Toen dan de Heere God uit de aarde alle dieren des velds en alle vogelen des hemels gevormd had, voerde Hij die voor Adam, om te zien hoe hij ze zou noemen, want zoo als Adam alle levend wezen noemde, zoo is zijn naam<note n="55">De namen, die hij gaf, waren aan den aard der dieren ontleend en zeiden wat zij inderdaad waren.</note>.</verse>
<verse osisID="Gen.2.20"> En Adam noemde bij hunne namen alle dieren en alle vogelen des hemels en alle wilde dieren der aarde; voor Adam echter werd niet gevonden eene hulpe, hem gelijk<note n="56">Terwijl Adam zoo heerschappij uitoefende over de dieren, die paarsgewijze tot hem kwamen, leerde hij zijn gemis aan eene hulpe hem gelijk kennen en werd hij voorbereid, om zijne vrouw met heilige dankbaarheid van God te ontvangen.</note>.</verse> 
<verse osisID="Gen.2.21"> Derhalve zond de Heere God een diepen slaap<note n="57">Die slaap was geen gewone slaap, maar eene geestvervoering, waarin aan Adam de beteekenis van hetgeen er toen gebeurde, te weten de instelling van het huwelijk en deszelfs hoogere beteekenis, geopenbaard werd; zie volgende noot.</note> over Adam en toen deze sliep, nam Hij eene van zijne ribben en vulde met vleesch hare plaats aan.</verse>
<verse osisID="Gen.2.22"> En de Heere God bouwde de ribbe, welke Hij van Adam genomen had, tot eene vrouw<note n="58">Uit eene ribbe van Adam werd de eerste vrouw gevormd, opdat gelijk God het begin is van alles, zoo de man het begin zou zijn van geheel het menschelijk geslacht; opdat ook de hoogere waardigheid van den man duidelijk zou blijken; opdat vooral man en vrouw in het huwelijk zoo innig mogelijk door de liefde vereenigd zouden worden en zóó een voorafbeelding zouden zijn van de allerinnigste en allerheiligste vereeniging tusschen Christus en zijne Kerk. Vgl. Act. XVII 26; Eph. V 22-32.</note>, en Hij voerde haar tot Adam<note n="59">Zoo werd dan de vrouw geschapen na den man en om wille van den man en is zij hierom zijne mindere. Maar tevens is zij in velerlei opzicht zijn gelijke, wijl zij uit den man zelf gevormd werd naar het lichaam, als eene hulpe hem gelijk.</note>.</verse>
<verse osisID="Gen.2.23"> En Adam zeide<note n="60">Door goddelijke ingeving. Vgl. Matth. XIX 4-6.</note>: Dit is nu gebeente uit mijne beenderen en vleesch van mijn vleesch; deze zal manninne<note n="61">In het Hebreeuwsch wordt het woord vrouw afgeleid van het woord, dat man beteekent, evenals mannin van man.</note> genoemd worden, omdat zij uit den man genomen is.</verse>
<verse osisID="Gen.2.24"> Daarom zal de man zijn vader en moeder verlaten en zijne vrouw aankleven, en zij zullen zijn twee in één vleesch<note n="62">Van den beginne bestaat dus de echtvereeniging tusschen éénen man en ééne vrouw en is die vereeniging onverbreekbaar. De twee zullen zijn (gelijk de grondtekst heeft) tot één vleesch.</note>.</verse>
<verse osisID="Gen.2.25"> En zij waren beiden naakt, Adam en zijne vrouw, en zij schaamden zich niet<note n="63">Zij wisten nog niet wat kwaad was, hadden nog niet de minste bekoring tot ongeregelden lust en waren volmaakt onschuldig. Immers zonder zonde en met genade en deugd gesierd, in heiligheid en gerechtigheid zijn de eerste menschen geschapen. Vgl. Conc. Trid. sess. V can. 1. Daarbij hadden zij van God niet alleen een wonderbare kennis des verstands, een volmaakten gelukstoestand en de onsterfelijkheid des lichaams, maar ook een volkomen heerschappij over hunne begeerlijkheid ontvangen. In hen was het lagere aan het hoogere, het zinnelijke aan het geestelijke volmaakt onderworpen.</note>.</verse>
</chapter>

      
<chapter osisID="Gen.3"> 
<title>Hoofdstuk III.</title><p>De eerste zonde (v. 1-.7. De straf der schuldigen en Gods belofte van eenen Verlosser (v. 8-.21. Verdrijving der menschen uit het paradijs (v. 22-.24.</p>
<verse osisID="Gen.3.1"> De slang<note n="64">De aan de Israëlieten bij overlevering welbekende slang, de duivel, die zich bij zijn eersten aanval op den mensch van eene slang bediende. In eene slang voer de duivel, omdat God hem niet toeliet een ander werktuig te gebruiken dan het dier, dat het meest in overeenstemming was met zijn eigen laagheid en listigheid.</note> nu was listiger dan alle dieren der aarde, welke de Heere God had gemaakt, en zij zeide tot de vrouw: Waarom heeft God u geboden, om niet te eten van elken boom in het paradijs?</verse>
<verse osisID="Gen.3.2"> De vrouw antwoordde haar<note n="65">De vrouw was niet verwonderd, wijl zij begreep, dat door middel der slang een geest tot haar sprak. Zij had echter niet moeten antwoorden. Het goddelijk gebod duldde niet, dat deszelfs billijkheid onderzocht werd. Het vorderde gehoorzaamheid.</note>: Van de vrucht der boomen, die in het paradijs zijn, eten wij;</verse>
<verse osisID="Gen.3.3"> maar van de vrucht des booms, die in het midden van het paradijs is, heeft God ons geboden niet te eten en die niet aan te raken, opdat wij misschien niet sterven.</verse>
<verse osisID="Gen.3.4"> De slang nu zeide tot de vrouw: Geenszins zult gij den dood sterven.</verse>
<verse osisID="Gen.3.5"> Want God weet, dat op den dag, waarop gij van dien boom eten zult, uwe oogen zullen opengaan, en gij zult gelijk goden zijn, kennende goed en kwaad<note n="66">De aartsleugenaar geeft hiermee te kennen, dat in vergelijking met de wijsheid, welke hun door het eten der vrucht zou geworden, hunne tegenwoordige kennis niets beteekende en zelfs de oogen van hun verstand thans nog gesloten waren. Door het eten der vrucht zouden zij in kennis de gelijken van God worden, die alles weet.</note>.</verse>
<verse osisID="Gen.3.6"> De vrouw zag dan, dat de boom goed was om er van te eten en schoon voor de oogen en liefelijk om te aanschouwen<note n="67">Liefelijk om te aanschouwen of volgens een andere vertaling van het Hebr. ‘begeerlijk om verstand te geven.’ De vrouw meende dan, dat zij waarlijk door het eten der vrucht grootere kennis zou krijgen.</note> en zij nam van zijne vrucht en at en gaf er van aan haren man, die ook at.</verse>
<verse osisID="Gen.3.7"> En geopend werden beider oogen en toen zij bemerkten dat zij naakt waren<note n="68">Op wat geheel andere wijze dan zij zich hadden voorgesteld, ging het woord des duivels in vervulling! Zij hebben thans die beloofde kennis, maar tot hun ongeluk. Schaamte is hun eerste gewaarwording, wijl zij ondervinden dat tengevolge hunner ongehoorzaamheid tegen God, in hen zelven het lagere voortaan aan het hoogere de gehoorzaamheid weigert. Beroofd van de oorspronkelijke rechtvaardigheid, hebben zij de bovennatuurlijke gelijkenis Gods verloren en door de zonde in het kwaad geweten gefolterd, gevoelen zij zich gescheiden van God.</note>, hechtten zij vijgebladeren aan elkander en maakten zich schorten.</verse>
<verse osisID="Gen.3.8"> En als zij de stem hoorden van den Heere God, die in het paradijs wandelde<note n="69">Een menschelijke zegswijze, waarmee de waarneembare tegenwoordigheid van den zich openbarenden God is uitgedrukt.</note> bij de koelte na den middag, verborgen zich Adam en zijne vrouw voor het aangezicht van den Heere God midden tusschen het geboomte van het paradijs.</verse>
<verse osisID="Gen.3.9"> En de Heere God riep Adam en sprak tot hem: Waar zijt gij?</verse>
<verse osisID="Gen.3.10"> Deze zeide: Ik hoorde uwe stem in het paradijs en ik vreesde, omdat ik naakt ben, en ik verborg mij.</verse>
<verse osisID="Gen.3.11"> Hij sprak tot hem: Wie toch heeft u geopenbaard, dat gij naakt zijt; is het niet, omdat gij gegeten hebt van den boom, waarvan Ik u geboden had niet te eten?</verse>
<verse osisID="Gen.3.12"> En Adam zeide: De vrouw, welke Gij mij tot gezellin gaaft, heeft mij van den boom gegeven en ik heb gegeten.</verse>
<verse osisID="Gen.3.13"> En de Heere God sprak tot de vrouw: Waarom hebt gij dat gedaan? Zij antwoordde: De slang heeft mij bedrogen en ik heb gegeten.</verse>
<verse osisID="Gen.3.14"> En de Heere God sprak tot de slang: Omdat gij dit gedaan hebt, zijt gij gevloekt<note n="70">Gelijk het wapen, waarmee rechtvaardig bloed vergoten is, als moordwapen verafschuwd wordt, zoo werd de slang als werktuig des duivels gevloekt, zeker ook opdat de straf van het redelooze dier den redelijken mensch met nog grooteren schrik voor het kwaad zou vervullen. Vgl. Ex. XXI 28.</note> onder alle dieren en beesten der aarde; op uwen buik zult gij kruipen en stof eten alle dagen uws levens<note n="71">Wat haar vóór de inwerking des duivels van nature eigen was, werd nu tot het vloekmerk harer straf gemaakt. Langs den grond voortkruipend en in het stof haar met stof bezoedeld voedsel tot zich nemend, zóó zou zij het door God gevloekte dier zijn, dat het meest den mensch met afgrijzen vervult en voor hem het zinnebeeld is der uiterste laagheid en boosheid. Maar niet tot de slang alleen, te gelijk en veel meer tot den in de slang verscholen duivel was, gelijk uit het vervolg blijkt, Gods vonnis gericht. Onder alle schepselen zou hij het gevloekte serpent zijn, dat in al zijn doen de kruipende laagheid is en in de zonde zijn voedsel vindt.</note>.</verse> 
<verse osisID="Gen.3.15"> Vijandschap zal Ik stellen tusschen u en de vrouw en tusschen uw zaad en haar zaad; zij zal u den kop verpletteren<note n="72">Eens zal de helsche slang volkomen verwonnen worden door de vrouw, of volgens een andere lezing van den grondtekst, door het zaad der vrouw. De beteekenis blijft dezelfde. Maria en Christus, onafscheidelijk één in de vijandschap, zijn onafscheidelijk één in de zegepraal, welke de Godmensch door zich zelven en Maria, zijne onbevlekt ontvangen moeder, onafscheidelijk met en door Christus, moesten behalen.</note> en gij zult haar den hiel belagen<note n="73">Hoewel in het Hebr. hier hetzelfde werkwoord staat, dat zoo even ‘verpletteren’ vertaald werd, moest het passend, overeenkomstig de beeldspraak, in zijn andere beteekenis van belagen of ‘verwonden’ genomen worden. De voorspelling is klaar, zoo op de vervulling in de volheid der tijden gelet wordt. Het helsch serpent veroorzaakte en veroorzaakt nog zooveel doenlijk pijn aan zijn verwinnenden vijand. Lijdend en stervend heeft de Christus verwonnen en zóó verwint Hij nog in zijne Kerk.</note>.</verse>
<verse osisID="Gen.3.16"> Ook tot de vrouw sprak Hij: Ik zal uwe moeielijkheden en uwe zwangerschappen<note n="74">Dit beteekent: uwe moeielijkheden en wel bepaaldelijk die uwer zwangerschap.</note> vermenigvuldigen; in smart zult gij kinderen baren en onder de macht van den man zult gij zijn en hij zal over u heerschen.</verse>
<verse osisID="Gen.3.17"> En tot Adam sprak Hij: Omdat gij naar de stem uwer vrouw geluisterd en gegeten hebt van den boom, waarvan Ik u geboden had niet te eten, zij de aarde gevloekt in uw werk<note n="75">Op wat wijze de aarde gevloekt zal zijn, wanneer Adam haar bewerkt, verklaren de onmiddellijk volgende woorden. Vgl. II noot 17.</note>; in veel arbeid zult gij er van eten alle dagen uws levens.</verse>
<verse osisID="Gen.3.18"> Doornen en distelen zal zij u voortbrengen en gij zult het kruid der aarde eten<note n="76">Voortaan niet meer de boomvruchten van het paradijs, maar het aanvankelijk voor de dieren bestemde kruid der aarde. Vgl. I noot 25.</note>.</verse>
<verse osisID="Gen.3.19"> In het zweet uws aanschijns zult gij het brood eten, totdat gij wederkeert tot de aarde, waaruit gij genomen zijt; want stof zijt gij en tot stof zult gij wederkeeren.</verse>
<verse osisID="Gen.3.20"> En Adam noemde den naam zijner vrouw Eva<note n="77">Eva beteekent ‘leven’.</note>, omdat zij de moeder zou zijn van alle levenden.</verse>
<verse osisID="Gen.3.21"> Ook maakte de Heere God voor Adam en diens vrouw kleederen van vellen en bekleedde hen daarmede<note n="78">Voor God in zijne liefde is niets klein, omdat voor Hem in zijne almacht niets groot is.</note>.</verse>
<verse osisID="Gen.3.22"> En Hij zeide: Zie, Adam is als een van Ons geworden, kennende het goed en het kwaad<note n="79">Eene toespeling vol beschaming op de belofte, waarmee de duivel de menschen tot zonde bracht.</note>. Nu dan, dat hij mogelijk zijne hand niet uitsteke en ook neme van den boom des levens en ete en leve in eeuwigheid.</verse>
<verse osisID="Gen.3.23"> En de Heere God zond hem uit het paradijs van geneugte, opdat hij de aarde zou bearbeiden, waaruit hij genomen is.</verse>
<verse osisID="Gen.3.24"> En Hij dreef Adam uit en plaatste vóór het paradijs van geneugte de cherubijnen met vlammend en zwaaiend zwaard, om den weg te bewaken naar den boom des levens<note n="80">De cherubijnen zijn engelen van de hoogste orde. Zij verschenen in zichtbare gedaante. Zelfs het heidendom schijnt een vage herinnering aan die schrikwekkende wachters bewaard te hebben. Hiervoor pleiten de ‘Kirubi’ der Assyriërs: ontzaglijk groote gevleugelde stierbeelden met menschenhoofd, welke aan den ingang der tempels en paleizen, als heilige wachters geplaatst werden.</note>.</verse>
</chapter>

      
<chapter osisID="Gen.4">
<title>Hoofdstuk IV.</title>
<p>Caïn en Abel (v. 1-.16. Caïn's nakomelingschap (v. 17-.24. Seth en Enos (v. 25 en 26)</p>
<verse osisID="Gen.4.1"> Adam nu bekende zijne vrouw Eva en zij ontving en baarde Caïn, zeggende: Ik heb eenen mensch verkregen<note n="81">Caïn beteekent: ‘verkregene’ of ‘bezitting.’</note> door God.</verse>
<verse osisID="Gen.4.2"> En andermaal baarde zij Abel<note n="82">Abel beteekent in het Hebreeuwsch ‘ijdelheid.’ In het Assyrisch, waarmede het Hebreeuwsch nauw verwant is, beteekent Abel (Habal) ‘zoon’.</note>, zijnen broeder. Abel nu was schaapherder en Caïn landbouwer.</verse>
<verse osisID="Gen.4.3"> En het gebeurde na vele dagen<note n="83">Hebr.: ‘aan het einde van dagen.’ Wellicht is het einde des jaars bedoeld, dat met den oogsttijd samenviel.</note>, dat Caïn van de vruchten der aarde gaven offerde aan den Heer.</verse>
<verse osisID="Gen.4.4"> Ook Abel offerde van de eerstelingen zijner kudde en van het vette derzelven, en de Heer zag neder op Abel en op diens gaven<note n="84">Volgens de meeste kerkvaders werd Abel's offer door hemelsch vuur verteerd. Omdat zijn offer van het vette, d.i. van het beste der eerstelingen, inderdaad openbaring was van zijn inwendige godvruchtige gesteltenis, daarom had God welgevallen in hem, niet in den boozen Caïn. God let vooral op het hart.</note>.</verse>
<verse osisID="Gen.4.5"> Maar op Caïn en op diens gaven zag Hij niet; en Caïn werd hevig vertoornd en zijn gelaat viel in.</verse>
<verse osisID="Gen.4.6"> En de Heer sprak tot hem: Waarom zijt gij vertoornd en waarom is uw gelaat ingevallen?</verse>
<verse osisID="Gen.4.7"> Zult gij niet, indien gij goed doet, loon ontvangen, doch als gij kwaad doet, zal dan de zonde<note n="85">De zonde d.i. de zonde met hare straf.</note> niet aanstonds voor de deur zijn? Maar hare begeerlijkheid zal onder u zijn<note n="86">Hebr.: ‘en naar u is hare begeerlijkheid, maar gij, beheersch haar.’ Het monster der zonde verlangt u tot zijn prooi te maken, maar bedwing hetzelve, door uwen hartstocht te onderdrukken. De toestemming in de zonde hangt dus af van 's menschen vrijen wil.</note> en gij zult ze beheerschen.</verse>
<verse osisID="Gen.4.8"> En Caïn sprak tot Abel, zijnen broeder: Laat ons naar buiten gaan. En toen zij in het veld waren, verhief zich Caïn tegen zijnen broeder Abel en doodde hem.</verse>
<verse osisID="Gen.4.9"> En de Heer sprak<note n="87">De barmhartige God sprak, om Caïn tot heilzame schuldbekentenis en berouw te bewegen.</note> tot Caïn: Waar is Abel, uw broeder? Deze antwoordde: Ik weet het niet. Ben ik de bewaker mijns broeders?</verse>
<verse osisID="Gen.4.10"> En Hij sprak tot hem: Wat hebt gij gedaan? De stem van het bloed uws broeders roept tot Mij<note n="88">roept tot Mij om wraak. Overeenkomstig deze zegswijze der Schriftuur draagt de zonde van vrijwilligen doodslag den naam van ‘wraakroepende’ zonde.</note> van de aarde.</verse>
<verse osisID="Gen.4.11"> Nu derhalve zult gij gevloekt zijn op de aarde, die haren mond geopend en het bloed uws broeders ontvangen heeft uit uwe hand.</verse>
<verse osisID="Gen.4.12"> Als gij haar bebouwen zult, zal zij aan u hare vruchten niet geven; zwerver en vluchteling zult gij zijn op de aarde.</verse>
<verse osisID="Gen.4.13"> En Caïn zeide tot den Heer: Mijne ongerechtigheid is te groot, dan dat ik vergiffenis zou verdienen.</verse> 
<verse osisID="Gen.4.14"> Zie, Gij jaagt mij heden van de aarde<note n="89">Van de bebouwde aarde in het landschap Eden.</note> weg en ik zal voor uw aanschijn verborgen zijn<note n="90">Ik zal uwe bescherming missen.</note> en ik zal zwerver en vluchteling zijn op de aarde; ieder alzoo, die mij vindt, zal mij dooden<note n="91">De meening, dat er toen reeds vele afstammelingen van het eerste menschenpaar leefden, is met de Schriftuur niet in strijd. Even als de geboorte van Caïn's vrouw zie v. 17, kunnen ook andere geboorten onvermeld zijn gebleven. Maar ook, al bestonden er nog geen andere menschen, dan kon toch Caïn, aan de toekomst denkend, zoo spreken.</note>.</verse>
<verse osisID="Gen.4.15"> En de Heer sprak tot hem: Geenszins zal dat geschieden, maar wie Caïn dooden zal, zevenvoudig zal hij gestraft worden. En de Heer merkte Caïn met een teeken, opdat niemand, die hem vinden mocht, hem zou dooden.</verse>
<verse osisID="Gen.4.16"> En Caïn ging weg van het aanschijn des Heeren en woonde als vluchteling in het land<note n="92">Het Hebr.: ‘woonde in het land Nod.’ Naar den gevluchten balling kreeg het land dien naam, welke ‘vlucht’ en ‘ballingschap’ beteekent.</note> ten oosten van Eden.</verse>
<verse osisID="Gen.4.17"> Caïn nu bekende zijne vrouw, welke ontving en Henoch baarde; en hij bouwde eene stad<note n="93">Zeker eerst nadat zich zijne nakomelingschap had vermenigvuldigd.</note> en noemde ze naar den naam van zijnen zoon, Henoch.</verse>
<verse osisID="Gen.4.18"> Voorts gewon Henoch Irad en Irad gewon Maviaël en Maviaël gewon Mathusaël en Mathusaël gewon Lamech.</verse>
<verse osisID="Gen.4.19"> Deze nam twee vrouwen<note n="94">Zoo verbrak het eerst een afstammeling van Caïn de oorspronkelijke eenheid des huwelijks.</note>, de eene genaamd Ada en de andere genaamd Sella.</verse>
<verse osisID="Gen.4.20"> En Ada baarde Jabel, die de vader der tentbewoners en herders was<note n="95">De uitvinder van de kunst om tenten te bouwen en de eerste, die het zwervend herdersleven leidde.</note>.</verse>
<verse osisID="Gen.4.21"> En de naam zijns broeders was Jubal; deze was de vader der citer- en fluitspelers<note n="96">De uitvinder der muziek op snaren- en blaasspeeltuigen.</note>.</verse>
<verse osisID="Gen.4.22"> Evenzoo baarde Sella Tubalcaïn, die een hameraar en smeder was in alle werk van koper en ijzer. En de zuster van Tubalcaïn was Noëma.</verse> 
<verse osisID="Gen.4.23"> En Lamech zeide tot zijne vrouwen Ada en Sella: Hoort mijne stem, vrouwen van Lamech, luistert naar mijn woord. Want ik heb eenen man gedood tot mijne verwonding en<note n="97">en heeft hier de verklarende beteekenis van ‘te weten’ of ‘namelijk.’</note> een jongen man tot mijne kneuzing<note n="98">Tot mijne verwonding, tot mijne kneuzing. Het Hebreeuwsch kan ook vertaald worden: ‘door mijne wonden, door mijne kneuzing’. Volgens de Vulgaat zegt de moordenaar, dat hij bij of tengevolge van zijne gewelddaad wonden en kneuzingen ontving. Niet onwaarschijnlijk echter bedoelt Lamech, dat hij iemand gedood heeft, door hem wonden en kneuzingen toe te brengen.</note>.</verse>
<verse osisID="Gen.4.24"> Zevenmaal zal Caïn gewroken worden, maar Lamech zeventigmaal zevenmaal<note n="99">Dit oudste gedicht, dat onmiddellijk op de vermelding der smeedkunst volgt, is passend een lied op de uitvinding van het zwaard genoemd. Maar dat het alleen in dichterlijken vorm getuigen zou van het zelfvertrouwen, waarmee Lamech elken vijand tart, is niet aannemelijk. Na inderdaad eenen man, en wel gelijk het parallelisme of gedachtenrijm aanwijst, een jongen man gedood te hebben, beroemt zich deze zoon van Caïn de wrekers zijner bloedschuld te zullen treffen met tienmaal erger wraak dan waarmee God den moordenaar van Caïn bedreigde. En zoo sluit de geslachtslijst van het ras des eersten broedermoorders, op waardige wijze, met een moordlied.</note>.</verse>
<verse osisID="Gen.4.25"> Ook Adam bekende nogmaals zijne vrouw en zij baarde eenen zoon en noemde zijnen naam Seth, zeggende: God heeft mij een ander zaad gegeven<note n="100">Seth beteekent ‘vergoeding’. Dien naam gaf Eva met instemming van Adam. Vgl. V 3.</note> voor Abel, dien Caïn gedood heeft.</verse>
<verse osisID="Gen.4.26"> En ook aan Seth werd een zoon geboren, dien hij Enos noemde. Deze begon den naam des Heeren aan te roepen<note n="101">Onder Enos begon op bepaalde plaatsen en tijden de openbare en gezamenlijke Godsvereering.</note>.</verse>
</chapter>

      
<chapter osisID="Gen.5">
<title>Hoofdstuk V.</title><p>Geslachtsboek van Adam tot Noë (v. 1-.31.</p>
<verse osisID="Gen.5.1"> Dit is het geslachtsboek<note n="102">Hier begint het tweede der tien gedeelten van Genesis. - Boek heet in het Hebreeuwsch elk geschrift dat, hoe klein ook, een geheel vormt. Vgl. Deut. XXIV 1 en 3. - Voor het met geslacht vertaalde woord ‘generatio,’ zie II noot 4.</note> van Adam. Ten dage, dat God den mensch schiep, maakte Hij hem naar de gelijkenis van God.</verse> 
<verse osisID="Gen.5.2"> Man en vrouw schiep Hij hen, en Hij zegende hen en noemde hunnen naam Adam ten dage, dat zij geschapen werden<note n="103">Een korte herinnering aan de schepping van het eerste menschenpaar en den over hen uitgesproken zegen schakelt het reeds beschrevene aan hetgeen beschreven gaat worden. Adam beteekent ‘mensch’ en is een algemeene naam, welke van den eersten mensch de eigennaam werd.</note>.</verse>
<verse osisID="Gen.5.3"> Adam nu was honderd dertig jaren oud en hij gewon naar zijn beeld en gelijkenis eenen zoon en noemde zijnen naam Seth<note n="104">Evenmin als Seth oudste zoon was, behoeven de na hem genoemde aartsvaders allen eerstgeborenen te zijn geweest. Volgens den H. Augustinus De civit. Dei XV 15 zijn slechts diegenen vermeld, wier namen, in de orde der opvolging, noodig waren om te komen tot Noë.</note>.</verse>
<verse osisID="Gen.5.4"> En de dagen van Adam, nadat hij Seth had gewonnen, waren achthonderd jaren en hij gewon zonen en dochters.</verse>
<verse osisID="Gen.5.5"> En geheel de tijd, dat Adam leefde, was negenhonderd en dertig jaren en hij stierf.</verse>
<verse osisID="Gen.5.6"> En Seth was honderd en vijf jaren oud en hij gewon Enos.</verse>
<verse osisID="Gen.5.7"> En Seth leefde, nadat hij Enos gewonnen had, achthonderd zeven jaren en hij gewon zonen en dochters.</verse>
<verse osisID="Gen.5.8"> En al de dagen van Seth waren negenhonderd en twaalf jaren en hij stierf.</verse>
<verse osisID="Gen.5.9"> Enos nu was negentig jaren oud en hij gewon Caïnan,</verse>
<verse osisID="Gen.5.10"> na wiens geboorte hij acht honderd vijftien jaren leefde en hij gewon zonen en dochters.</verse>
<verse osisID="Gen.5.11"> En al de dagen van Enos waren negenhonderd en vijf jaren en hij stierf.</verse>
<verse osisID="Gen.5.12"> En Caïnan was zeventig jaren oud en hij gewon Malaleël.</verse>
<verse osisID="Gen.5.13"> En Caïnan leefde, nadat hij Malaleël gewonnen had, achthonderd en veertig jaren en hij gewon zonen en dochters.</verse>
<verse osisID="Gen.5.14"> En al de dagen van Caïnan waren negenhonderd en tien jaren en hij stierf.</verse>
<verse osisID="Gen.5.15"> Malaleël nu was vijf en zestig jaren oud en hij gewon Jared.</verse> 
<verse osisID="Gen.5.16"> En Malaleël leefde, nadat hij Jared gewonnen had, achthonderd en dertig jaren en hij gewon zonen en dochters.</verse>
<verse osisID="Gen.5.17"> En al de dagen van Malaleël waren achthonderd vijf en negentig jaren en hij stierf.</verse>
<verse osisID="Gen.5.18"> En Jared was honderd twee en zestig jaren oud en hij gewon Henoch.</verse>
<verse osisID="Gen.5.19"> En Jared leefde, nadat hij Henoch gewonnen had, achthonderd jaren en hij gewon zonen en dochters.</verse>
<verse osisID="Gen.5.20"> En al de dagen van Jared waren negenhonderd twee en zestig jaren en hij stierf.</verse>
<verse osisID="Gen.5.21"> Henoch verder was vijf en zestig jaren oud en hij gewon Mathusala.</verse>
<verse osisID="Gen.5.22"> En Henoch wandelde met God<note n="105">In vertrouwelijk verkeer met God leidde hij een zeer heilig leven. Ook van Noë wordt later VI 9 hetzelfde gezegd. Nog eens komt dezelfde uitdrukking voor Mal. II 6, om de bijzondere verhouding der priesters tot God aan te duiden.</note>, en hij leefde, nadat hij Mathusala gewonnen had, driehonderd jaren en hij gewon zonen en dochters.</verse>
<verse osisID="Gen.5.23"> En al de dagen van Henoch waren driehonderd vijf en zestig jaren.</verse>
<verse osisID="Gen.5.24"> En hij wandelde met God en werd niet meer gezien, want God nam hem weg<note n="106">Zonder te sterven werd hij, gelijk later Elias IV Reg. II 3, van de aarde weggenomen. Aangaande beide heiligen zegt het Hebr. met eenzelfde woord, dat God hen ‘opnam’. Nadat Henoch wiens naam ‘toegewijde’ beteekent, als Gods profeet aan de goddeloozen het naderend gericht had verkondigd, zie Ep. Jud. 14, 15, werd hij weggenomen, opdat ook zijn wonderbare verdwijning den volkeren boetvaardigheid zou prediken. Zie Eccli. XLIV 16.</note>.</verse>
<verse osisID="Gen.5.25"> Mathusala was honderd zeven en tachtig jaren oud en hij gewon Lamech.</verse>
<verse osisID="Gen.5.26"> En Mathusala leefde, nadat hij Lamech gewonnen had, zevenhonderd twee en tachtig jaren en hij gewon zonen en dochters.</verse>
<verse osisID="Gen.5.27"> En al de dagen van Mathusala waren negenhonderd negen en zestig jaren en hij stierf.</verse> 
<verse osisID="Gen.5.28"> Lamech nu was honderd twee en tachtig jaren oud en hij gewon eenen zoon.</verse>
<verse osisID="Gen.5.29"> En hij noemde zijnen naam Noë, zeggende: Deze zal ons vertroosten<note n="107">Noë of Noach beteekent ‘rust.’</note> over het werken en zwoegen onzer handen op de aarde, welke de Heer gevloekt heeft.</verse>
<verse osisID="Gen.5.30"> En Lamech leefde, nadat hij Noë gewonnen had, vijfhonderd vijf en negentig jaren en hij gewon zonen en dochters.</verse>
<verse osisID="Gen.5.31"> En al de dagen van Lamech waren zevenhonderd zeven en zeventig jaren<note n="108">De lange levensduur der eerste menschen, welke ook door alle geschiedschrijvers der oudheid eenparig betuigd wordt, was in Gods voorzienigheid het natuurlijke middel, waardoor de geopenbaarde waarheid onvervalscht moest worden bewaard en overgeleverd.</note> en hij stierf. Noë nu gewon, toen hij vijfhonderd jaren oud was, Sem, Cham en Japheth.</verse>
</chapter>

      
<chapter osisID="Gen.6">
<title>Hoofdstuk VI.</title><p>Bederf van het menschdom (v. 1 en .2. Gods besluit om hetzelve te vernietigen (v. 2-.8. Bouw van de ark (v. 9-.22.</p>
<verse osisID="Gen.6.1"> Toen nu de menschen zich begonnen te vermenigvuldigen op de aarde en dochters hadden voortgebracht,</verse>
<verse osisID="Gen.6.2"> zagen de zonen Gods<note n="109">Worden ook in den dichterlijken stijl de engelen een enkelen keer (Job. I 6; II 1; XXXVIII 7) met die benaming aangeduid, in de historische boeken worden zij nooit zoo genoemd. Hier zijn de vromen en wel bijzonderlijk de onverbasterde afstammelingen van Seth bedoeld in tegenstelling van de boozen, vooral Caïn's afstammelingen, die aan God de kinderlijke gehoorzaamheid weigerend, in ongunstigen zin kinderen der menschen heeten. Waarom juist de dochters der menschen vermeld worden, blijkt uit hetgeen verder verhaald wordt.</note> dat de dochters der menschen schoon waren en namen zij zich vrouwen uit allen, die zij verkozen.</verse>
<verse osisID="Gen.6.3"> En God sprak: Mijn geest<note n="110">De Geest Gods, die alles met leven vervult en in het leven bewaart. Vgl. Job. XXXIII 4; Ps. CIII 29.</note> zal niet eeuwig in den mensch blijven, dewijl hij vleesch is<note n="111">Aan de begeerlijkheden des vleesches heel en al overgegeven.</note>, en zijne da- gen zullen honderd twintig jaren zijn<note n="112">Zoolang werd nog aan het menschdom uitstel tot verbetering gegeven. Verkeerdelijk zou hier aan eene verkorting van den menschelijken levensduur worden gedacht, want ook na den zondvloed bereiken velen nog een hoogeren leeftijd.</note>.</verse>
<verse osisID="Gen.6.4"> De reuzen<note n="113">Volgens den grondtekst bestonden ook te voren de reuzen en zijn zij niet uitsluitend van dergelijke huwelijken afkomstig. Evenwel heeft het Hebreeuwsch niet noodzakelijk dien zin en kan het ook volgens de vertaling der Vulgaat begrepen worden. Als de beheerschers en leiders van het verdorven menschengeslacht staan hier die geweldigen, wier booze faam zelfs na den zondvloed niet verging.</note> nu waren in die dagen op de aarde; want nadat de zonen Gods tot de dochters der menschen gegaan waren en de laatsten kinderen ter wereld gebracht hadden, werden dezen de machtige, vanouds befaamde mannen.</verse>
<verse osisID="Gen.6.5"> Toen God nu zag, dat de boosheid der menschen veelvuldig was op de aarde en dat alle gedachte des harten op het kwaad gericht was te allen tijde,</verse>
<verse osisID="Gen.6.6"> berouwde het Hem, dat Hij den mensch op de aarde gemaakt had, en innerlijk door droefheid des harten geraakt<note n="114">Een menschelijke en hyperbolische zegswijze ten einde de verschrikkelijkheid der menschelijke boosheid te kennen te geven en het groote raadsbesluit aan te kondigen van God, die in zijne zaligheid onverstoorbaar, in zijne besluiten onveranderlijk is.</note>,</verse>
<verse osisID="Gen.6.7"> sprak Hij: verdelgen zal Ik den mensch, dien Ik geschapen heb, van het aanschijn der aarde, van mensch tot dieren, van kruipend gedierte tot het gevogelte des hemels<note n="115">Ook over de dieren wordt het vonnis geveld, wijl zij om wille van den mensch geschapen zijn en zonder hem geen reden van bestaan hebben.</note>, want het berouwt Mij hen gemaakt te hebben.</verse>
<verse osisID="Gen.6.8"> Noë echter vond genade voor den Heer.</verse>
<verse osisID="Gen.6.9"> Dit zijn de geslachten<note n="116">Derde afdeeling van Genesis. ‘Generationes’ heeft hier klaarblijkelijk de beteekenis van geschiedenis; zie II noot 4.</note> van Noë: Noë was een rechtvaardig en volmaakt man in zijn geslacht<note n="117">Hebr.: ‘in zijne leeftijden,’ d.i. onder zijne tijdgenooten.</note>; hij wandelde met God<note n="118">Zie V noot 4.</note>.</verse>
<verse osisID="Gen.6.10"> En hij gewon drie zonen, Sem, Cham en Japheth.</verse>
<verse osisID="Gen.6.11"> Verdorven nu was de aarde voor God en vervuld met ongerechtigheid.</verse> 
<verse osisID="Gen.6.12"> En toen God zag, dat de aarde verdorven was (want alle vleesch had zijnen weg<note n="119">Zijn levensweg of levensgedrag.</note> verdorven op aarde),</verse>
<verse osisID="Gen.6.13"> zeide Hij tot Noë: Het einde van alle vleesch is voor Mij<note n="120">Voor Mij, den rechter; m.a.w. Ik heb besloten het leven van alle menschen te vernietigen.</note> gekomen; vervuld is de aarde met boosheid voor hun aangezicht<note n="121">a facie eorum eigenlijk: van hun aangezicht, dat is: van hen komt die boosheid. Zij is door hen gepleegd.</note> en Ik zal hen met de aarde verderven.</verse>
<verse osisID="Gen.6.14"> Bouw u eene ark van geschaafd hout<note n="122">Hebr.: ‘van gopher-hout,’ dat dan harsachtig hout zou beteekenen, gelijk bijv. het hout van pijnboom en cipres.</note>; afgeschoten vertrekken zult gij in de ark maken en met aardhars zult gij ze bestrijken van binnen en buiten.</verse>
<verse osisID="Gen.6.15"> En aldus zult gij ze maken: De lengte der ark zal driehonderd el zijn, hare breedte vijftig el en hare hoogte dertig el<note n="123">De el is waarschijnlijk de Hebreeuwsche elleboogsmaat; zie Deut. III 11.</note>.</verse>
<verse osisID="Gen.6.16"> Gij zult een venster<note n="124">Venster worde volgens het Hebreeuwsche taaleigen als verzamelwoord verstaan in plaats van vensters, wier hoogte eene el moest zijn. Het verdient echter opmerking, dat in den grondtekst te dezer plaatse een ander woord wordt gebezigd, dan wat VIII 6 bepaaldelijk venster beteekent. Het hier gebruikte woord beduidt in het algemeen eene opening voor licht en lucht.</note> in de ark maken en op één el deszelfs hoogte voltooien<note n="125">In den grondtekst: ‘en op één el zult gij dezelve voleinden van boven’. Zoo hier sprake is van gemelde opening, gelijk vele nieuweren zeggen, dan is hare maat en standplaats aangegeven. Is echter de ark zelve bedoeld, dan moest het zacht glooiend dak der ark eene el hoogte hebben of anders gezegd, in het midden een el hooger zijn dan aan de beide zijden.</note>; de deur nu van de ark zult gij zijwaarts plaatsen; een beneden-, boven- en derde verdieping zult gij in dezelve maken.</verse>
<verse osisID="Gen.6.17"> Zie, Ik zal de wateren van den zondvloed over de aarde brengen om alle vleesch, waarin geest des levens is onder den hemel, te verdelgen; alles wat op de aarde is, zal vergaan.</verse>
<verse osisID="Gen.6.18"> En met u zal Ik mijn verbond<note n="126">Voor de eerste maal wordt hier gesproken van een verbond Gods, dat echter feitelijk sedert den beginne bestond. Reeds in het paradijs had zich de Heer verbonden, om den mensch, zoo hij gehoorzaam bleef, eeuwig gelukkig te maken; met klare woorden belooft Hij, na den val onzer eerste ouders, de overwinning op het helsche serpent door het zaad der vrouw en verbindt Hij zich, om het menschelijk geslacht uit de zonde met hare ellende te redden door den Verlosser. Dat verbond nu beheerscht geheel de volgende wereldgeschiedenis. Het is de grondslag van alle ander verbond, hetwelk door God met zijne uitverkorenen in den loop der eeuwen gesloten wordt, en altijd de strekking heeft om de menschheid geleidelijk voor te bereiden en voort te leiden tot de vervulling van het Verbond in de volheid der tijden door Jesus Christus, den Middelaar. Alzoo is de verbintenis van God met Noë te dezer plaatse veel meer nog dan een belofte om Noë met de zijnen te redden. Zij is vooral een bekrachtiging van het paradijs-verbond. Ten einde dat verbond gestand te doen, zal God een verbond met Noë vaststellen.</note> vaststellen en gij zult in de ark gaan, gij en uwe zonen, uwe vrouw en de vrouwen uwer zonen met u.</verse> 
<verse osisID="Gen.6.19"> En uit alle dieren van alle vleesch zult gij paren<note n="127">Hebr.: ‘En van al wat leeft, van alle vleesch zult gij twee van allen in de ark doen gaan, om (ze) in het leven te behouden met u; mannetje en wijfje zullen zij zijn’. Het getal der paren wordt VII 2 en 3 bepaald.</note> in de ark brengen, opdat zij met u in het leven blijven, van het mannelijk en vrouwelijk geslacht.</verse>
<verse osisID="Gen.6.20"> Van de vogelen naar hunne soort en van de tamme dieren naar hunne soort en van al het kruipend gedierte der aarde naar zijne soort zullen er paren uit allen met u ingaan, opdat zij het leven kunnen behouden.</verse>
<verse osisID="Gen.6.21"> Gij zult dus met u nemen van alle voedsel, dat gegeten kan worden, en het bij u samenbrengen en het zal, zoo voor u als voor hen, tot spijze zijn.</verse>
<verse osisID="Gen.6.22"> Noë deed dan alles, wat God hem geboden had.</verse>
</chapter>

      
<chapter osisID="Gen.7">
<title>Hoofdstuk VII.</title><p>Noë met zijn gezin in de ark (v. 1-.9. De zondvloed (v. 10-.24.</p>
<verse osisID="Gen.7.1"> En de Heer sprak tot hem: Ga binnen, gij en geheel uw huisgezin, in de ark, want u heb Ik rechtvaardig bevonden voor Mij onder dit geslacht.</verse>
<verse osisID="Gen.7.2"> Neem<note n="128">Het honderd jaren te voren gegeven bevel wordt, nu het strafgericht aanstaande is, in bijzonderheden verklaard. Ten onrechte begrijpen sommigen de woorden van den grondtekst ‘zeven zeven,’ als zouden drie paren met één ongepaarde bedoeld zijn. Reeds de toevoeging in den grondtekst: ‘het mannetje en zijn wijfje’ doet aanstonds den waren zin vermoeden, en overigens zegt het bijbelverhaal nadrukkelijk, zie v. 9, 15, 16, dat de dieren paarsgewijze in de ark kwamen.</note> uit alle reine dieren zeven paren, mannetje en wijfje, maar uit de onreine dieren bij paren<note n="129">De Vulgaat heeft letterlijk ‘twee en twee’. In den grondtekst staat hetzelfde woord, dat VI 19 bina vertaald werd. Een enkel paar is blijkbaar bedoeld. Uit dit vers blijkt, dat het onderscheid tusschen reine en onreine dieren lang vóór Moses bestond en door zijne wetgeving niet ingevoerd, maar bekrachtigd en geregeld is. Dat onderscheid heeft zijnen grond in de natuurlijke en zinnebeeldige hoedanigheden der dieren, welke ons voor deze met een zekere genegenheid of afschuw vervullen. Waarom er van de reine dieren meer paren in de ark moesten gaan, is begrijpelijk genoeg, wanneer wij bedenken, dat alleen die dieren tot offerande aan God en tot voedsel voor den mensch dienen mochten.</note>, mannetje en wijfje.</verse>
<verse osisID="Gen.7.3"> En ook van de vogelen des hemels zeven paren, mannetje en wijfje, ten einde zaad behouden blijve op geheel de aarde.</verse>
<verse osisID="Gen.7.4"> Want nog zeven dagen<note n="130">Zoo werd voor de intrede in de ark een week tijd gegeven.</note> en Ik zal het doen regenen op de aarde veertig dagen en veertig nachten en verdelgen zal Ik van de oppervlakte der aarde al het bestaande, dat Ik gemaakt heb.</verse>
<verse osisID="Gen.7.5"> Noë dan deed alles, wat God hem bevolen had.</verse>
<verse osisID="Gen.7.6"> En hij was zeshonderd jaren oud, toen de wateren van den zondvloed de aarde overstroomden.</verse>
<verse osisID="Gen.7.7"> En Noë ging in de ark, en zijne zonen, zijne vrouw en de vrouwen zijner zonen met hem, wegens de wateren van den zondvloed.</verse>
<verse osisID="Gen.7.8"> Ook van de reine en onreine dieren en van de vogelen en van alles, wat zich beweegt op de aarde,</verse>
<verse osisID="Gen.7.9"> gingen er paren, mannetje en wijfje, tot Noë in de ark, gelijk de Heer aan Noë geboden had<note n="131">Bij paren kwamen zij op Gods wenk, zeven paren van de reine dieren, één paar van de onreine dieren volgens de verordening van God. Zie v. 2.</note>.</verse>
<verse osisID="Gen.7.10"> En toen de zeven dagen voorbij waren, overstroomden de wateren van den zondvloed de aarde.</verse>
<verse osisID="Gen.7.11"> In het zeshonderdste jaar van Noë's leven, in de tweede maand, den zeventienden dag der maand, braken al de bronnen van den grooten afgrond los en werden de watersluizen des hemels geopend<note n="132">In de tweede maand, te weten van het burgerlijk jaar, welke maand ongeveer met onze maand October overeenkomt. Van het kerkelijk jaar der Israëlieten spreekt eerst Ex. XII 2. De bronnen van den grooten afgrond zijn de waterkolken, welke den afgrond d.i. den oceaan vullen. De watersluizen des hemels zijn de wolken.</note>.</verse>
<verse osisID="Gen.7.12"> En de regen viel op de aarde veertig dagen en veertig nachten.</verse>
<verse osisID="Gen.7.13"> Op dienzelfden dag<note n="133">Dat in articulo diei illius eenvoudig op dienzelfden dag beteekent, blijkt uit Gen. XVII 23, 26; Lev. XXIII 28, waar de hier vertaalde Hebreeuwsche uitdrukking in deze beteekenis door de Vulgaat duidelijker wordt teruggegeven.</note> ging Noë en Sem en Cham en Japheth, zijne zonen, en zijne vrouw en de drie vrouwen zijner zonen met hen in de ark;</verse>
<verse osisID="Gen.7.14"> zij, en al het gedierte naar zijne soort en alle tamme dieren naar hunne soort en alles, wat zich op aarde beweegt, naar zijne soort en alle gevogelte naar zijne soort, al het gevederde en al het gevleugelde<note n="134">Al het gedierte, te weten: de wilde dieren. Het in den grondtekst gebezigde woord werd vroeger, zie o.a. I 24 met bestia vertaald. En alles wat zich beweegt, de grondtekst heeft: ‘en al het kruipend gedierte, dat kruipt’. De nadere bepaling van alle gevogelte wijst de kleine en groote vogelen, de vogelen van allerlei vleugel aan.</note>,</verse>
<verse osisID="Gen.7.15"> zij gingen tot Noë in de ark, paren en paren uit alle vleesch, waarin geest des levens was.</verse>
<verse osisID="Gen.7.16"> En wat binnenging, mannetje en wijfje uit alle vleesch trad het binnen, gelijk God hem geboden had; en de Heer sloot hem van buiten in<note n="135">De Heer sloot den toegang tot de ark, zoodat geen gevaar hen, die binnen waren, kon genaken.</note>.</verse>
<verse osisID="Gen.7.17"> En de zondvloed kwam over de aarde veertig dagen<note n="136">Veertig dagen viel de regen en joeg de zee hare golven altijd verder over het land. Zie v. 4 en 12. VIII 2.</note> en de wateren vermeerderden en hieven de ark van de aarde in de hoogte.</verse>
<verse osisID="Gen.7.18"> Want geweldig overstroomden zij en vervulden zij alles op de oppervlakte der aarde, maar de ark werd gedragen op de wateren.</verse>
<verse osisID="Gen.7.19"> En de wateren verhieven zich hoog boven de aarde en overdekt werden alle hooge bergen onder den ganschen hemel<note n="137">In majestueuzen eenvoud beschrijven deze verzen het groote gericht, dat slechts door het eindgericht op den laatsten der dagen overtroffen zal worden. De herhaalde vermelding van de werking der wateren schildert zoo aanschouwelijk en krachtig mogelijk het stijgen, het onveranderlijk hooger en hooger stijgen van den met Gods wraak belasten zondvloed.</note>.</verse>
<verse osisID="Gen.7.20"> Vijftien el stond het water boven de bergen, welke het bedekt had.</verse>
<verse osisID="Gen.7.21"> En verdelgd werd alle vleesch, dat zich op de aarde bewoog, van de vogelen, van de tamme, van de wilde dieren en van alle kruipende dieren, welke over de aarde kruipen, alle menschen</verse>
<verse osisID="Gen.7.22"> en alle wezens, waarin adem des levens is op aarde, stierven.</verse>
<verse osisID="Gen.7.23"> En Hij verdelgde al wat op aarde bestond, van mensch tot vee, zoowel kruipend gedierte als gevogelte des hemels, en zij werden verdelgd van de aarde; alleen Noë bleef over, en die met hem in de ark waren<note n="138">De H. Vaders en de oude schriftverklaarders nemen dit in streng letterlijken zin en meenen, dat de zondvloed geheel de aarde overstroomd en alle leven op aarde vernietigd heeft. Van hen verschillen slechts betrekkelijk weinig die nieuweren, welke aannemen dat de zondvloed geheel de aarde niet te gelijk, maar achtereenvolgens en bij gedeelten heeft overstroomd. Anderen meenen, dat de zondvloed alleen tot de toenmaals bewoonde aarde kan beperkt worden. Intusschen worde, krachtens het bijbelverhaal, vastgehouden, dat alle menschen, behalve Noë en zijn gezin, in de wateren omkwamen.</note>.</verse>
<verse osisID="Gen.7.24"> En de wateren overdekten de aarde honderd vijftig dagen<note n="139">Dat het geweld der wateren eenmaal onze aarde schrikkelijk geteisterd en haar in velerlei opzicht veranderd heeft, leeren ook de ontdekkingen der nieuwere wetenschap. Sterker nog getuigt de overlevering der oude volken, welke bijkans eenparig van den zondvloed de herinnering bewaard hebben. Bijzonder opmerkelijk te dezer zake is het Assyrische zondvloedverhaal in ‘de Legende van Izdubar (of Gilgames)’. Het heeft, wat den zakelijken inhoud aangaat, niet minder dan drie en twintig belangrijke punten van overeenkomst met ons bijbelverhaal, waarmede het ook in den breeden verhaaltrant en in de volgorde der feiten op treffende wijze overeenstemt. Verbiedt nu de hooge oudheid van het Assyrische dichtstuk hetzelve eene nabootsing van de gewijde geschiedenis te noemen, het tegenovergestelde is nog minder geoorloofd. Het eenvoudig bijbelverhaal immers en de heidensche, met allerlei verdichtselen opgesmukte legende verschillen van elkander gelijk de dag en de nacht. Alleen redelijk is de meening, dat beide verhalen uit eenzelfde oorspronkelijke overlevering voortkomen, welke in verbasterden vorm door de heidensche Assyriërs, in ongeschonden zuiverheid door de nakomelingen van Abraham bewaard is geworden.</note>.</verse>
</chapter>

      
<chapter osisID="Gen.8"> 
<title>Hoofdstuk VIII.</title><p>Einde van den zondvloed (v. 1-.14. Noë verlaat de ark en offert (v. 15-.20. Gods belofte om niet meer met dergelijk strafgericht de aarde te treffen (v. 21 en .22.</p>
<verse osisID="Gen.8.1"> God nu gedacht<note n="140">Een menschelijke zegswijze. God had Noë niet vergeten, maar gelijk een trouw en machtig beschermer zijnen gunsteling in het onheil reddend gedenkt, zoo gedacht God zijnen vriend en ging Hij aan de ellende van den zondvloed een einde maken.</note> Noë en alle dieren<note n="141">Vgl. VII noot 7.</note> en alle tamme dieren, welke met hem waren in de ark, en Hij deed eenen wind over de aarde waaien en de wateren verminderden.</verse>
<verse osisID="Gen.8.2"> En gesloten werden de bronnen des afgronds en de watersluizen des hemels en opgehouden werden de regens van den hemel.</verse>
<verse osisID="Gen.8.3"> En de wateren liepen terug, loopend en terugloopend<note n="142">Dit beteekent, dat de wateren, in gestadigen loop, terugstroomden naar de zee en de kolken, waaruit zij waren voortgekomen.</note>, van de aarde en zij begonnen te vallen na honderd vijftig dagen.</verse>
<verse osisID="Gen.8.4"> En de ark rustte in de zevende maand, den zeven en twintigsten dag der maand<note n="143">Volgens den grondtekst en vele oude vertalingen: ‘den zeventienden dag der maand’. Aan welke lezing echter de voorkeur worde gegeven, zeker blijkt uit het zondvloedverhaal, dat er tusschen de toenmalige maandberekening en de onze geen of althans geen belangrijk verschil bestaat. Immers in de tweede maand begon de zondvloed, zie VII 11, en de val van het water werd merkbaar na honderd vijftig dagen, zoodat de ark vasten grond vond in de zevende maand, vijf maanden derhalve na het begin van den zondvloed. Dat nu die maanden tamelijk gelijk zijn geweest aan onze maanden, is duidelijk. Of ook het jaar uit twaalf maanden bestond, blijkt uit het verder verhaal niet met zekerheid.</note>, op de bergen van Armenië<note n="144">In den grondtekst: ‘op de bergen van Ararat’. Ararat is de naam van een landschap in het oude Armenië, bijkans midden tusschen de Zwarte en de Kaspische Zee. Het hier aangewezen gebergte, dat beneden een geweldigen omvang heeft, verdeelt zich omhoog in twee spitsen, welker hoogte op 16,254 en 12,000 voet berekend wordt, en die de groote en de kleine Ararat heeten.</note>.</verse>
<verse osisID="Gen.8.5"> En de wateren verliepen en namen af tot de tiende maand, want in de tiende maand, den eersten dag der maand, vertoonden zich de toppen der bergen.</verse>
<verse osisID="Gen.8.6"> En na verloop van veertig dagen opende Noë het venster van de ark, die hij gemaakt had, en liet hij de raaf uit,</verse>
<verse osisID="Gen.8.7"> die uitvloog en niet terugkwam, totdat de wateren opgedroogd waren op de aarde<note n="145">De grondtekst heeft: ‘die uitging uitgaande en wederkeerende’. De uit de overlevering aan de Israëlieten bekende raaf, vgl. III noot 1, die overvloed van aas en ook op de bergen genoeg plaats om te rusten vond, vloog heen en weder. Zoo keerde zij wel naar de ark, niet in de ark terug. Begrijpelijk genoeg beteekent totdat enz. geenszins, dat de raaf later wel terugkeerde. Dergelijke uitdrukkingen wijzen in de Schriftuur dikwijls uitsluitend op een bepaalden tijd, zonder dat daaruit eenige gevolgtrekking voor de toekomst gemaakt kan worden. Vgl. Is. XXII 14; Psal. CIX 1; II Reg. VI 23; Mat. I 25.</note>.</verse>
<verse osisID="Gen.8.8"> Ook zond hij na de raaf de duif uit, om te zien of reeds de wateren geweken waren van het aanschijn der aarde.</verse>
<verse osisID="Gen.8.9"> Daar deze niets vond, waar haar voet rusten kon<note n="146">De duif zoekt omlaag en op het droge hare rustplaats.</note>, keerde zij tot hem naar de ark terug, want de wateren stonden nog op geheel de aarde; en hij stak de hand uit, greep haar en plaatste haar in de ark.</verse>
<verse osisID="Gen.8.10"> Na dan nog zeven andere dagen gewacht te hebben, liet hij wederom de duif uit de ark.</verse>
<verse osisID="Gen.8.11"> Deze nu kwam tot hem des avonds en droeg een olijftak met groene bladeren in haar bek<note n="147">De herinnering aan dit feit werd in de overlevering der volken niet uitgewischt. Waarschijnlijk was daarom te allen tijde de olijftak het zinnebeeld van vrede en verzoening.</note>. Toen begreep Noë, dat de wateren geweken waren van de aarde.</verse>
<verse osisID="Gen.8.12"> En hij wachtte niettemin zeven andere dagen en liet de duif uit, welke niet meer tot hem terugkeerde.</verse>
<verse osisID="Gen.8.13"> Alzoo in het zeshonderd- en eerste jaar, in de eerste maand, den eersten dag der maand waren de wateren op de aarde weggezakt en Noë, het dak van de ark openmakend<note n="148">Hij deed het, gelijk de samenhang doet vermoeden, om een onbelemmerd uitzicht op de omliggende landstreek te hebben.</note>, bemerkte en zag, dat de oppervlakte der aarde was opgedroogd.</verse>
<verse osisID="Gen.8.14"> In de tweede maand, den zeven en twintigsten dag der maand was de aarde droog geworden<note n="149">Gelijk het water van den zondvloed met de reddende ark eene voorbeduiding was van het heilig doopsel, dat tot delging der zonden en redding der uitverkorenen is ingesteld, zie I Petr. III 20, 21, zoo is ook de ark een heerlijke afbeelding van de onvergankelijke en alleen zaligmakende Kerk; zoo beeldt ook Noë, de bouwmeester der ark en de tweede stamvader van het menschelijk geslacht, op treffende wijze den Stichter der H. Kerk en den Vader van het nieuwe menschengeslacht der christenen af, onzen Heiland Jesus Christus.</note>.</verse> 
<verse osisID="Gen.8.15"> God nu sprak tot Noë en zeide hem:</verse>
<verse osisID="Gen.8.16"> Ga uit de ark, gij en uwe vrouw, uwe zonen en de vrouwen uwer zonen met u.</verse>
<verse osisID="Gen.8.17"> Alle dieren, die bij u zijn, van alle vleesch, zoowel van de vogelen als van de wilde dieren en van alle kruipende dieren, die op de aarde kruipen<note n="150">In den grondtekst worden ook de tamme dieren genoemd.</note>, voer ze uit met u en betreedt de aarde; wast aan en vermenigvuldigt u daarop<note n="151">De grondtekst spreekt hier alleen van de vruchtbaarheid en vermenigvuldiging der dieren. Van de vruchtbaarheid der menschen spreekt eerst IX 1.</note>.</verse>
<verse osisID="Gen.8.18"> Alzoo ging Noë naar buiten en zijne zonen, zijn vrouw en de vrouwen zijner zonen met hem.</verse>
<verse osisID="Gen.8.19"> En ook alle dieren, de tamme dieren en de kruipende dieren, die op de aarde kruipen, naar hunne soort, gingen uit de ark.</verse>
<verse osisID="Gen.8.20"> Noë nu bouwde den Heer een altaar en nemend van al het reine vee en gevogelte, droeg hij op het altaar brandoffers<note n="152">Het Hebreeuwsche woord, dat hier altaar vertaald werd, is afgeleid van het werkwoord ‘offeren’ en heeft de beteekenis van ‘offerplaats.’ Brandoffers zijn offeranden, welke geheel en al ter eere van God verbrand worden, gelijk het aan het Grieksch ontleende woord holocaustum aanduidt. Het Hebreeuwsche woord beteekent ‘opstijging’. Ook die naam is, wijl het offer in rook en vlammen ten hemel stijgt, aan den aard der zaak ontleend.</note> op.</verse>
<verse osisID="Gen.8.21"> En de Heer rook den welriekenden geur<note n="153">Met deze beeldspraak is Gods welbehagen in de offers van Noë aangeduid.</note> en Hij zeide<note n="154">De grondtekst heeft: ‘En Jehova zeide tot zijn hart’. Alzoo besloot de Heer in zijne barmhartigheid bij zich zelven om, gelijk volgt, door geen algemeenen zondvloed het aardrijk meer te verdelgen. De openbaarmaking van dit besluit aan de menschen wordt beschreven IX 8-17.</note>: Nimmermeer zal Ik de aarde vervloeken ter oorzake van de menschen; want zin en gedachte van het menschelijk hart zijn ten kwade geneigd van zijne jeugd af<note n="155">Het Hebreeuwsch: ‘Want het maaksel van 's menschen hart is kwaad van zijne jeugd af’. Het maaksel van 's menschen hart zijn de gedachten en begeerten, welke uit het hart voortkomen. Deze heeten hier kwaad, voor zoover zij uit een ten kwade geneigd hart geboren worden en den mensch, zoo hij zijne vrijheid misbruikt, tot het kwaad brengen. Dat van een volstrekte boosheid geen sprake kan zijn, bewijst reeds de rechtvaardige Noë en zoo heeft dus de Vulgaat de beteekenis van den grondtekst zeer juist uitgedrukt. Verder is hier ook geen tegenspraak met VI 5. De geneigdheid ten kwade mag niet verward worden met het inwilligen van die geneigdheid en de barmhartigheid Gods voor den zondigen mensch strijdt niet met zijne rechtvaardigheid, welke de zondaars naar verdienste kastijdt.</note>; niet meer dus zal Ik al wat leeft verdelgen, zooals Ik gedaan heb.</verse> 
<verse osisID="Gen.8.22"> Alle dagen der aarde zullen zaaitijd en oogsttijd, koude en warmte, zomer en winter, nacht en dag niet ophouden<note n="156">Eene stoornis in de orde der natuur als tijdens den zondvloed zal nooit meer plaats grijpen.</note>.</verse>
</chapter>

      
<chapter osisID="Gen.9">
<title>Hoofdstuk IX.</title>
<p>Gods verbond met de menschen (v. 1-.19. Noë's vloek en zegen (v. 20-.27. Dood van Noë (v. 28 en .29.</p>
<verse osisID="Gen.9.1"> En God zegende Noë en zijne zonen en Hij zeide tot hen: Wast aan en vermenigvuldigt u en vervult de aarde<note n="157">Bij de vernieuwing der wereld wordt op nieuw de paradijszegen I 28 over de stamvaders van het nieuwe menschengeslacht uitgesproken.</note>.</verse>
<verse osisID="Gen.9.2"> En uwe vrees en verschrikking zij over al de dieren der aarde en over al de vogelen des hemels met alles wat zich beweegt op de aarde; alle visschen der zee zijn in uwe hand gegeven<note n="158">De oorspronkelijke toestand, toen de dieren den mensch vertrouwelijk naderden, is door Adam's zonde veranderd. Voortaan is hun de vrees ingeplant, zoodat zelfs de verscheurende dieren in hun gewonen staat de tegenwoordigheid van den mensch vluchten.</note>.</verse>
<verse osisID="Gen.9.3"> En alles, wat zich beweegt en leeft, zal u ten voedsel zijn<note n="159">Hoewel hier voor het eerst uitdrukkelijk het eten van vleesch wordt toegestaan, is het twijfelachtig of dit niet reeds vroeger gebruikelijk en ook geoorloofd was.</note>; als de groene kruiden heb Ik u alles gegeven,</verse>
<verse osisID="Gen.9.4"> behalve dat gij vleesch met bloed niet zult eten<note n="160">De grondtekst: ‘Alleen vleesch met zijne ziel, met zijn bloed zult gij niet eten.’ Het bloed wordt hier de ziel van het vleesch genoemd, wijl het de noodzakelijke grondstof is in het lichaam, welke alles voedt en onderhoudt. Gelijk het verband met het volgend vers aantoont, diende dit verbod om het afgrijzen tegen het vergieten van menschenbloed te versterken. Nog een andere reden geeft later Lev. XVII 11.</note>.</verse> 
<verse osisID="Gen.9.5"> Want het bloed uwer zielen<note n="161">Het bloed waarin uwe ziel, uw leven woont.</note> zal Ik terugeischen van de hand aller dieren, en van de hand des menschen, van de hand des mans, zijns broeders, zal Ik terugeischen het leven des menschen<note n="162">Van de hand aller dieren, d.i. van alle dieren. Zoo God zelfs op de redelooze dieren wraak neemt over het vergoten menschenbloed (zie Exod. XXI 28), hoeveel te meer zal Hij zich wreken op den redelijken mensch, die zijnen evenmensch, zijnen broeder vermoordt.</note>.</verse>
<verse osisID="Gen.9.6"> Al wie menschenbloed vergiet, diens bloed zal vergoten worden, want naar het beeld van God is de mensch gemaakt<note n="163">Ziedaar de voornaamste reden, waarom de moordenaar de straf des doods schuldig is. Niet alleen schendt hij op de ergste wijze de wet der natuur, maar hot leven des menschen uitblusschend, vernielt hij de levende beeltenis Gods en tast hij zoo in zekeren zin God zelven aan.</note>.</verse>
<verse osisID="Gen.9.7"> Gij nu wast aan en vermenigvuldigt u en gaat uit over de aarde en vervult haar.</verse>
<verse osisID="Gen.9.8"> Ook dit zeide God tot Noë en tot zijne zonen met hem:</verse>
<verse osisID="Gen.9.9"> Ziet, Ik zal mijn verbond sluiten met u en met uw zaad na u</verse>
<verse osisID="Gen.9.10"> en met alle levend wezen<note n="164">Wijl de dieren om wille van den mensch het bestaan hebben, worden ook zij begrepen in het verbond, dat is in het onherroepelijk besluit, waardoor God zich geheel vrijwillig jegens den mensch verbindt, om de aarde niet meer door een algemeenen zondvloed te verwoesten.</note>, dat bij u is, zoo van vogelen als van groot vee en van alle klein vee der aarde, dat uit de ark is gegaan, en van alle wilde dieren der aarde.</verse>
<verse osisID="Gen.9.11"> Ik zal mijn verbond sluiten met u en nimmermeer zal alle vleesch door de wateren van den zondvloed verdelgd worden en geen zondvloed zal voortaan meer de aarde verwoesten.</verse>
<verse osisID="Gen.9.12"> En God zeide: Dit is het teeken des verbonds, dat Ik stel tusschen Mij en u en alle levend wezen met u in altijddurende geslachten:</verse>
<verse osisID="Gen.9.13"> Mijnen boog zal Ik stellen in de wolken en hij zal het teeken zijn des verbonds tusschen Mij en tusschen de aarde<note n="165">Waarschijnlijk was de regenboog reeds vroeger een gewoon natuurverschijnsel. Maar thans werd hij tot bijzonder teeken van Gods belofte gemaakt. Om die reden en ook om de uitnemende schoonheid van den regenboog, welke Gods heerlijkheid zoo wonderschoon afspiegelt, noemt God hem zijnen boog.</note>.</verse>
<verse osisID="Gen.9.14"> En wanneer Ik met wolken den hemel zal overdekken, dan zal mijn boog verschijnen in de wolken.</verse>
<verse osisID="Gen.9.15"> En Ik zal indachtig zijn mijn verbond met u en met alle levende ziel, welke het vleesch doet leven, en niet meer zullen er de wateren van een zondvloed zijn om alle vleesch te verdelgen.</verse>
<verse osisID="Gen.9.16"> En de boog zal in de wolken zijn en Ik zal hem zien en Ik zal het altijddurend verbond indachtig zijn<note n="166">Een menschelijke spreekwijze om te beduiden, dat met dat teeken des verbonds ook Gods getrouwheid aan dat verbond altijd zal voortduren.</note>, dat gesloten is tusschen God en alle levende ziel van alle vleesch, dat op de aarde is.</verse>
<verse osisID="Gen.9.17"> En God zeide<note n="167">Besluit van het zondvloedverhaal. De zegswijze: En God zeide worde naar onze manier van spreken verstaan: Zoo dan zeide God.</note> tot Noë: Dit zal het teeken des verbonds zijn, dat Ik vastgesteld heb tusschen Mij en alle vleesch op de aarde.</verse>
<verse osisID="Gen.9.18"> De zonen dan van Noë, die uit de ark gingen, waren Sem, Cham en Japheth; Cham nu is de vader van Chanaän<note n="168">Dit wordt hier er bijgevoegd tot beter begrip van v. 25.</note>.</verse>
<verse osisID="Gen.9.19"> Dit zijn de drie zonen van Noë en door hen is het menschelijk geslacht voortgeplant over geheel de aarde.</verse>
<verse osisID="Gen.9.20"> En Noë begon als akkerman de aarde te bebouwen en plantte eenen wijngaard.</verse>
<verse osisID="Gen.9.21"> En van den wijn drinkend, werd hij dronken<note n="169">Waarschijnlijk kende hij de bedwelmende kracht van den wijn niet.</note> en hij lag ontbloot in zijne tent.</verse>
<verse osisID="Gen.9.22"> Toen dat Cham, de vader van Chanaän, gezien had, namelijk dat zijns vaders schaamdeelen ontbloot waren, verhaalde hij het buiten aan zijne twee broeders.</verse>
<verse osisID="Gen.9.23"> Maar Sem en Japheth legden den mantel op hunne schouderen en achterwaarts gaande, bedekten zij de schaamdeelen huns vaders en hunne aangezichten waren afgewend en des vaders naaktheid zagen zij niet.</verse>
<verse osisID="Gen.9.24"> Toen nu Noë ontwaakte van den wijn en vernam, wat zijn jongere zoon<note n="170">Of wel: ‘jongste zoon’. Zeker was Sem de oudste, zie X 21. Cham had gezondigd en tegen de eerbaarheid en tegen den aan zijnen vader verschuldigden eerbied.</note> hem gedaan had,</verse>
<verse osisID="Gen.9.25"> zeide hij: Gevloekt zij Chanaän, knecht der knechten zal hij zijnen broeders zijn<note n="171">De eens, zie IX 1, door God zelf gezegende Cham wordt getroffen in zijnen zoon. Op Chanaän valt de vloek der dienstbaarheid om van hem over te gaan op zijn geslacht, dat later, na dien vloek verdiend te hebben, in het land Chanaän door de Israëlieten deels uitgeroeid, deels tot dienstbaarheid gebracht werd als een verworpen slavenvolk (Jos. XXIV 11; IX 23; III Reg. IX 20, 21). Een soortgelijk lot trof ook de om hunne ongebondenheid beruchte Pheniciërs en Karthagers, die eveneens van Chanaän afstamden. De eersten werden door de Perzen en Grieken, de laatsten door de Romeinen ten onder gebracht. Verder is het niet onwaarschijnlijk, dat de vloek, welke rechtstreeks Chanaän trof, ook overging op geheel de nakomelingschap van Cham. Zeker ontving zij geen zegening voor de toekomst en bekend genoeg is de ellendige toestand der negerrassen in Afrika, die Cham tot stamvader hebben. Echter sluit die vloek de getroffenen niet uit van het eeuwige en eigenlijk eenige heil. Wordt ook, gelijk Schriftuur en ondervinding leeren, de zonde der vaderen gestraft in de kinderen: voor de kinderen, die de zonden der vaderen niet doen, verandert de gramschap in liefde en wordt de kastijding een heilzame beproeving, zoodat ten laatste in het eindoordeel een ieder toch altijd naar zijn eigen daden vergelding ontvangt.</note>.</verse>
<verse osisID="Gen.9.26"> Ook zeide hij: Gezegend de Heer, de God van Sem<note n="172">In de volheid der tijden de vervulling van Noë's voorspelling ziende, begrijpen wij, waarom zich de zegening aanstonds uit in God prijzende dankzegging. Zoo uitnemend gezegend zal Sem eens zijn in den gezegenden Abraham en diens geslacht en vooral in den Godmensch, naar het vleesch zijn grooten nakomeling, dat de Heer of Jehova om dit gunstbetoon als de God van Sem moet geprezen worden in eeuwigheid.</note>; Chanaän zij zijn knecht.</verse>
<verse osisID="Gen.9.27"> Dat God Japheth uitbreide, en hij wone in de tenten van Sem<note n="173">Op een meer aardschen zegen, een uitgebreid gebied, mag Japheth hopen. Toch worde hier niet uitsluitend aan aardschen zegen gedacht. De twee broeders, in de kinderlijke plichtsvervulling vereenigd, worden in de belooning wel onderscheiden, maar niet gescheiden. Leert de geschiedenis, dat inderdaad Japheth door zijne nakomelingschap in de woonsteden van den ouderen broeder zegevierend is binnengegaan: de Messias van Sem zal het licht der volkeren zijn en eens zal Japheth in ruime mate deelgenoot worden in den geestelijken zegen van Sem, om zóó op veel voortreffelijker wijze in de tenten zijns broeders te wonen.</note> en Chanaän zij zijn knecht<note n="174">De grondtekst heeft hier, evenals in v. 26: ‘En Chanaän zij hun ten knecht’. Noë's vervloeking is goddelijke voorspelling. Zij bepaalt niet het lot der bijzondere personen maar de toekomst der volken, welke uit hen zullen voortkomen.</note>.</verse> 
<verse osisID="Gen.9.28"> Noë nu leefde na den zondvloed driehonderd en vijftig jaren.</verse>
<verse osisID="Gen.9.29"> En al zijne dagen werden negenhonderd en vijftig jaren en hij stierf.</verse>
</chapter>

      
<chapter osisID="Gen.10">
<title>Hoofdstuk X.</title><p>De geslachtslijst der afstammelingen van Noë (v. 1-32.</p>
<verse osisID="Gen.10.1"> Dit zijn de geslachten<note n="175">Vierde afdeeling van Genesis. Deze geslachtentafel, de oudste oorkonde van de volken- en aardrijkskunde, geeft den oorsprong aan van de voornaamste volkeren en rijken, welke door de afstammelingen van Noë's zonen gevormd zijn. De opgeteekende namen zijn namen niet enkel van personen, maar te gelijk van de uit die personen gesproten stamvolken en dikwijls ook van de landen dier volken. Meermalen zelfs beteekenen die namen klaarblijkelijk geen bijzondere personen maar alleen volken. Als dan hier zonen en kleinzonen van Japheth, Cham en Sem worden opgenoemd, mag dit niet zelden in dien zin worden opgevat, dat alleen in het algemeen afstammelingen bedoeld zijn, die tot bepaalde volken en rijken aangroeiden. De geslachten van Japheth zijn in deze lijst wel het minst vertegenwoordigd. Alleen die volken, welke het Hebreeuwsche volk kende of behoorde te kennen, zijn hier opgenoemd.</note> van Noë's zonen, van Sem, Cham en Japheth<note n="176">Hoewel gemeenlijk Sem de stamvader der Aziaten, Cham die der Afrikanen en Japheth die der Europeërs genoemd wordt, danken vele volken van Azië hunnen oorsprong aan Japheth of aan Cham en valt het niet te betwijfelen, dat ook afstammelingen van Sem in Afrika zijn binnengedrongen. Welke volken door de namen hunner zonen vertegenwoordigd worden, is meermalen niet met zekerheid te bepalen.</note>, en hun werden zonen geboren na den zondvloed.</verse>
<verse osisID="Gen.10.2"> De zonen van Japheth zijn: Gomer en Magog en Madaï en Javan en Thubal en Mosoch en Thiras<note n="177">Waarschijnlijk vertegenwoordigt Gomer de Cimbren of Cimmeriërs, Magog de Scythen; met meer zekerheid vertegenwoordigt Madaï de Meden en Javan de Joniërs of Grieken. Thubal en Mosoch worden gezegd twee oude volken van Klein-Azië, de Tibarenen en de Moschiërs, aan te wijzen. Thiras is volgens aloud gevoelen de vader der Thraciërs.</note>.</verse>
<verse osisID="Gen.10.3"> Voorts de zonen van Gomer: Ascenez en Riphath en Thogorma<note n="178">Ascenez vertegenwoordigt de Ascaniërs in noordelijk Phrygië, Riphat een volk in Bithynië, Thogorma de West-Armeniërs.</note>.</verse>
<verse osisID="Gen.10.4"> De zonen van Javan nu: Elisa en Tharsis, Cetthim en Dodanim<note n="179">Aangaande Javan's zonen verschillen de gissingen. Elisa schijnt op de bewoners van Sicilië, Tharsis op de eerste bevolking van Spanje te doelen. Cetthim vertegenwoordigt de bewoners van het eiland Cyprus en van de kust van Klein-Azië.</note>.</verse>
<verse osisID="Gen.10.5"> Uit dezen hebben zich de eilan- den der volkeren afgedeeld in hunne landschappen, een ieder naar zijne taal en naar zijne geslachten in zijne volken<note n="180">Overeenkomstig Oud-Testamentisch spraakgebruik wordt alle land, dat slechts over zee bereikbaar is, eiland genoemd. De eilanden der volkeren zijn volgens hetzelfde spraakgebruik de eilanden en Europeesche kustlanden der Middellandsche Zee van Klein-Azië tot Spanje. De zin van het vers is, dat uit de genoemde kinderen van Japheth ontsproten zijn verschillende volkeren, die zich van elkander hebben afgescheiden en zich als volkplantingen op de eilanden en kustlanden der Middellandsche Zee hebben nedergezet. Tot die afscheiding en splitsing geraakten zij, omdat zij elk hun eigen taal hadden en tot verschillende stamfamiliën in Japheth's nakroost behoorden.</note>.</verse>
<verse osisID="Gen.10.6"> De zonen van Cham nu zijn: Chus en Mesraïm en Phuth en Chanaän<note n="181">Chus vertegenwoordigt de volken van Ethiopië, Mesraïm die van Egypte, Phuth die van Libye, terwijl Chanaän de eerste bewoners van Phenicië en Chanaän verpersoonlijkt.</note>.</verse>
<verse osisID="Gen.10.7"> De zonen van Chus: Saba en Hevila en Sabatha en Regma en Sabatacha. De zonen van Regma: Saba en Dadan<note n="182">Van die namen welke op Arabische volkstammen wijzen, komen er later voor in de H. Schrift. Zoo heeten Saba en Regma (Reema) bij Ezech. XXVII 22 handeldrijvende volken, die de markt van Tyrus bezochten.</note>.</verse>
<verse osisID="Gen.10.8"> En Chus gewon Nemrod; deze begon machtig te zijn op de aarde.</verse>
<verse osisID="Gen.10.9"> En hij was een geweldig jager voor den Heer<note n="183">Voor den Heer is eene zegswijze, welke soms gebezigd wordt om het voortreffelijkste in zijne soort aan te duiden. Nemrod was een vermaard jager en de dierenjacht werd voor hem de oefenschool van den oorlog, waardoor hij heerschappij verwierf en de eerste geweldenaar werd.</note>. Vandaar kwam het spreekwoord: Een geweldig jager voor den Heer als Nemrod.</verse>
<verse osisID="Gen.10.10"> De aanvang zijner heerschappij nu was Babylon en Arach en Achad en Chalanne in het land van Sennaär<note n="184">In de vier genoemde steden van Sennaär, het oude Babylonië, begon hij zijne heerschappij uit te oefenen, welke zich later verder ontwikkelde.</note>.</verse>
<verse osisID="Gen.10.11"> Van dat land ging Assur uit en hij bouwde Ninive<note n="185">De nieuweren vertalen den grondtekst: ‘van dat land ging hij (Nemrod of zijne nakomelingschap) naar Assur, en bouwde’ enz. Mich. V 6 noemt Assyrië het ‘land van Nemrod’. Hoe het zij, de ontdekkingen der assyriologen bevestigen, dat Assur (Assyrië) in taal en schrift, in godsdienst, beschaving en staatkunde oorspronkelijk van Babylonië afhankelijk is geweest.</note> en de straten der stad<note n="186">Velen meenen, dat de straten der stad, in het Hebreeuwsch ‘Rechoboth Ir’ de eigennaam is eener voorstad van het uitgestrekte Ninive. Asarhaddon, Koning van Assyrië spreekt in een opschrift van ‘Ribit-Nina’ d.i. voorstad van Ninive.</note> en Chale</verse> 
<verse osisID="Gen.10.12"> alsook Resen tusschen Ninive en Chale; deze is de groote stad<note n="187">Volgens sommigen zou Resen de groote stad zijn, maar waarschijnlijk vormden genoemde aangrenzende steden met Ninive te zamen de groote stad. Met dien naam wordt Ninive ook in de profetie van Jonas genoemd.</note>.</verse>
<verse osisID="Gen.10.13"> En Mesraïm gewon Ludim en Anamim en Laäbim, Nephthuïm</verse>
<verse osisID="Gen.10.14"> en Phetrusim en Chasluïm<note n="188">Reeds de H. Augustinus merkt op, dat de namen van Mesraïm's zonen namen zijn niet van personen, maar van volken, gelijk ook hun meervoudvorm in het Hebreeuwsch aantoont. Die volken waren de eerste bewoners van Egypte en van enkele aangrenzende landen in Afrika.</note>, van wie zijn uitgegaan Philisthiim<note n="189">Philistiim zijn de Philistijnen, die in de latere geschiedenis zoo dikwijls als de geduchte vijanden van Israël optreden. Waarschijnlijk trokken zij, als eene volkplanting der Chasluïm of Chasluïeten, uit Beneden-Egypte van de monden van den Nijl naar het zuiden van Chanaän, waar zij zich langs de Middellandsche Zee in het gebied van Gaza aanvankelijk vestigden. Later met eene nederzetting der stamverwante Caphtorim of Caphtorieten versterkt, breidden zij hunne grenzen aanmerkelijk verder uit ten koste van de oorspronkelijke bewoners, de Heveërs, die zij uitdreven en verdelgden. Vgl. Deut. II 23, waar de Caphtorim in de vertaling Cappadociërs genoemd worden. Om dezen laatsten tekst echter, alsook om Jer. XLVII 4 en Amos IX 7 willen anderen, dat de Philistijnen van de Caphtorim zijn uitgegaan. De lezing van den grondtekst te dezer plaatse zou dan onjuist zijn, maar genoemde teksten kunnen in den bovengemelden zin verklaard worden.</note> en Caphtorim.</verse>
<verse osisID="Gen.10.15"> Chanaän nu gewon Sidon, zijnen eerstgeborene, den Hetheër</verse>
<verse osisID="Gen.10.16"> en den Jebuseër en den Amorrheër, den Gergeseër,</verse>
<verse osisID="Gen.10.17"> den Heveër en den Araceër, den Sineër</verse>
<verse osisID="Gen.10.18"> en den Aradiër, den Samareër en den Amatheër, en daarna hebben zich de volken der Chanaänieten<note n="190">De grondtekst heeft: ‘de familiën der Chanaänieten’. Gemelde volken, uit éénen stamvader voortgekomen, namen allengs het land Chanaän in bezit.</note> verbreid.</verse>
<verse osisID="Gen.10.19"> En de grenzen van Chanaän waren, als men komt van Sidon naar Gerara tot aan Gaza, tot waar men komt te Sodoma en Gomorrha en Adama en Seboïm tot aan Lesa<note n="191">De grenzen van Chanaän worden aangegeven, omdat het voor de Hebreërs het beloofde land is. Van het noordelijk Sidon strekte zich in de richting van het zuidelijk Gerara het land Chanaän langs de Middellandsche Zee uit tot aan Gaza. Van daar besloeg het naar het oosten de breedte tot aan Lesa, eene plaats aan de oostelijke zijde van de Doode Zee.</note>.</verse>
<verse osisID="Gen.10.20"> Dit zijn de zonen van Cham naar hunne stamverwantschappen en talen en geslachten en naar hunne landen en volksstammen.</verse>
<verse osisID="Gen.10.21"> Ook werden er geboren uit Sem, den vader van alle zonen van Heber<note n="192">Zoo wordt Sem nadrukkelijk genoemd, omdat de Hebreërs afstammelingen van Sem, in de lijn van Heber, zijn.</note>, den ouderen broeder van Japheth.</verse>
<verse osisID="Gen.10.22"> De zonen van Sem zijn<note n="193">De namen der vijf zonen van Sem komen elders als namen van volken en landen terug. Dat Arphaxad oorspronkelijk een persoonsnaam was, maakt XI 11 waarschijnlijk. De landen kunnen van de volken, de volken van de stamvaders den naam geërfd hebben. Echter blijft ook het tegenovergestelde mogelijk, te weten dat de stamvader later zoo genoemd is naar de uit hem gesproten volken of naar hun land, evenals dit bijv. gebeurde met Mesraïm.</note>: AElam en Assur en Arphaxad en Lud en Aram<note n="194">AElam als volksnaam wijst op de Elamieten in het oude Susiana, later eene provincie van Perzië. Assur vertegenwoordigt Assyrië, Arphaxad wellicht het volk van Arrhapachitis, eene landstreek van noordelijk Assyrië; Lud waarschijnlijk de Lydiers. Aram verpersoonlijkt de Syriërs. In de H. Schrift is Aram of Syrië die landstreek, welke zich van den Euphraat in noordelijk Mesopotamië tot Phenicië en Kanaän uitstrekt. Tot Aram behooren de bekende steden Aleppo, Antiochië en Damascus.</note>.</verse>
<verse osisID="Gen.10.23"> De zonen van Aram: Us en Hul en Gether en Mes.</verse>
<verse osisID="Gen.10.24"> Arphaxad nu gewon Sale, uit wien Heber is voortgekomen.</verse>
<verse osisID="Gen.10.25"> En Heber werden twee zonen geboren, de een genaamd Phaleg, omdat in zijne dagen de aarde verdeeld werd<note n="195">Phaleg beteekent ‘verdeeling’ en ‘scheiding’. In zijne dagen, wellicht eerst tegen het einde van zijn leven, had die gewichtige gebeurtenis plaats, naar welke hij genoemd is of om welke hij van naam verwisselde.</note>, en zijns broeders naam was Jectan.</verse>
<verse osisID="Gen.10.26"> Deze Jectan gewon Elmodad en Saleph en Asarmoth, Jare</verse>
<verse osisID="Gen.10.27"> en Aduram en Uzal en Decla</verse>
<verse osisID="Gen.10.28"> en Ebal en Abimaël, Saba</verse>
<verse osisID="Gen.10.29"> en Ophir en Hevila en Jobab. Die allen zijn de zonen van Jectan<note n="196">De namen van Jectan's zonen zijn die van Arabische stamvolken.</note>.</verse>
<verse osisID="Gen.10.30"> En hunne woonstede was van Messa tot men komt tot aan Sephar, den berg in het oosten.</verse>
<verse osisID="Gen.10.31"> Dit zijn de zonen van Sem naar hunne stamverwantschappen en talen en landschappen onder hunne volken<note n="197">De geslachtentafel, welke met betrekking tot Japheth en Sem slechts van twee stamvaders en met betrekking tot Cham van drie stamvaders de nakomelingschap mededeelt, toont evenmin in eenig ander opzicht eenigen schijn van voorliefde voor de Semieten. Zoo levert zij in hare onvolledigheid en onpartijdigheid ook aan den bevooroordeelde een dubbel bewijs van haar historisch karakter.</note>.</verse> 
<verse osisID="Gen.10.32"> Dit zijn de geslachten van Noë volgens hunne volksstammen en volken. Uit hen hebben zich de volken afgedeeld op de aarde na den zondvloed.</verse>
</chapter>

      
<chapter osisID="Gen.11">
<title>Hoofdstuk XI.</title><p>De toren van Babel en de spraakverwarring (v. 1-.9. De geslachtslijst van Sem tot Thare (v. 10-.26. De tocht uit Chaldea naar Haran (v. 27-.32.</p>
<verse osisID="Gen.11.1"> De aarde nu was van eenerlei tong en van eenzelfde taal.</verse>
<verse osisID="Gen.11.2"> En toen zij uit het oosten optrokken, vonden zij eene vlakte in het land Sennaär en woonden daar<note n="198">Nadat Noë's nakomelingen belangrijk in getal waren toegenomen, trokken zij uit het bergland van Armenië naar het land Sennaär, dat ongeveer hetzelfde als het later zoo genoemde Babylonië is. Gelijk de ligging van beide landen uitwijst, ging echter de tocht zuidwaarts. Zoo dan geeft uit het oosten niet de richting van de reis, maar het punt van uitgang aan. Ter plaatse, waar zich Moses, de geschiedschrijver, bevond, lag Armenië noordoostelijk en dus, naar Hebreeuwsche spreekwijze, in het oosten. Overigens heeft de in den grondtekst gebezigde uitdrukking een wijden zin. Zij kan ook in het oosten (Gen. II 8) en zelfs oostwaarts (Gen. XII 8; XIII 11) beteekenen.</note>.</verse>
<verse osisID="Gen.11.3"> En zij spraken tot elkander: Komt, laat ons tichelen maken en ze in het vuur branden. En zij gebruikten tichelen voor steenen en aardhars voor metselkalk<note n="199">Met de oudste schrijvers getuigen nog de puinen in de vlakte van Babylon, dat kleiaarde met aardhars, die daar in overvloed waren, de gebruikelijke bouwstoffen leverden bij gemis aan natuursteen. Behalve de in het vuur gebrande tichelen werden ook in de zon gedroogde tichelen oudtijds vervaardigd, welke minder duurzaam waren.</note>.</verse>
<verse osisID="Gen.11.4"> En zij zeiden: Komt, laat ons eene stad voor ons bouwen en eenen toren, welks spits tot aan den hemel reikt, en maken wij onzen naam roemwaardig, eer wij gescheiden worden<note n="200">De grondtekst kan ook vertaald worden: ‘opdat wij niet gescheiden worden’. Hoe spaarzaam hier ook het bijbelverhaal is, blijkbaar werd de onderneming uit eerzucht en hoogmoed begonnen en was zij zeker strijdig met den wil van God. - Gewoonlijk wordt, ook door vele assyriologen, een hooge puinmassa ter plaatse van het oude Babylon, de ‘Birs-Nimrud’ of toren van Nemrod, als het reusachtig overschot van den hier beschreven torenbouw aangewezen. Zeker komen de bouwstoffen van den Birs-Nimrud volmaakt overeen met de door het bijbelverhaal genoemde bouwstoffen. Een spijkeropschrift van Nabuchodonosor vermeldt, dat hij het oude, door een ‘vroegeren koning’ onvoltooid gelaten en vervallen bouwwerk herstelde, zonder aan de grondslagen te raken. Ook de overlevering noemt sedert onheuglijke tijden Birs-Nimrud, het oude Borsippa, de plek van den torenbouw.</note> in alle landen.</verse> 
<verse osisID="Gen.11.5"> De Heer nu daalde neder om de stad en den toren te zien<note n="201">Op menschelijke wijze gaat hier de tusschenkomst van God door het wonder der spraakverwarring beschreven worden. Hoe die spraakverwarring door de onmiddellijke, bovennatuurlijke werking van God geschiedde, is in de H. Schrift niet medegedeeld.</note>, dien de zonen van Adam bouwden,</verse>
<verse osisID="Gen.11.6"> en Hij zeide: Zie, zij zijn één volk en allen hebben ééne spraak: en dit zijn zij begonnen te doen en zij zullen van hunne ontwerpen niet afzien, totdat zij ze ten uitvoer brengen.</verse>
<verse osisID="Gen.11.7"> Komt dan, laat Ons nederdalen en aldaar hunne taal verwarren, opdat de een des anderen spraak niet versta.</verse>
<verse osisID="Gen.11.8"> En zoo verstrooide hen de Heer van daar in alle landen en zij hielden op de stad te bouwen.</verse>
<verse osisID="Gen.11.9"> En daarom is zij Babel genoemd, omdat daar de spraak van geheel de aarde verward is geworden; en van daar heeft de Heer hen verstrooid over het aanschijn van alle landstreken<note n="202">Babel, van het werkwoord ‘balal’ ‘verwarren’, beteekent ‘verwarring’. Men heeft getracht om op andere wijze het woord te verklaren. Volgens sommigen zou Bab-El ‘poort van God’ beteekenen, maar dat het Assyrisch gevormde woord Ba-bel alleen de eerste beteekenis heeft, wordt door de beste taalgeleerden bevestigd. De verspreiding der menschen gebeurde in de dagen van Phaleg, die volgens den grondtekst en de Vulgaat ruim honderd jaren na den zondvloed geboren werd, zie X 25 en XI 16. Volgens de Septuagint moet echter dit tijdstip veel later gesteld worden.</note>.</verse>
<verse osisID="Gen.11.10"> Dit zijn de geslachten van Sem<note n="203">Vijfde afdeeling. Zie de Inleiding op Genesis. Opmerkelijk is in deze stamlijst, ook volgens de Septuagint met hare meerendeels veel hoogere getallen, de vermindering van den menschelijken leeftijd. Geen aartsvader bereikt meer de jaren van Sem en vooral met Phaleg wordt het verschil van levensduur zeer belangrijk. Als natuurlijke oorzaak wordt de verandering van aarde en dampkring door den zondvloed aangegeven.</note>. Sem was honderd jaren oud, toen hij Arphaxad gewon, twee jaren na den zondvloed.</verse>
<verse osisID="Gen.11.11"> En Sem leefde, nadat hij Arphaxad gewonnen had, vijfhonderd jaren en hij gewon zonen en dochters.</verse> 
<verse osisID="Gen.11.12"> Arphaxad nu was vijf en dertig jaren oud en hij gewon Sale<note n="204">Volgens de Septuagintvertaling, waarmede de stamlijst van Lucas III 36 overeenstemt, is hier tusschen Arphaxad en Sale een aartsvader, Caïnan, uitgelaten. In geen andere bijbelvertaling, ook niet in de Septuagint I Par. I 24, wordt hij vermeld.</note>.</verse>
<verse osisID="Gen.11.13"> En Arphaxad leefde, nadat hij Sale gewonnen had, driehonderd en drie jaren en hij gewon zonen en dochters.</verse>
<verse osisID="Gen.11.14"> Sale dan was dertig jaren oud en hij gewon Heber.</verse>
<verse osisID="Gen.11.15"> En Sale leefde, nadat hij Heber gewonnen had, vierhonderd en drie jaren en hij gewon zonen en dochters.</verse>
<verse osisID="Gen.11.16"> Heber nu was vier en dertig jaren oud en hij gewon Phaleg.</verse>
<verse osisID="Gen.11.17"> En Heber leefde, nadat hij Phaleg gewonnen had, vierhonderd en dertig jaren en hij gewon zonen en dochters.</verse>
<verse osisID="Gen.11.18"> Phaleg dan was dertig jaren oud en hij gewon Reu.</verse>
<verse osisID="Gen.11.19"> En Phaleg leefde, nadat hij Reu had gewonnen, tweehonderd en negen jaren en hij gewon zonen en dochters.</verse>
<verse osisID="Gen.11.20"> Reu nu was twee en dertig jaren oud en hij gewon Sarug.</verse>
<verse osisID="Gen.11.21"> En Reu leefde, nadat hij Sarug gewonnen had, tweehonderd en zeven jaren en hij gewon zonen en dochters.</verse>
<verse osisID="Gen.11.22"> Sarug nu was dertig jaren oud en hij gewon Nachor.</verse>
<verse osisID="Gen.11.23"> En Sarug leefde, nadat hij Nachor gewonnen had, tweehonderd jaren en hij gewon zonen en dochters.</verse>
<verse osisID="Gen.11.24"> Nachor nu was negen en twintig jaren oud en hij gewon Thare.</verse>
<verse osisID="Gen.11.25"> En Nachor leefde, nadat hij Thare gewonnen had, honderd en negentien jaren en hij gewon zonen en dochters.</verse>
<verse osisID="Gen.11.26"> En Thare was zeventig jaren oud en hij gewon Abram en Nachor en Aran<note n="205">Evenals V 31 eindigt de geslachtslijst met drie namen, welke bijzondere vermelding noodig hadden, wijl zij in het volgend bijbelverhaal terugkeeren.</note>.</verse> 
<verse osisID="Gen.11.27"> Dit nu zijn degeslachten van Thare<note n="206">Met dezen titel begint als zesde afdeeling van Genesis de geschiedenis van Thare's grooten zoon, den gezegenden Abraham. Van het menschelijk geslacht in het algemeen wordt voortaan niet meer verhaald. De familiegeschiedenis van Israël's stamhuis begint.</note>: Thare gewon Abram, Nachor en Aran<note n="207">De herhaling van het vorige vers schakelt hetgeen reeds verhaald is aan hetgeen thans verhaald gaat worden.</note>. Aran voorts gewon Lot.</verse>
<verse osisID="Gen.11.28"> En Aran stierf vóór Thare, zijnen vader, in het land zijner geboorte, in Ur der Chaldeërs<note n="208">Ur der Chaldeërs, in den grondtekst Ur Kasdim, beteekent: ‘stad der Chaldeërs’. Aangaande de ligging dezer belangrijke plaats verschillen de meeningen. Zeer waarschijnlijk echter moet Ur nergens anders gezocht worden dan in de landstreek ten zuiden van Babylonië, in het eigenlijke Chaldea, dat wel is waar dikwijls met Babylonië als één koninkrijk genoemd, maar in de oude oorkonden altijd van Babylonië onderscheiden wordt. Dáár, ongeveer midden tusschen Babylon en de uitmonding van den Euphraat in de Perzische golf, is aan de westzijde van genoemde rivier Ur teruggevonden in de puinen bij het hedendaagsche Mugheïr. Op de vele daar ter plaatse gevonden baksteenen hebben de assyriologen den naam Ur, als naam der oude stad. gelezen, en zoo kwamen zij overeen met den schrijver Eupolemus, die omtrent 150 jaren vóór Christus leefde en die, bij Eusebius, volgens Joodsche overlevering de plek van Mugheïr als Abraham's geboortestad aanwijst.</note>.</verse>
<verse osisID="Gen.11.29"> Abram en Nachor nu namen zich vrouwen; de naam van Abram's vrouw was Saraï en de naam van Nachor's vrouw Melcha, eene dochter van Aran, die de vader van Melcha en de vader van Jescha was.</verse>
<verse osisID="Gen.11.30"> Saraï nu was onvruchtbaar en had geene kinderen.</verse>
<verse osisID="Gen.11.31"> Thare dan nam Abram, zijnen zoon, en Lot, Aran's zoon, zijnen kleinzoon, en Saraï, zijne schoondochter<note n="209">Als hoofd der familie staat Thare aan de spits der tochtgenooten. Saraï, volgens rabbijnsche schriftverklaring dezelfde als Jescha, zie v. 29, volgens anderen in eigenlijken zin dochter van Thare, zie XX 12, wordt hier als gehuwde vrouw, om haren man, schoondochter van Thare genoemd.</note>, de vrouw van zijnen zoon Abram, en voerde ben uit Ur der Chaldeërs om naar het land Chanaän te gaan; en zij kwamen tot Haran<note n="210">In het hooge noorden van Mesopotamië (het land tusschen Euphraat en Tigris) ligt, acht uren ten zuiden van Edessa, het oude Haran, thans het onaanzienlijke vlek Orfah, aan den Belilk, een kleinen zijtak van den Euphraat. De verre tocht ging dus, langs den Euphraat, in noordwestelijke richting en bracht de reizigers veel dichter bij Chanaän. In latere dagen reisde eenmaal Laban met grooten spoed in zeven dagen van Haran naar de bergstreek van Galaäd, ten oosten van den Jordaan, zie XXXI 23. Voorzeker was de reis uit Ur over Haran naar Chanaän een groote omweg, maar ook nu zou het nog voor een herdersstam met talrijke kudden onmogelijk zijn, om westelijk den kortsten weg door de woestijn te nemen.</note> en woonden daar.</verse> 
<verse osisID="Gen.11.32"> En de dagen van Thare werden tweehonderd en vijf jaren en hij stierf in Haran.</verse>
</chapter>

      
<chapter osisID="Gen.12">
<title>Hoofdstuk XII.</title>
<p>Abram's roeping (v. 1-.4. Zijne komst in Chanaän (v. 5-.9. Zijne reis naar Egypte en de schaking van Saraï door Pharao (v. 10-.20.</p>
<verse osisID="Gen.12.1"> De Heer nu zeide<note n="211">Naar het Hebreeuwsch taaleigen mag hier vertaald worden: ‘De Heer had gezegd’. De zoo even verhaalde tocht uit het geboorteland was gebeurd op het bevel van God. Vgl. Act. VII 2. Volgens anderen echter is de vertaling der Vulgaat juist en moet aan een dubbele roeping van God, eerst in Ur, dan in Haran gedacht worden. Dit wordt ook bevestigd door v. 4.</note> tot Abram: Trek uit uw land en uit uwe maagschap en uit het huis uws vaders en kom naar het land, dat Ik u toonen zal.</verse>
<verse osisID="Gen.12.2"> En Ik zal u maken tot een groot volk en Ik zal u zegenen en Ik zal uwen naam groot maken en gij zult gezegend zijn.</verse>
<verse osisID="Gen.12.3"> Ik zal zegenen, die u zegenen, en vloeken, die u vloeken, en <hi type="italic">in u</hi> zullen gezegend worden alle geslachten der aarde<note n="212">Heerlijke beloften! Abram zal de stamvader van een groot volk worden, een roemrijken naam verwerven en door God gezegend worden of, gelijk de grondtekst het krachtiger zegt, hij zal zegening zijn. En wel in die mate zal hij zegening zijn, dat het geluk en ongeluk der andere menschen van hunne gezindheid jegens den gezegenden Abram zal afhangen en dat alle geslachten in hem gezegend zullen worden. Vooral dit laatste, dat hij voor geheel de wereld de bron van zegening wezen zal, is wel de belofte bij uitnemendheid. Op wat wijze dit zal geschieden, verklaart God zelf eerst later XXII 18. In Abram's zaad vinden eens alle geslachten der gevloekte aarde den verloren zegen weder, welks herstel in het paradijs beloofd is. Het zaad der vrouw, dat de overwinning op het alle onheil brengend serpent behalen moet, de Messias, zal Abram's zaad, zijn nakomeling zijn. Vgl. Gal. III 16.</note>.</verse>
<verse osisID="Gen.12.4"> Abram trok dan uit, gelijk de Heer hem bevolen had, en met hem ging Lot; vijf en zeventig jaren was Abram oud, toen hij uit Haran vertrok<note n="213">Dit gebeurde waarschijnlijk na Thare's dood, zie Act. VII 4. Abram, toen vijf en zeventig jaren oud, kan dus, vgl. XI 26 en 32, de oudste zoon niet geweest zijn. Vóór de andere broeders wordt hij wel XI 26, 27 genoemd, maar dit gebeurt om zijne uitverkiezing en waardigheid. Waarschijnlijk had Thare bij zijne geboorte den leeftijd van honderd en dertig jaren bereikt. - Volgens den grondtekst en de Vulgaat werd Abram ruim drie en een halve eeuw na den zondvloed geboren. Volgens den Samaritaanschen tekst en de Septuagint is echter het tijdvak tusschen den zondvloed en Abraham veel eeuwen langer. De laatste bepaalt het op meer dan elf eeuwen, hetgeen ook aan vele oudheidkenners waarschijnlijker toeschijnt.</note>.</verse> 
<verse osisID="Gen.12.5"> En hij nam Saraï, zijne huisvrouw, en Lot, zijns broeders zoon, en alle goed, dat zij bezaten, en de zielen, die zij aangewonnen hadden<note n="214">Met die zielen zijn de lijfeigenen of slaven bedoeld. Volgens de oude zeden was het koopen en houden van slaven een geoorloofde en gewone zaak.</note> in Haran; en zij trokken uit om naar het land Chanaän te gaan. En toen zij daar waren gekomen,</verse>
<verse osisID="Gen.12.6"> trok Abram door het land tot de plaats Sichem, tot de vermaarde vallei<note n="215">De grondtekst wordt ook vertaald: ‘tot den terpentijnboom (of: tot den eik) van More’.</note>. De Chananeër was toen in het land<note n="216">Deze opmerking heeft hare beteekenis. Zij verklaart, waarom de aartsvader als vreemdeling het land doorreisde: het land was bevolkt.</note>.</verse>
<verse osisID="Gen.12.7"> De Heer nu verscheen aan Abram en zeide tot hem: Aan uw zaad zal Ik dit land geven. En hij bouwde daar een altaar voor den Heer, die aan hem verschenen was.</verse>
<verse osisID="Gen.12.8"> En van daar voorttrekkend tot den berg, die oostwaarts van Bethel<note n="217">Het toenmalige Luza wordt bij den lateren naam van Bethel aangeduid. Vgl. XXVIII 19.</note> was, sloeg hij daar zijne woontent op, hebbende Bethel ten westen en Haï ten oosten; ook dáár bouwde hij een altaar voor den Heer en riep hij zijnen naam aan.</verse>
<verse osisID="Gen.12.9"> En Abraham trok van daar weg en ging verder voort naar het zuiden.</verse>
<verse osisID="Gen.12.10"> Er ontstond nu een hongersnood in het land en Abram toog af naar Egypte<note n="218">Het aan koren zoo vruchtbaar Egypte ligt lager dan Chanaän.</note>, om daar in vreemdelingschap te vertoeven, want de hongersnood was zeer groot in het land.</verse>
<verse osisID="Gen.12.11"> En toen hij op het punt stond Egypte binnen te gaan, zeide hij tot Saraï zijne huisvrouw: Ik weet, dat gij eene schoone vrouw zijt<note n="219">Bij den langeren levensduur, welke nog gemakkelijk tot honderd dertig jaren en verder reikte, bleef ook de jeugdige levenskracht langer in stand. Saraï was toen, op vijf en zestigjarigen leeftijd, in het midden harer dagen en kon bovendien lichtelijk, als onvruchtbare vrouw, haar eerste schoonheid bewaard hebben.</note>,</verse> 
<verse osisID="Gen.12.12"> en dat de Egyptenaren, als zij u zien, zullen zeggen: Zij is zijne huisvrouw; en zij zullen mij dooden en u in het leven behouden.</verse>
<verse osisID="Gen.12.13"> Zeg dan, bid ik u, dat gij mijne zuster zijt<note n="220">Saraï moest dus de waarheid voor een deel verzwijgen, zie XX 12, hetgeen soms om zwaarwichtige redenen geoorloofd is. Waarschijnlijk meende Abram dat, ingeval iemand aan een huwelijk met Saraï mocht denken, hij als haar broeder eerst geraadpleegd zou worden. Te voren gewaarschuwd, kon hij dan zijne maatregelen nemen.</note>, opdat het mij wel ga om u en dat ik leven moge om wille van u.</verse>
<verse osisID="Gen.12.14"> Toen dan Abram in Egypte gekomen was, zagen de Egyptenaren, dat de vrouw zeer schoon was.</verse>
<verse osisID="Gen.12.15"> En de vorsten boodschapten het aan Pharao<note n="221">Pharao is de gewone benaming, waarmede in het Oud Testament de Egyptische koningen worden aangeduid. Volgens de ouderen beteekent die benaming ‘de koning’, volgens de nieuweren ‘het groote huis’.</note> en zij prezen haar bij hem; en de vrouw werd weggevoerd in het huis van Pharao.</verse>
<verse osisID="Gen.12.16"> Maar met Abram handelden zij wel om haar; en hij bezat schapen en runderen en ezels en knechten en maagden en ezelinnen en kameelen<note n="222">Van paarden wordt niet gesproken. Deze dieren werden eerst later, tijdens de overheersching der Hyksos of herderskoningen, in Egypte inheemsch. Wat de kameelen betreft, wel is waar wordt op de oude afbeeldingen nergens van die dieren een teeken gevonden, maar voor hunne aanwezigheid in het Nijldal spreekt het getuigenis der oude schrijvers. Dat kameelen, evenals kippen en katten, waarvan toch het land wel voorzien was, niet werden afgebeeld, moet volgens de gissing der egyptologen zijn grond hebben in het bijgeloof der Egyptenaren. Slaven en slavinnen worden niet afzonderlijk opgenoemd, omdat zij bij de Egyptenaren niet als personen, maar als zaken gerekend en als zoodanig te gelijk met de dieren door Pharao ten geschenke gegeven werden.</note>.</verse>
<verse osisID="Gen.12.17"> De Heer nu sloeg Pharao en zijn huis met zeer groote plagen om Saraï, de huisvrouw van Abram.</verse>
<verse osisID="Gen.12.18"> En Pharao riep Abram en sprak tot hem: Wat is dit, dat gij mij gedaan hebt? Waarom hebt gij niet bekend gemaakt, dat zij uwe huisvrouw was?</verse>
<verse osisID="Gen.12.19"> Om welke reden hebt gij gezegd, dat zij uwe zuster is, zoodat ik haar tot huisvrouw voor mij nam? Nu dan, ziedaar uwe huisvrouw, neem haar en ga henen<note n="223">Hij deed zoo, toen hij door de kastijding tot inkeer gekomen en, na gedaan onderzoek, aangaande Saraï's huwelijk onderricht was.</note>.</verse> 
<verse osisID="Gen.12.20"> En Pharao gaf bevelen aan zijne mannen ten opzichte van Abram; en zij deden hem en zijne huisvrouw en alles, wat hij had, uitgeleide<note n="224">De handelwijze des konings teekent meer vrees dan welwillendheid, hoewel aan een gedwongen uitdrijving niet behoeft gedacht te worden.</note>.</verse>
</chapter>

      
<chapter osisID="Gen.13">
<title>Hoofdstuk XIII.</title><p>Terugkeer in Chanaän en scheiding tusschen Abram en Lot (v. 1-.13. God belooft aan Abram het bezit van het land Chanaän (v. 14-.18.</p>
<verse osisID="Gen.13.1"> Abram ging dan opwaarts uit Egypte, hij en zijne huisvrouw en alles, wat hij bezat, en Lot met hem, naar de zuiderstreek<note n="225">Naar het zuidelijk gedeelte van Chanaän.</note>.</verse>
<verse osisID="Gen.13.2"> En hij was zeer rijk in bezitting van goud en zilver<note n="226">In den grondtekst wordt Abram's rijkdom in vee op de eerste plaats genoemd. De oudheidkunde bevestigt, dat de Egyptenaren, ten tijde van Abram, hunne zilver- en goudmijnen hadden en edel metaal in overvloed bezaten.</note>.</verse>
<verse osisID="Gen.13.3"> En hij keerde terug langs den weg, dien hij gekomen was, van het zuiden naar Bethel tot op de plaats, waar hij vroeger zijne woontent had opgeslagen tusschen Bethel en Haï,</verse>
<verse osisID="Gen.13.4"> ter plaatse van het altaar, dat hij vroeger gemaakt had, en daar riep hij den naam des Heeren aan<note n="227">Evenals vroeger XII 8, bracht hij, openlijk en plechtig, door middel van offeranden op het altaar, hulde aan God, ditmaal ten dank voor zijn behouden terugkeer. Vgl. IV 26.</note>.</verse>
<verse osisID="Gen.13.5"> Maar ook Lot, die met Abram was, had kudden schapen en runderen en tenten.</verse>
<verse osisID="Gen.13.6"> En het land kon hen ter samenwoning niet omvatten, want hunne bezittingen waren groot en zij konden niet gemeenschappelijk wonen.</verse>
<verse osisID="Gen.13.7"> Vandaar ontstond er ook twist tusschen de herders der kudden van Abram en van Lot. Te dien tijde nu woonden de Chananeër en de Pherezeër in dat land<note n="228">Eene toelichting op de mogelijke vraag, waarom Abram en Lot niet samen konden wonen. De oorspronkelijke bewoners hadden het beste deel des lands in hun bezit en voor de twee vreemden met hunne herders en kudden was er slechts een beperkte ruimte. De hier genoemde Pherezeërs waren wellicht niet van Chamietischen oorsprong. Zij worden X 15-18 niet genoemd. Volgens velen zouden met dien naam de bewoners van het open land en van de dorpen bedoeld zijn. Vgl. Deut. III 5.</note>.</verse> 
<verse osisID="Gen.13.8"> Abram sprak dan tot Lot: Laat er, bid ik u, geen twist zijn tusschen mij en u en<note n="229">en heeft hier de verklarende beteekenis van ‘te weten’.</note> tusschen mijne herders en uwe herders, want wij zijn broeders.</verse>
<verse osisID="Gen.13.9"> Zie, al het land ligt voor u, scheid u van mij af, bid ik u. Zoo gij links gaat, zal ik de rechterzijde houden; zoo gij de rechterzijde kiest, zal ik ter linker trekken.</verse>
<verse osisID="Gen.13.10"> Lot dan, de oogen opslaande, zag de gansche landstreek om den Jordaan, welke overal rijk aan water was, voordat de Heer Sodoma en Gomorrha verwoestte, als het paradijs des Heeren en als Egypte, wanneer men gaat naar Segor<note n="230">Wanneer men gaat naar Segor of in de richting van Segor. Deze woorden hebben betrekking niet op Egypte, maar op de Jordaanvlakte, welke van Segor af, zie XIX 22, rijk aan water en vruchtbaar als het land van Egypte was. Volgens anderen verdient echter de Syrische lezing ‘in de richting van Zoan’ de voorkeur. Zoan of Tanis was een den Israëlieten welbekende Egyptische grensstad, welke in een zeer vruchtbare landstreek van Beneden-Egypte gelegen was. Vgl. Ps. LXXVII 12, 43.</note>.</verse>
<verse osisID="Gen.13.11"> En Lot koos voor zich de landstreek om den Jordaan en trok weg ten oosten<note n="231">Ab oriente duidt hier den kant aan, welken Lot ging. Het Hebreeuwsch heeft ‘oostwaarts’. Inderdaad ligt, van Bethel en Haï gerekend, de Jordaan in het oosten.</note> en de eene broeder scheidde zich van den ander.</verse>
<verse osisID="Gen.13.12"> Abram woonde in het land Chanaän<note n="232">In het eigenlijke land Chanaän tusschen den Jordaan en de Middellandsche Zee.</note>, maar Lot verbleef in de steden om den Jordaan en woonde te Sodoma<note n="233">In de nabuurschap dier steden weidde hij nu hier dan daar zijne kudden en, zegt de grondtekst: ‘hij sloeg zijne tenten op tot aan Sodoma’. Dat hij later in die stad bij voorkeur woonde, blijkt uit het vervolg der geschiedenis.</note>.</verse>
<verse osisID="Gen.13.13"> De menschen van Sodoma nu waren zeer slecht en erge zondaars voor den Heer<note n="234">Zoo had Lot, in onbescheiden zelfzucht, schijnbaar het beste gekozen, maar tot zijne schade, gelijk reeds dit vers doet vermoeden.</note>.</verse>
<verse osisID="Gen.13.1">scheiden: Sla uwe oogen op en zie van de plaats, waar gij nu zijt, noordwaarts en zuidwaarts, oostwaarts en westwaarts.</verse>
<verse osisID="Gen.13.15"> Al het land, dat gij ziet, zal Ik geven aan u en aan uw zaad<note n="235">Niet aan Abram in eigen persoon, maar aan hem in zijne nakomelingschap. Zie XII 7.</note> tot in eeuwigheid<note n="236">Tot in eeuwigheid kan, volgens de gewone spreekwijze, ook een tijd beteekenen van onbepaalden duur, welks einde niet te berekenen valt. De uitdrukking is echter hier in den eigenlijken zin waar, voor zoover het erfland Chanaän afbeelding en voorbeduiding is van den hemel en de geloovige Christenen het echte zaad, de gezegende nakomelingschap van den geloovigen aartsvader zijn. Vgl. Gal. III 9; Hebr. IV 2.</note>.</verse>
<verse osisID="Gen.13.16"> En Ik zal uw zaad maken als het stof der aarde; als eenig mensch het stof der aarde kan tellen, dan zal hij ook uw zaad kunnen tellen.</verse>
<verse osisID="Gen.13.17"> Sta op en doorwandel het land in zijne lengte en breedte, want aan u zal Ik het geven.</verse>
<verse osisID="Gen.13.18"> Abram dan brak zijne woontent op en hij kwam en woonde bij het dal Mambre, dat in Hebron is<note n="237">Het Hebreeuwsch heeft: ‘tot de terpentijnboomen van Mambre, die in (d.i. binnen het gebied van) Hebron zijn’. Mambre is de naam van een Amorrheër, die met Abram een bondgenootschap sloot, zie XIV 13, 24. De oude stad Hebron ontving waarschijnlijk tijdens Israël's verblijf in Gessen den naam van ‘stad van Arbee’, zie XXIII 2. Arbee, een stamhoofd der Enaks-kinderen, verdreef in die dagen de vroegere inwoners, de Hetheërs. Toen de veroveraars op hunne beurt door Josuë overwonnen werden, zie Jos. XV 13, 14, kwam weder de eerste naam in gebruik en ging de laatste verloren. Beide namen waren aan Moses bekend en worden dan ook door hem gebruikt. Dat de oorspronkelijke bewoners van het oude Hebron, vgl. Num. XIII 23, Hetheërs waren, zegt o.a. Gen. XXIII 3, 4.</note>, en bouwde daar een altaar voor den Heer.</verse>
</chapter>

      
<chapter osisID="Gen.14">
<title>Hoofdstuk XIV.</title><p>Veldtocht van Abram tot bevrijding van Lot (v. 1-.17. Melchisedech (v. 18-.24.</p>
<verse osisID="Gen.14.1"> Het gebeurde nu te dien tijde, dat Amraphel, koning van Sennaär, en Arioch, koning van Pontus, en Chodorlahomor, koning der Elamieten, en Thadal, koning der volkeren<note n="238">Sennaär of Sinear is Babylonië, zie XI noot 1. Elam, dat ten oosten van genoemd land lag, was in latere eeuwen eerst een Babylonisch, dan een Perzisch wingewest met Susa tot hoofdstad, zie Ezech. XXXII 24; Dan. VIII 2; Esth. I 2 en II Esd. I 1. Zoo kwamen dan de roofkoningen van Euphraat en Tigris, om Chanaän, het land aan de zee, te brandschatten. Arioch van Pontus, volgens den grondtekst ‘van Ellasar’, is wellicht de uit de spijkerschrift-oorkonden gekende Rim-Sin, koning van Larsa, een oudtijds vermaarde stad van Babylonië. Deze Rim-Sin heet in de oorkonden de zoon van Kudur-Mabuk; waarschijnlijk behoorde hij, evenals Chodorlahomor, d.i. ‘Kudur-Lagamar’, tot het Elamietische vorstenhuis. (Mabuk en Lagamar waren Elamietische afgoden). Thadal of Thargal volgens de Septuagintvertaling, heerschte misschien over de zwervende stammen in Guti, eene landstreek ten noorden van Babylonië.</note>,</verse>
<verse osisID="Gen.14.2"> eenen oorlog begonnen tegen Bara, koning van Sodoma, en tegen Bersa, koning van Gomorrha, en tegen Sennaäb, koning van Adama, en tegen Semeber, koning van Seboïm, en tegen den koning van Bala, dat is Segor.</verse>
<verse osisID="Gen.14.3"> Deze allen kwamen bijeen in het boschdal, dat nu de zoutzee is.</verse>
<verse osisID="Gen.14.4"> Want twaalf jaren hadden zij Chodorlahomor gediend en in het dertiende jaar vielen zij van hem af.</verse>
<verse osisID="Gen.14.5"> Daarom kwam in het veertiende jaar Chodorlahomor<note n="239">Klaarblijkelijk is Chodorlahomor de voornaamste der koningen. Voor de grootheid van het oude Elam getuigen de spijkerschrift-oorkonden. Zoo bijv. verklaart de Assyrische veroveraar van Elam, Assurbanipal (Sardanapalus), dat 1635 jaren vroeger in Elam Kudur-Nanchundi heerschte, die Babylonië overmeesterde. Ook noemt zich de Elamietische koning Kudur-Mabuk, in eene te Ur Kasdim, Abram's vaderstad, gevonden oorkonde, opperheer van het westerland, waarmede Syrië en waarschijnlijk ook Chanaän bedoeld is. -</note> en de koningen, die met hem waren, en sloegen zij de Raphaïeten te Astarothcarnaïm en met hen de Zuzieten en de Emieten te Save Cariathaïm</verse>
<verse osisID="Gen.14.6"> en de Chorreërs op het gebergte van Seïr tot aan de vlakten van Pharan, dat in de woestijn ligt.</verse>
<verse osisID="Gen.14.7"> En zij keerden terug en kwamen tot de bron Misphat, dat is Cades, en zij sloegen heel de landstreek der Amalekieten en den Amorrheër, die te Asasonthamar woonde<note n="240">De drie eerstgenoemde volken (v. 5) woonden aan de oostzijde van den Jordaan, de Chorreërs ten zuiden van de Doode Zee in de bergstreek, welke later Edom of Idumea heet. Van daar rukten de veroveraars voort in westelijke richting totde woestijn van Pharan, keerden dan op hunne schreden terug tot Cades, om de naburige landstreek, welke in lateren tijd die der Amalekieten was, zie XXXVI 12, alsmede de Amorrheërs te Asasonthamar, thans Engadi ten westen der Doode Zee, te tuchtigen. En zoo moesten nu de vijf koningen op hunne beurt den vijand weerstand bieden, terwijl alles in het rond reeds verwonnen was.</note>.</verse> 
<verse osisID="Gen.14.8"> En de koning van Sodoma en de koning van Gomorrha en de koning van Adama en de koning van Seboïm, alsook de koning van Bala, dat is Segor, trokken uit en zij stelden zich in slagorde tegen hen in het boschdal,</verse>
<verse osisID="Gen.14.9"> te weten, tegen Chodorlahomor, koning der Elamieten, en Thadal, koning der volkeren, en Amraphel, koning van Sennaär, en Arioch, koning van Pontus: vier koningen tegen de vijf.</verse>
<verse osisID="Gen.14.10"> Het boschdal nu had vele aardharsputten<note n="241">Voor vluchtelingen alzoo een ongunstig terrein.</note>. En zoo namen de koningen van Sodoma en van Gomorrha de vlucht en vielen daar; en die overbleven, vloden naar het gebergte.</verse>
<verse osisID="Gen.14.11"> Zij namen nu al de have van Sodoma en Gomorrha en al hunne levensmiddelen en trokken weg.</verse>
<verse osisID="Gen.14.12"> Ook namen zij Lot en zijne have, den zoon van Abram's broeder, die in Sodoma woonde.</verse>
<verse osisID="Gen.14.13"> En zie, een die ontkomen was, boodschapte het aan Abram, den Hebreër<note n="242">Ter onderscheiding van de landzaten heet Abram Hebreër, of wel als afstammeling van Heber, of wel naar de beteekenis van het woord, als ‘een die van de overzijde komt’ nl. van over den Euphraat.</note>, die woonde in het dal van Mambre, den Amorrheër, broeder van Eschol en broeder van Aner, want dezen hadden een verbond gesloten met Abram.</verse>
<verse osisID="Gen.14.14"> Toen Abram dit hoorde, dat namelijk zijn broeder Lot gevangen was, ordende hij zijne strijdbare huiseigenen<note n="243">De huiseigenen waren de in het huis des meesters geboren en opgevoede slaven en daarom de best vertrouwde helpers.</note> ten getalle van driehonderd en achttien en joeg hen na tot Dan<note n="244">Of wel is hier de stad Laïs bij haar lateren naam aangeduid, zie Jos. XIX 47, of wel is een ander, oostelijk van den Anti-Libanon gelegen Dan bedoeld, dat in den grondtekst II Reg. XXIV 6 ter onderscheiding ‘Dan Jaän’ genoemd wordt. In het eerste geval is de naam door een latere hand ter verduidelijking veranderd.</note>.</verse> 
<verse osisID="Gen.14.15"> En na zijne metgezellen gesplitst te hebben, overviel hij hen des nachts en versloeg hij hen en joeg hij hen na tot Hoba, dat links van Damascus ligt.</verse>
<verse osisID="Gen.14.16"> En hij bracht alle have terug en Lot, zijnen broeder, met diens have, alsook de vrouwen en het volk.</verse>
<verse osisID="Gen.14.17"> En toen hij terugkeerde van de nederlaag van Chodorlahomor en van de koningen, die met hem waren, trok hem de koning van Sodoma<note n="245">De overwonnen koning of wel, zie v. 10, zijn opvolger.</note> te gemoet in het dal Save, dat het koningsdal is.</verse>
<verse osisID="Gen.14.18"> Maar Melchisedech, koning van Salem<note n="246">Melchisedech beteekent ‘koning van gerechtigheid’ en Salem, dat de beteekenis heeft van ‘vrede’, is volgens velen de oude naam van Jerusalem, zie Ps. LXXVI 3 in den grondtekst. Aangaande Melchisedech's voorbeduiding van den Messias spreekt Ps. CIX 4 en Hebr. VII 1-4.</note>, brood en wijn aanbrengend, want hij was priester<note n="247">Volgens de katholieke en ook oud-joodsche schriftverklaring is een aanbrengen van brood en wijn ter offerande met daarop volgend offermaal bedoeld. Dit blijkt ook uit den samenhang der rede. Melchisedech handelt zoo, omdat hij priester is. Wel zegt de grondtekst alleen: ‘en hij was priester’. Maar het verbindend voegwoord, dat in het Hebreeuwsch dikwijls, zie bijv. Gen. XX 3; XXVII 36; XXX 27 de door onze Vulgaat gebruikte beteekenis van want heeft, moet hier ter plaatse in dien zin verstaan worden. Immers de vermelding van het priesterschap, welke ook in den Hebreeuwschen tekst, overeenkomstig de woordschikking, met het aanbrengen van brood en wijn in verband staat, heeft anders geen redelijken zin. Dat overigens Melchisedech vooral in zijn offer den Messias afschaduwt, wordt door Ps. CIX 4 genoegzaam beteekend. Daar toch is de wijze van Melchisedech's priesterschap als kenteeken van Christus' priesterschap aangewezen. De aard nu of natuur van het priesterschap toont zich het meest in het offer, dat de voornaamste bediening des priesterschaps is. - Het Hebreeuwsche woord ‘kohen’, dat hier priester vertaald is, heeft altijd die beteekenis, uitgenomen II Reg. VIII 18, waar het ‘eerste dienaar des konings’ beteekent. Aan die laatste beteekenis kan hier zelfs niet gedacht worden.</note> van den allerhoogsten God,</verse>
<verse osisID="Gen.14.19"> zegende hem en zeide: Gezegend zij Abram voor den allerhoogsten God, die hemel en aarde geschapen heeft.</verse>
<verse osisID="Gen.14.20"> En gezegend zij de allerhoogste God, door wiens bescherming de vijanden in uwe handen zijn. En hij (Abram) gaf hem tienden van alles<note n="248">Uit den buit der vijanden tienden aan Melchisedech gevend, huldigde zoo Abram de verhevenheid van diens priesterschap. Zie Hebr. VII 4. De tienden des priesters waren, volgens algemeen gebruik, eene hulde aan de door den priester vertegenwoordigde Godheid.</note>.</verse> 
<verse osisID="Gen.14.21"> De koning nu van Sodoma sprak tot Abram: Geef mij de zielen, neem het overige voor u.</verse>
<verse osisID="Gen.14.22"> Hij echter antwoordde hem: Ik hef mijne hand naar den Heer, den allerhoogsten God<note n="249">Uit dien eed blijkt duidelijk, dat de allerhoogste God, de El Eljon van Melchisedech, de eene ware God is. Abram erkent hem als den Heer of Jehova, als den God van hemel en aarde, die met hem het verbond sloot.</note>, wien hemel en aarde toebehoort,</verse>
<verse osisID="Gen.14.23"> dat ik van weefseldraad tot schoenriem toe niets zal nemen uit al het uwe, opdat gij niet zeggen moogt: Ik heb Abram rijk gemaakt,</verse>
<verse osisID="Gen.14.24"> uitgenomen hetgeen de jonge mannen gegeten hebben en het aandeel der mannen, die met mij zijn gekomen, Aner, Eschol en Mambre: zij zullen hun aandeel ontvangen.</verse>
</chapter>

      
<chapter osisID="Gen.15">
<title>Hoofdstuk XV.</title>
<p>Gods beloften aan Abram (v. 1-.6. Verbond van God met Abram en openbaring der toekomst van Abram's geslacht (v. 7-.21.</p>
<verse osisID="Gen.15.1"> Nadat dit gebeurd was, geschiedde het woord des Heeren tot Abram in een gezicht<note n="250">Veelvuldig heet Gods openbaring in de Schriftuur woord des Heeren, omdat de Heer, wanneer Hij zich aan den mensch openbaart, in zekeren zin met den mensch spreekt. Tevens wordt zij, vooral de profetische openbaring, gezicht genoemd, omdat de mensch, door God op bovennatuurlijke wijze verlicht, met de oogen des geestes, soms ook uitwendig met de zintuigen des lichaams, dingen waarneemt of ziet, welke hij te voren niet kende, niet zag.</note>, zeggende: Vrees niet Abram; Ik ben uw beschermer en uw overgroot loon.</verse>
<verse osisID="Gen.15.2"> En Abram sprak: Heer God, wat zult Gij mij geven<note n="251">Wat zult Gij mij geven is een eerbiedige klacht, een ootmoedig verzoek om opheldering van hetgeen duister is. God belooft groote dingen, maar wat vreugde of nut zal aan Abram de schoonste toekomst geven, daar hij kinderloos is en zijne bezittingen aan vreemden moet achterlaten.</note>? Ik zal heengaan zonder kinderen en de zoon van mijn huismeester is deze Damascener Eliëzer<note n="252">Hetgeen hier, ook in den grondtekst, onduidelijk is, wordt in het volgend vers verduidelijkt. Men vertaalt den grondtekt: ‘en de toekomstige bezitter van mijn huis is deze Damascener Eliëzer’.</note>.</verse>
<verse osisID="Gen.15.3"> En Abram voegde er bij: Mij echter hebt Gij geen zaad gegeven en zie, mijn huiseigene<note n="253">In het Hebreeuwsch: ‘de zoon mijns huizes’, die als zoon mij vertegenwoordigt en toezicht houdt in mijn huis. Hoewel de Vulgaat hier vernaculus vertaalt evenals XIV 14, heeft de grondtekst op laatstgenoemde plaats een ander woord met andere beteekenis. Vgl. daar ter plaatse noot 6.</note> zal mijn erfgenaam zijn.</verse>
<verse osisID="Gen.15.4"> En aanstonds geschiedde het woord des Heeren tot hem, zeggende: Niet deze zal uw erfgenaam zijn, maar die uit uwen schoot zal voortkomen, dien zult gij tot erfgenaam hebben.</verse>
<verse osisID="Gen.15.5"> En Hij voerde hem naar buiten en zeide tot hem: Zie op naar den hemel en tel de sterren, als gij kunt. En Hij zeide tot hem: Zoo zal uw zaad zijn.</verse>
<verse osisID="Gen.15.6"> Abram geloofde aan God en het werd hem gerekend tot gerechtigheid<note n="254">Zijn geloof in Gods woord, waarmede ook de werken des geloofs reeds van het begin zijner roeping klaarblijkelijk verbonden waren, dat levend en werkdadig geloof maakte hem rechtvaardig voor God. Vgl. vooral Jac. II 23. Er is echter een dubbele rechtvaardigheid: de eerste, welke de mensch ontvangt, wanneer hem de zonde vergeven en de liefde Gods ingestort wordt; de tweede of vermeerderde, welke zijn deel wordt, wanneer hij in de liefde Gods vooruitgaat. Van die tweede is hier sprake. Reeds vroeger was Abram's geloof de wortel en de grondslag geweest van de onverdiende gave der gerechtigheid, welke door iedere nieuwe daad van geloof werd vermeerderd.</note>.</verse>
<verse osisID="Gen.15.7"> En Hij zeide tot hem: Ik ben de Heer, die u uit Ur der Chaldeërs heb uitgevoerd, opdat Ik u dit land zoude geven en gij het zoudt bezitten.</verse>
<verse osisID="Gen.15.8"> Maar hij sprak: Heere God, vanwaar kan ik weten, dat ik het bezitten zal<note n="255">Hij vraagt aan God een teeken, dat hem in zijn geloovig vertrouwen versterken zal.</note>?</verse>
<verse osisID="Gen.15.9"> En de Heer antwoordde en zeide: Neem Mij een driejarige koe en een driejarige geit en eenen ram van drie jaren, ook eenen tortel en een andere duif.</verse>
<verse osisID="Gen.15.10"> En hij nam al deze dieren, deelde ze middendoor en legde de helften van weerszijden tegenover elkander; de vogelen echter verdeelde hij niet<note n="256">God verhoort Abram's bede en gaat zijn verbond met hem sluiten. Bij het sluiten van gewichtige verbintenissen werden, tot plechtiger bekrachtiging, offerdieren ter eere van God geslacht en middendoor gedeeld. Zij, die het verbond sloten, gingen dan, met een fakkel in de hand, tusschen de tegenover elkander gelegde helften door, waarmede zij te kennen gaven, dat in geval van woordbreuk met hen op eenzelfde wijze als met die dieren gehandeld moest worden. Naar die gewoonte, welke in het bijzonder bij de Chaldeërs gebruikelijk was, gelijk de H. Ephrem zegt, gewaardigde zich God te handelen bij zijn verbond met Abram. - De hier aangewezen dieren zijn reeds dezelfde offerdieren als in de latere Levietische offers. Ook in de Levietische offers werden de vogelen niet verdeeld, maar geheel op het vuur des altaars geplaatst. Zie Lev. I 17.</note>.</verse> 
<verse osisID="Gen.15.11"> En de roofvogels daalden neder over de doode dieren en Abram verjoeg ze.</verse>
<verse osisID="Gen.15.12"> En toen de zon onderging, werd Abram door een diepen slaap overvallen en een groote en duistervolle verschrikking overviel hem<note n="257">Het profetisch gezicht begon den vorigen avond, zie v. 5. Met de toebereidselen voor de plechtigheid ging een gedeelte van den volgenden dag voorbij en den overigen tijd waakte Abram bij de geslachte dieren, tot een profetische slaap hem overmeesterde op het oogenblik, dat de zon, gelijk de grondtekst zegt, begon onder te gaan. De roofvogels verzinnebeelden de vijanden van Abram's nakomelingschap en hunne verjaging beduidt de machteloosheid dier vijanden, de redding van het toekomstig volk Gods ter wille van Abram. Vgl. Ps. CIV 42. Ook de ondergang der zon en de duisternis hebben symbolische beteekenis. Zij zijn een afschaduwing van de donkere toekomst, waarvan het volgend vers spreekt.</note>.</verse>
<verse osisID="Gen.15.13"> En tot hem werd gezegd: Weet te voren, dat uw zaad vreemdeling zal zijn in een land, dat het zijne niet is; en men zal hen in slavernij brengen en verdrukken vierhonderd jaren<note n="258">De vierhonderd jaren wijzen, naar den aard van den profetischen stijl, met een rond getal den tijd aan van Israël's verblijf in Egypte. Volgens Ex. XII 40 duurde die tijd vierhonderd en dertig jaren.</note>.</verse>
<verse osisID="Gen.15.14"> Maar het volk, hetwelk zij zullen dienen, zal Ik richten en daarna zullen zij uittrekken met groote bezitting.</verse>
<verse osisID="Gen.15.15"> Gij echter zult tot uwe vaderen gaan<note n="259">Van de onsterfelijke ziel is hier sprake, welke met de zielen der in Gods liefde gestorven vaderen verzameld zal worden. Het graf der vaderen was in Chaldea.</note> in vrede, ten grave gebracht in goeden ouderdom.</verse>
<verse osisID="Gen.15.16"> En in het vierde geslacht<note n="260">Het in den grondtekst gebezigde woord beteekent eigenlijk een ‘levenstijd’ en, in verband met v. 13, gelet ook op den langeren levensduur ten tijde van Abram, moet in het vierde geslacht de beteekenis hebben van ‘na vier eeuwen’. Deze zegswijze is dus eenvoudig een tijdsbepaling. Het feit, dat bij den uittocht onder Moses latere geslachten dan het vierde Egypte verlieten, is met de voorzegging niet in strijd.</note> zullen zij hier wederkeeren, want de ongerechtigheden der Amorrheërs<note n="261">De Amorrheërs vertegenwoordigen hier, als aanzienlijkste volksstam, de verschillende volken van Chanaän. Wellicht ook worden juist zij genoemd, omdat Abram toen bij die Chanaänieten woonde.</note> zijn op heden nog niet vol.</verse> 
<verse osisID="Gen.15.17"> Toen nu de zon was ondergegaan, kwam er een donkere duisternis en vertoonde zich een rookende oven en een vuurfakkel ging tusschen die verdeelde stukken door<note n="262">De rook en het vuur waren hier de zinnebeelden der Godheid. Jehova zelf ging zoo op zinnebeeldige wijze tusschen de stukken door en sloot zijn verbond.</note>.</verse>
<verse osisID="Gen.15.18"> Op dien dag sloot de Heer een verbond met Abram, zeggende: Aan uw zaad zal Ik dit land geven van de rivier van Egypte af tot aan de groote rivier, den Euphraat<note n="263">Volgens velen is de rivier van Egypte de Wadi el Arish of Rhinokorura, welke inderdaad de zuidelijke grens van het rijk der twaalf stammen vormde en als zoodanig meermalen wordt aangewezen, zie bijv. Num. XXXIV 5. Maar in den grondtekst heet deze altijd ‘de beek van Egypte’, ‘de beek vóór Egypte’ of ook ‘de Sjichor’, dat is: de Zwarte. (Zie Num; XXXIV 5; Jos. XV 4; III Reg. VIII 65. Is. XXVII 12, waar niet nahar maar nachal Mizraïm staat. Zie ook Jos. XIII 3). Volgens de gewone beteekenis alzoo moet de rivier van Egypte de Nijl zijn. In deze profetie is dan de ligging van het beloofde land met breede trekken aangewezen. Tusschen de twee groote stroomen, den Nijl en den Euphraat, zal het zich uitstrekken en zal Abram's nageslacht, onafhankelijk van Egypte en van de voor-Aziatische koninkrijken aan den Euphraat, als een krachtig volk wonen. Van de meest volkomen vervulling der goddelijke belofte onder Salomon's regeering getuigen III Reg. IV 21 en II Par. IX 26.</note>:</verse>
<verse osisID="Gen.15.19"> de Cineërs en de Cenezeërs, de Cedmoneërs</verse>
<verse osisID="Gen.15.20"> en de Hetheërs en de Pherezeërs, ook de Raphaïeten</verse>
<verse osisID="Gen.15.21"> en de Amorrheërs en de Chananeërs en de Gergeseërs en de Jebuseërs<note n="264">Tien verschillende volken van Chanaän worden opgeteld, ten einde des te duidelijker blijke de uitgestrektheid van het voor Abraham's geslacht bestemde erfland.</note>.</verse>
</chapter>

      
<chapter osisID="Gen.16">
<title>Hoofdstuk XVI.</title><p>Agar, moeder van Ismaël (v. 1-.16.</p>
<verse osisID="Gen.16.1"> Saraï dan, de huisvrouw van Abram, had geene kinderen gebaard, maar eene Egyptische slavin, met name Agar, hebbend,</verse>
<verse osisID="Gen.16.2"> sprak zij tot haren man: Zie, gesloten<note n="265">De Heer heeft mijnen schoot gesloten, mij onvruchtbaar gemaakt.</note> heeft mij de Heer, ten einde ik niet baren zou: ga dan tot mijne slavin, of ik mogelijk door haar ten minste kinderen verkrijge. En toen hij hare vraag inwilligde,</verse>
<verse osisID="Gen.16.3"> nam zij Agar, hare Egyptische slavin, na tien jaren, sedert zij begonnen waren in het land Chanaän te wonen, en gaf haar aan haren man tot huisvrouw<note n="266">Het middel, dat Saraï voorstelde om eenigermate althans den vurig verlangden kinderzegen te genieten, was naar de toenmalige zeden en wetten niet berispelijk of ongeoorloofd. De oudvaders mochten, omdat God het toeliet, meerdere vrouwen huwen. Hetgeen hier geschiedde, geschiedde ook niet uit zinnelijken hartstocht. Abram gaat er eerst toe over om Agar tot bijvrouw te nemen, wanneer Saraï, na vele jaren van onvruchtbaarheid en niet zonder groote zelfverloochening, dit veroorlooft en zelfs voorstelt. Daarenboven is blijkbaar beider eenige beweegreden de hoop op eene nakomelingschap, waarin de goddelijke beloften vervuld zullen worden.</note>.</verse>
<verse osisID="Gen.16.4"> En hij ging tot haar. Maar als deze zag, dat zij ontvangen had, versmaadde zij hare meesteres.</verse>
<verse osisID="Gen.16.5"> En Saraï sprak tot Abram: Gij doet tegen mij onrechtvaardig<note n="267">De grondtekst heeft: ‘Mijn ongelijk op u’, d.i. van de mij aangedane beleediging valt de verantwoordelijkheid op u, omdat gij haar niet bestraft.</note>; ik heb mijne slavin in uwen schoot gegeven, en nu zij ziet, dat zij ontvangen heeft, versmaadt zij mij. De Heer richte tusschen mij en u.</verse>
<verse osisID="Gen.16.6"> En Abram antwoordde haar en zeide: Zie, uwe slavin is in uwe hand; doe met haar zooals u goeddunkt. Als dan Saraï haar vernederde, nam zij de vlucht.</verse>
<verse osisID="Gen.16.7"> En toen de engel des Heeren haar gevonden had in de eenzaamheid bij de waterbron, welke is op den weg van Sur, in de woestijn,</verse>
<verse osisID="Gen.16.8"> Sprak hij tot haar: Agar, slavin van Saraï, vanwaar komt gij en waar gaat gij heen? En zij antwoorde: Ik vlucht weg voor het aangezicht van Saraï, mijne meesteres.</verse>
<verse osisID="Gen.16.9"> En de engel des Heeren sprak tot haar: Keer terug naar uwe meesteres en verootmoedig u onder hare hand.</verse>
<verse osisID="Gen.16.1">digen, en het zal niet geteld worden vanwege de menigte<note n="268">De engel spreekt in den naam van God, die Agar's zoon zoo zal zegenen ter wille van Abram, zie XVII 20.</note>.</verse>
<verse osisID="Gen.16.11"> En verder sprak hij: Zie, gij hebt ontvangen en gij zult eenen zoon baren en gij zult zijnen naam noemen Ismaël, omdat de Heer u gehoord heeft<note n="269">Ismaël beteekent: ‘God hoort’.</note> in uwe vernedering.</verse>
<verse osisID="Gen.16.12"> Hij zal een woest mensch wezen<note n="270">De grondtekst heeft: ‘een mensch als een woudezel’ of meer letterlijk: ‘een woudezel-mensch’. Deze vergelijking teekent den fieren, ontembaren aard van Ismaël met zijn geslacht. Vgl. Job. XXXIX 5-8.</note>; zijne hand zal tegen allen zijn en de hand van allen tegen hem, en tegenover<note n="271">De grondtekst heeft: ‘voor het aangezicht’ of ‘ten oosten’. Bezwaarlijk kan de tweede beteekenis alleen bedoeld zijn. Althans wijst zij slechts onvolkomen de landstreek van Ismaël's nageslacht aan, dat zich aanvankelijk ten zuidwesten van Chanaän in het Sinaïtische schiereiland vestigde, om later ook, ten oosten van genoemd Chanaän, het noorden van Arabië te bevolken. Te gelijk voorspelt de belofte het zelfstandig volksbestaan der Ismaëlieten in de toekomst. Onafhankelijk van Abram's overige nakomelingschap zal Ismaël zijne woonsteden bezitten in volle vrijheid.</note> al zijne broeders zal hij de woontenten opslaan.</verse>
<verse osisID="Gen.16.13"> En zij noemde den naam des Heeren, die tot haar sprak: ‘Gij de God, die mij ziet’. Want, zeide zij, voorwaar hier heb ik Hem achterna gezien, die mij ziet<note n="272">Agar, die op het einde der openbaring den engel in zichtbare gestalte zag heengaan, uit dankbaar hare verwondering, dat God op zoo genadige wijze aan haar een blijk van zijne tegenwoordigheid en bescherming had gegeven.</note>.</verse>
<verse osisID="Gen.16.14"> Daarom noemde zij<note n="273">De grondtekst: ‘Daarom noemde men’. Eigenlijk mag ook de Vulgaat hier om haar eigenaardig Hebraïzeerend spraakgebruik eveneens vertaald worden. Vgl. Is. XV 5, waar ‘ascendet’ en Ps. LXXXVI 5, waar ‘dicet’ klaarblijkelijk het onbepaalde men vordert.</note> dien put: den put van Dengene, die leeft en mij ziet<note n="274">De put, waar zich God als de levende God in zijn zorgzame voorzienigheid openbaarde.</note>. Het is de put tusschen Cades en Barad.</verse>
<verse osisID="Gen.16.15"> En Agar baarde eenen zoon aan Abram, die zijnen naam noemde Ismaël.</verse>
<verse osisID="Gen.16.16"> Zes en tachtig jaren was Abram oud, toen Agar hem Ismaël baarde.</verse>
</chapter>

      
<chapter osisID="Gen.17"> 
<title>Hoofdstuk XVII.</title>
<p>Herhaling van Gods beloften aan Abram, voortaan Abraham (v. 1-.8. Gebod der besnijdenis (v. 9-.14. Saraï, voortaan Sara, zal moeder worden (v. 15-.27.</p>
<verse osisID="Gen.17.1"> Nadat hij nu negen en negentig jaren oud was geworden, verscheen hem de Heer en Hij zeide tot hem: Ik ben de almachtige God; wandel voor Mij en wees volmaakt.</verse>
<verse osisID="Gen.17.2"> En Ik zal mijn verbond vaststellen<note n="275">Na een aanzienlijk tijdsverloop, niet alleen sedert de eerste beloften aan Abram, maar ook sedert de sluiting des verbonds (vgl. XII 1-4; XV 18 en XVI 16), gaat De Heer of Jehova thans aan zijn verbond een begin van uitvoering geven. Maar reeds de toegezegde nakomelingschap moest aan Abram en Sara eene onmogelijkheid toeschijnen, daar zij de krachten hunner natuur klaarblijkelijk te boven ging. Daarom openbaart zich hier Jehova als ‘El Sjaddaï’, als ‘de almachtige God, die in staat is, om de beloften des verbonds te verwerkelijken.</note> tusschen Mij en u, en Ik zal u uitermate sterk vermenigvuldigen.</verse>
<verse osisID="Gen.17.3"> Abram viel voorover op zijn aangezicht neder.</verse>
<verse osisID="Gen.17.4"> En God zeide tot hem: Ik ben het, en mijn verbond is met u<note n="276">De beteekenis van den grondtekst is: ‘Wat Mij betreft, ziehier mijn verbond met u’. God gewaardigt zich nu dat vroeger gesloten verbond meer in het bijzonder te verklaren. Wat Abram betreft, wat hij om wille des verbonds moet doen, volgt v. 9.</note>, en gij zult vader zijn van vele volkeren.</verse>
<verse osisID="Gen.17.5"> En niet meer zal uw naam genoemd worden Abram, maar gij zult Abraham heeten, omdat Ik u tot vader van vele volkeren gesteld heb<note n="277">Abram, welke naam onder zijn Assyrischen vorm Abu-ramu door de assyriologen is teruggevonden, beteekent: ‘verheven vader’, Abraham beteekent: ‘vader eener menigte’.</note>.</verse>
<verse osisID="Gen.17.6"> En Ik zal u allersterkst doen aanwassen en Ik zal u tot volkeren maken en koningen zullen uit u voortkomen<note n="278">Heerlijk is die belofte vervuld, gelijk de geschiedenis leert. En nog altijd wordt zij op bovennatuurlijke wijze vervuld in Abraham's geestelijke nakomelingschap, want hij is de vader van alle geloovigen. Vgl. Rom. IV 16, 17; IX 8; Gal. III 7.</note>.</verse>
<verse osisID="Gen.17.7"> En Ik zal mijnen bond vaststellen tusschen Mij en u en tusschen uw zaad na u in zijne geslachten door een eeuwig verbond, opdat Ik de God zij van u en van uw zaad na u.</verse> 
<verse osisID="Gen.17.8"> En Ik zal geven aan u en aan uw zaad het land uwer vreemdelingschap, geheel het land Chanaän, tot een eeuwig bezit en Ik zal hun God zijn.</verse>
<verse osisID="Gen.17.9"> Andermaal zeide God tot Abraham: Ook gij derhalve zult mijn verbond houden, gij en uw zaad na u in zijne geslachten.</verse>
<verse osisID="Gen.17.10"> Dit is mijn verbond, dat gij houden zult tusschen Mij en u en uw zaad na u: Al het mannelijke onder u zal besneden worden.</verse>
<verse osisID="Gen.17.11"> En gij zult het vleesch uwer voorhuid besnijden, opdat het ten teeken zij van het verbond tusschen Mij en u<note n="279">De besnijdenis zou het zichtbaar en blijvend teeken zijn van het gesloten verbond. Wie voortaan dit door God verordende teeken ontving, werd zoo op kennelijke wijze in de maatschappij van het uitverkoren volk Gods opgenomen en verplichtte zich te gelijk om de voorschriften van het verbond te vervullen. - Dat de besnijdenis des vleesches nog een andere beteekenis had en een ieder aan de besnijdenis des harten, aan de heiligheid van leven op zinnebeeldige wij ze herinneren moest, zegt o.a. Deut. X 16; Lev. XXVI 41.</note>.</verse>
<verse osisID="Gen.17.12"> Het kind van acht dagen zal onder u besneden worden, al het mannelijke in uwe geslachten; zoowel de huiseigene als de gekochte zal besneden worden, ook al wie niet van uwen stam is<note n="280">Dit voorschrift, dat van den beginne reeds vreemdelingen in de voorrechten van het verbond doet deelen, is een voorteeken van de roeping der heidenen in de volheid der tijden.</note>.</verse>
<verse osisID="Gen.17.13"> En mijn bond in uw vleesch zal ten eeuwig verbond zijn<note n="281">Vgl. voor de beteekenis van eeuwig verbond XIII noot 12.</note>.</verse>
<verse osisID="Gen.17.14"> De man, wiens vleesch van de voorhuid niet besneden is, die ziel zal uitgedelgd worden uit haar volk, omdat zij mijnen bond ijdel heeft gemaakt<note n="282">Zal uitgedelgd worden enz. Deze woorden worden verschillend verklaard. Zij kunnen de straf des doods of ook de uitsluiting voor tijd en eeuwigheid buiten het begenadigde volk Gods beteekenen.</note>.</verse>
<verse osisID="Gen.17.15"> Ook sprak God tot Abraham: Saraï uwe huisvrouw zult gij niet meer Saraï noemen maar Sara<note n="283">Aangaande de juiste beteekenis van Saraï verschillen de schriftverklaarders. Volgens den H. Hiëronymus beteekent die naam ‘mijne vorstin’. Sara is ‘vorstinne’. Niet meer van een enkele familie zou zij de vorstinne zijn, maar vele volkeren zouden haar als hunne vorstelijke stammoeder huldigen.</note>.</verse>
<verse osisID="Gen.17.16"> En Ik zal haar zegenen en uit haar zal Ik u eenen zoon geven, dien Ik zegenen zal, en hij zal worden tot volkeren, en koningen van volken zullen uit hem voortkomen<note n="284">In het Hebreeuwsch is rechtstreeks Sara bedoeld. Zij zal de vruchtbare moeder van volkeren worden. Letterlijk werd de voorspelling ook in dien zin vervuld, dat Sara niet alleen de stammoeder van de Israëlieten maar ook, door haren kleinzoon Esau, van de Idumeërs geworden is.</note>.</verse>
<verse osisID="Gen.17.17"> Abraham viel neder op zijn aangezicht en lachte en zeide in zijn hart: Zal dan eenen honderdjarige een zoon geboren worden en zal Sara, eene negentigjarige, baren<note n="285">Evenals bij het begin der openbaring, v. 3, toont de aartsvader in zijn uiterlijke houding de eerbiedige dankbaarheid van zijn gemoed, terwijl te gelijk de goddelijke belofte hem met vreugdevolle verwondering vervult. Vgl. Rom. IV 19.</note>?</verse>
<verse osisID="Gen.17.18"> En hij zeide tot God: Moge Ismaël leven voor U<note n="286">Moge ook mijn zoon Ismaël, al is hij uw uitverkorene niet, uwen zegen ontvangen.</note>.</verse>
<verse osisID="Gen.17.19"> En God sprak tot Abraham: Sara, uwe huisvrouw, zal u eenen zoon baren en gij zult zijnen naam Isaäc<note n="287">Isaäc beteekent ‘lacher’, of ‘lach’ en met toespeling op den blijden lach van Abraham bestemde God dien gelukspellenden naam voor den gezegenden zoon der belofte.</note> noemen en Ik zal mijnen bond met hem vaststellen tot een eeuwig verbond en met zijn zaad na hem.</verse>
<verse osisID="Gen.17.20"> Ook aangaande Ismaël heb Ik u verhoord. Zie, Ik zal hem zegenen en vermeerderen en hem zeer vermenigvuldigen; twaalf vorsten zal hij voortbrengen en Ik zal hem maken tot een groot volk<note n="288">Zie hiervan de vervulling XXV 12-16.</note>.</verse>
<verse osisID="Gen.17.21"> Maar mijnen bond zal Ik vaststellen met Isaäc, dien Sara u baren zal op dezen tijd in het volgende jaar.</verse>
<verse osisID="Gen.17.22"> En toen het woord geëindigd was van die met hem sprak, steeg God op van Abraham.</verse>
<verse osisID="Gen.17.23"> Abraham nu nam Ismaël, zijnen zoon, en al de ingeborenen van zijn huis en allen, die hij gekocht had: al het mannelijke uit alle mannen van zijn huis en hij besneed het vleesch hunner voorhuid aanstonds op denzelfden dag, gelijk God hem bevolen had.</verse> 
<verse osisID="Gen.17.24"> Negen en negentig jaren was Abraham oud, toen hij het vleesch zijner voorhuid besneed.</verse>
<verse osisID="Gen.17.25"> En zijn zoon Ismaël had dertien jaren voleindigd ten tijde zijner besnijdenis.</verse>
<verse osisID="Gen.17.26"> Op denzelfden dag werden besneden Abraham en zijn zoon Ismaël.</verse>
<verse osisID="Gen.17.27"> En al de mannen van zijn huis, zoo huiseigenen als gekochten en vreemden, werden evenzoo besneden<note n="289">Volgens sommige egyptologen zou reeds vóór Abraham's tijd de besnijdenis in Egypte gebruikelijk zijn geweest. Zeker was zij ten tijde van Moses daar bekend. Hoe dat zij, de besnijdenis is in Abraham's geslacht klaarblijkelijk een goddelijke instelling, evenals het heilig doopsel door Christus is ingesteld, al was ook een soort van doopsel te voren reeds bij de Joden in gebruik.</note>.</verse>
</chapter>

      
<chapter osisID="Gen.18">
<title>Hoofdstuk XVIII.</title>
<p>Bezoek der engelen bij Abraham en herhaling der belofte van eenen zoon uit Sara (v. 1-.15. Abraham's gebed voor Sodoma (v. 16-.33.</p>
<verse osisID="Gen.18.1"> De Heer nu verscheen aan hem in het dal van Mambre<note n="290">Het Hebreeuwsch heeft: ‘En hem verscheen Jehova bij de terpentijn-boomen van Mambre’. Dat dit spoedig na de zoo even verhaalde verschijning gebeurde, bewijst v. 10 vgl. met XVII 21.</note>, terwijl hij aan de deur zijner tent zat juist gedurende de hitte van den dag.</verse>
<verse osisID="Gen.18.2"> En toen hij de oogen opsloeg, verschenen hem drie mannen<note n="291">De drie mannen waren, gelijk uit het vervolg blijkt, drie engelen of wel God zelf met twee engelen.</note>, die in zijne nabijheid stonden, en als hij hen had gezien, ging hij hun uit de deur der tent te gemoet en boog hij zich diep ter aarde.</verse>
<verse osisID="Gen.18.3"> En hij zeide: Heer, zoo ik gunst gevonden heb voor uwe oogen, ga dan uwen dienstknecht niet voorbij<note n="292">Heer, in het Hebreeuwsch ‘Adonai’, welke naam alleen aan God gegeven wordt. Abraham erkende dus in den voornaamste der mannen God of althans den engel, die God vertegenwoordigde. Hij regelde zich echter in de eenvoudigheid van zijn geloof naar het welbehagen des Heeren, die zich in menschelijke gestalte wilde openbaren. Tegen deze niet ongewone verklaring wordt ingebracht, dat wellicht Adoni (mijn heer), een voor menschen passende eeretitel, gelezen moet worden. In deze veronderstelling wist Abraham dan niet aanstonds, wie zijne gasten waren.</note>.</verse> 
<verse osisID="Gen.18.4"> Maar laat mij een weinig water aanbrengen en wascht uwe voeten<note n="293">Nog behoort zulk een uitnoodiging, als Abraham hier deed, in het Oosten tot de bekende beleefdheidsvormen. Het is daar voor den reiziger een groote verkwikking, om zich na de reis door het heete zand de voeten te wasschen.</note> en rust onder den boom.</verse>
<verse osisID="Gen.18.5"> En ik zal eene bete broods voorzetten en sterkt uw hart; daarna zult gij verder gaan, want daarom zijt gij tot uwen dienaar hierheen gekomen<note n="294">Om mij gelegenheid tot de beoefening der gastvrijheid te geven, daarom zijt gij hierheen gekomen.</note>. En zij zeiden: Doe, gelijk gij gezegd hebt.</verse>
<verse osisID="Gen.18.6"> Abraham spoedde zich in de tent tot Sara en zeide haar: Haast u, kneed drie maten tarwebloem en bak brooden onder de asch.</verse>
<verse osisID="Gen.18.7"> En hij zelf liep naar de runderkudde en nam er het malschte en beste kalf uit en gaf het aan den knecht, die het ijlings toebereidde.</verse>
<verse osisID="Gen.18.8"> Ook nam hij boter en melk en het kalf, dat hij had toebereid, en zette het hun voor; hij echter stond bij hen onder den boom<note n="295">Hij stond bij hen, om hen te dienen.</note>.</verse>
<verse osisID="Gen.18.9"> En toen zij gegeten hadden<note n="296">Volgens sommigen, zooals de H. Thomas (Summa theol. p. I q. 51, art. 3 ad 5m), zouden de hemelsche gasten slechts schijnbaar gegeten hebben, vgl. Tob. XII 19. Volgens anderen, zooals de H. Augustinus (Serm. CCCLXX de Resurr. cap. 11), hadden zij wel niet, gelijk wij, de behoefte, maar zeker het vermogen om spijs en drank te gebruiken, en hebben zij werkelijk gegeten.</note>, zeiden zij tot hem: Waar is Sara, uwe huisvrouw? Hij antwoordde: Zie, zij is in de tent.</verse>
<verse osisID="Gen.18.10"> En hij<note n="297">Hij, te weten de voornaamste der drie gasten.</note> zeide tot hem: Ik zal terugkeeren en tot u komen op dezen tijd, bij voortduur des levens<note n="298">De grondtekst heeft: ‘volgens den tijd van leven’. De duistere zegswijze wordt v. 14 door een korte toevoeging verduidelijkt en beteekent: ‘als deze zelfde tijd herleeft’ of ‘over een jaar’.</note>, en dan zal Sara, uwe huisvrouw, eenen zoon hebben. Toen Sara dit hoorde, lachte zij achter de deur der tent.</verse>
<verse osisID="Gen.18.11"> Beiden nu waren oud en van gevorderden leeftijd, en bij Sara hadden de vrouwelijke zaken opgehouden te verschijnen.</verse>
<verse osisID="Gen.18.1">gende: Nadat ik oud ben geworden - ook mijn heer is oud - zal ik nog met wellust te doen hebben?</verse>
<verse osisID="Gen.18.13"> De Heer<note n="299">De Heer of Jehova, gelijk de grondtekst heeft.</note> nu zeide tot Abraham: Waarom heeft Sara gelachen, zeggende: Zal ik, eene oude vrouw, waarlijk nog baren?</verse>
<verse osisID="Gen.18.14"> Is er dan voor God iets moeielijk? Volgens de afspraak zal Ik tot u terugkeeren op dezen zelfden tijd, bij voortduur des levens, en zal Sara eenen zoon hebben.</verse>
<verse osisID="Gen.18.15"> Sara ontkende en zeide, van vreeze verslagen: Ik heb niet gelachen. De Heer echter sprak: Het is zoo niet, gij hebt wel gelachen<note n="300">Op een andere wijze dan weleer Abraham lachte Sara. De woorden der belofte met eenige weifeling aanhoorend, wordt zij berispt en zoo tot het volkomen geloof gebracht. Vgl. Hebr. XI 11.</note>.</verse>
<verse osisID="Gen.18.16"> Als dan de mannen van daar waren opgestaan, wendden zij de oogen naar Sodoma; en Abraham ging mede en deed hun uitgeleide.</verse>
<verse osisID="Gen.18.17"> En de Heer zeide: Zal Ik voor Abraham kunnen verbergen, wat Ik doen zal,</verse>
<verse osisID="Gen.18.18"> daar hij tot een groot en zeer machtig volk zal worden en in hem <hi type="italic">gezegend</hi> moeten worden alle volkeren der aarde?</verse>
<verse osisID="Gen.18.19"> Want Ik weet, dat hij zijnen kinderen en zijn huis na hem bevelen zal, den weg des Heeren<note n="301">De weg des Heeren is de wijze van leven, welke de Heer den menschen heeft voorgeschreven.</note> te bewaren en recht en gerechtigheid te doen, opdat de Heer om wille van Abraham alles uitvoere, wat Hij tot hem gesproken heeft<note n="302">God gaat het naderend wraakgericht aan Abraham openbaren, opdat deze, de uitverkoren stamvader van het volk Gods, aan zijne nakomelingschap ter waarschuwing zal overleveren, op wat schrikkelijke wijze de zonde gestraft wordt.</note>.</verse>
<verse osisID="Gen.18.20"> Derhalve zeide de Heer: Het geroep van Sodoma en Gomorrha<note n="303">Het geroep hunner zonden om wraak.</note> heeft zich vermeerderd en hunne zonde is uitermate zwaar geworden.</verse>
<verse osisID="Gen.18.21"> Ik zal nederdalen en zien, of zij het geroep, dat tot Mij kwam, metterdaad volvoerd hebben, of dat het niet zoo is, opdat Ik het wete<note n="304">Met deze menschelijke spreekwijze doet zich God kennen als den onpartijdigen rechter, die de zonde niet straft tenzij met volmaakte kennis van het bedreven kwaad.</note>.</verse>
<verse osisID="Gen.18.22"> En zij<note n="305">‘De mannen’, gelijk de grondtekst zegt, nl. de twee engelen. Zie XIX 1.</note> keerden zich van daar en gingen naar Sodoma; Abraham echter stond nog voor den Heer.</verse>
<verse osisID="Gen.18.23"> En nader tredend sprak hij: Zult Gij dan den rechtvaardige met den goddelooze verdelgen?</verse>
<verse osisID="Gen.18.24"> Indien er vijftig rechtvaardigen in de stad<note n="306">De stad Sodoma, werwaarts de engelen gingen, vertegenwoordigt, als de voornaamste der vijf steden, de gansche met Gods wraak bedreigde landstreek.</note> zijn, zullen deze mede omkomen? En zult Gij die plaats niet sparen om wille der vijftig rechtvaardigen, als zij er zijn?</verse>
<verse osisID="Gen.18.25"> Verre zij het van U dit te doen en den rechtvaardige met den goddelooze te dooden, en dat het den rechtvaardige verga als den goddelooze, dit is U niet eigen; Gij, die geheel de aarde oordeelt, zult zeker dat oordeel niet vellen.</verse>
<verse osisID="Gen.18.26"> En de Heer zeide tot hem: Indien Ik te Sodoma vijftig rechtvaardigen vind binnen de stad, zal Ik de geheele plaats sparen om hunnentwil.</verse>
<verse osisID="Gen.18.27"> En Abraham antwoordde en zeide: Daar ik eens begonnen ben, zoo zal ik spreken tot mijnen Heer, hoewel ik stof en asch ben.</verse>
<verse osisID="Gen.18.28"> Wat, indien er vijf minder dan vijftig rechtvaardigen zijn? Zult Gij om de vijf en veertig de gansche stad verdelgen? En Hij sprak: Ik zal ze niet verdelgen, als Ik er vijf en veertig daar vind.</verse>
<verse osisID="Gen.18.29"> En wederom sprak hij tot Hem: Maar indien er nu veertig daar worden gevonden, wat zult Gij doen? Hij sprak: Ik zal ze niet verwoesten om wille der veertig.</verse>
<verse osisID="Gen.18.30"> Ik bid u, zeide hij, word niet vergramd, Heer, als ik zeg: Wat, indien er daar dertig gevonden worden? Hij antwoordde: Ik zal het niet doen, als Ik er dertig daar vind.</verse> 
<verse osisID="Gen.18.31"> Omdat ik eenmaal begonnen ben, zeide hij, zal ik spreken tot mijnen Heer: Wat, indien er daar twintig gevonden worden? Hij sprak: Ik zal ze niet verdelgen om wille der twintig.</verse>
<verse osisID="Gen.18.32"> Ik bid u, zeide hij, vertoorn u niet, o Heer, als ik nog eenmaal zeg: Wat, indien er daar tien gevonden worden? En Hij sprak: Ik zal ze niet verdelgen om wille der tien<note n="307">Hoeveel vermag het volhardend gebed van de rechtvaardigen en welk een welgevallen heeft God in zijne dienaren, daar Hij om het gebed van een enkelen heilige zijn strafvonnis wijzigt en om tien rechtvaardigen een menigte van boozen wil blijven verdragen.</note>.</verse>
<verse osisID="Gen.18.33"> En de Heer<note n="308">Vele H. Vaders, zooals de H.H. Justinus en Irenaeus, houden den voornaamste der drie, die immers de Heer genoemd wordt, voor God zelf en wel bepaaldelijk voor God den Zoon. Met den H. Augustinus meenen anderen, dat ook die voornaamste, al heeft hij den Godsnaam, een engel van hoogeren rang geweest is, die het woord voerde in den naam van God. Vgl. Hebr. XIII 2.</note> ging henen, nadat Hij had opgehouden tot Abraham te spreken, en deze keerde naar zijne plaats terug.</verse>
</chapter>

      
<chapter osisID="Gen.19">
<title>Hoofdstuk XIX.</title>
<p>Twee engelen bij Lot (v. 1-.11. Diens redding uit Sodoma's ondergang (v. 12-.29. De dochters van Lot (v. 30-.38.</p>
<verse osisID="Gen.19.1"> En de twee engelen kwamen des avonds te Sodoma, terwijl Lot in de poort der stad<note n="309">De poort der stad, meestal een gewelfde ruimte met zitplaatsen aan weerszijden, was oudtijds de gewone plaats, waar de inwoners bijeenkwamen, om zich met elkander te onderhouden en hunne zaken te behandelen. Vgl. XXXIV 20; Deut. XXI 19; Ruth IV 1.</note> was gezeten. En toen hij hen zag, stond hij op en trad hun te gemoet en boog zich ter aarde neder</verse>
<verse osisID="Gen.19.2"> en hij sprak: Ik bid u, heeren, komt herwaarts in het huis uws dienaars en verblijft aldaar; wascht uwe voeten en morgenochtend zult gij uw weg vervolgen. Doch zij zeiden: Geenszins, maar op de straat zullen wij verblijven<note n="310">Misschien was er nog geen herberg voor vreemdelingen of gaven zij aan een vernachten op de straat de voorkeur, hetgeen onder de milde lucht van het Oosten niet ongewoon is.</note>.</verse> 
<verse osisID="Gen.19.3"> En hij drong krachtig bij hen aan, dat zij hunnen intrek bij hem zouden nemen. En toen zij in zijn huis gekomen waren, bereidde hij eenen maaltijd en bakte hij ongezuurde brooden, en zij aten.</verse>
<verse osisID="Gen.19.4"> Eer zij nu ter ruste gingen, omsingelden de mannen der stad het huis, van knaap tot grijsaard, al het volk te zamen.</verse>
<verse osisID="Gen.19.5"> En zij riepen Lot en zeiden tot hem: Waar zijn de mannen, die tot u dezen nacht zijn ingegaan? Breng hen hier naar buiten, opdat wij hen bekennen.</verse>
<verse osisID="Gen.19.6"> Lot ging tot hen naar buiten, de deur achter zich sluitend, en sprak:</verse>
<verse osisID="Gen.19.7"> Doet niet, bid ik u, mijne broeders, doet dat kwaad<note n="311">Het onnatuurlijk kwaad, dat de mannen van Sodoma wilden doen, was volstrekt niet zeldzaam bij de Chanaänieten, zie Lev. XX 13 en 23. Ook in veel latere eeuwen bleef het een vloek en brandmerk van het heidendom. Zie Rom. I 27.</note> niet.</verse>
<verse osisID="Gen.19.8"> Ik heb twee dochters, welke nog geenen man bekend hebben; ik zal die tot u buiten brengen, en misbruikt haar, zooals het u goeddunkt, als gij maar dien mannen geen kwaad doet, want zij zijn binnengegaan onder de schaduw van mijn dak<note n="312">Al had Lot een loffelijke bedoeling, zijn voorstel was slecht. Tot vermindering zijner schuld kan echter worden aangevoerd de plotselinge verwarring, waarin hij zich bevond, en ook wellicht de zekerheid, welke hij had, dat zijn aanbod verworpen zou worden. Zijne dochters toch waren aan mannen van Sodoma verloofd. Zie v. 14.</note>.</verse>
<verse osisID="Gen.19.9"> Maar zij zeiden: Weg van daar. En wederom: Gij zijt hier gekomen als vreemdeling, is het om rechter te wezen? U zelven zullen wij dan meer nog kwellen dan hen. En zij deden Lot op zeer felle wijze geweld aan en reeds braken zij bijkans de deur open.</verse>
<verse osisID="Gen.19.10"> En zie, de mannen strekten de hand uit en trokken Lot tot zich naar binnen en sloten de deur.</verse>
<verse osisID="Gen.19.11"> En hen, die buiten waren, sloegen zij met blindheid, van den kleinste tot den grootste, zoodat zij de deur niet konden vinden<note n="313">Niet met volslagen blindheid, maar met zulk eene verblinding, dat zij de deur niet konden vinden.</note>.</verse> 
<verse osisID="Gen.19.12"> Zij nu zeiden tot Lot: Hebt gij hier iemand van de uwen? Schoonzoon of zonen of dochters, al de uwen, voer ze uit deze stad.</verse>
<verse osisID="Gen.19.13"> Want wij zullen deze plaats verdelgen, omdat hun geroep<note n="314">Het geroep hunner gruwelijke zonden. Met recht dan heet de onkuischheid tegen de natuur, die bijzondere zonde van Sodoma: ‘wraakroepende zonde.’</note> sterk geworden is voor den Heer, die ons gezonden heeft om hen te verderven.</verse>
<verse osisID="Gen.19.14"> Lot ging dan uit en sprak tot zijne schoonzonen, die zijne dochters zouden huwen, en hij zeide: Staat op, gaat uit deze plaats, want de Heer zal deze stad verdelgen. En hij scheen hun als in scherts te spreken.</verse>
<verse osisID="Gen.19.15"> En toen het ochtend was<note n="315">De grondtekst: ‘En toen de dageraad opging’.</note>, drongen de engelen bij hem aan en zeiden: Sta op, neem uwe huisvrouw en de twee dochters, die gij hebt, opdat ook gij niet te gelijk omkomt in de boosheid der stad.</verse>
<verse osisID="Gen.19.16"> En als hij aarzelde, grepen zij zijne hand en de hand zijner huisvrouw en zijner twee dochters, omdat God hem wilde sparen.</verse>
<verse osisID="Gen.19.17"> En zij leidden hem uit en brachten hem buiten de stad en daar spraken zij tot hem en zeiden: Red uw leven, zie niet achter u om en sta niet stil in geheel de omliggende landstreek, maar red u op het gebergte, opdat ook gij niet te gelijk omkomt<note n="316">Dit streng gebod diende tot beproeving van Lot's gehoorzaamheid. Ook leert het, hoe geheel en al de gemeenschap met de boozen gevlucht, Gods waarschuwing zonder omzien gevolgd moet worden. Want wie het gevaar liefheeft, zal er in vergaan.</note>.</verse>
<verse osisID="Gen.19.18"> En Lot zeide tot hen: Ik bid u, mijn Heer<note n="317">Lot richt zijne bede tot den voornaamste der twee, dien hij met den Godsnaam ‘Adonaï’ toespreekt, of omdat hij in dien engel God zelf erkent, of omdat de engel Gods plaats vervult en de Heer of Adonaï zich in hem openbaart. Ook wordt hem het antwoord, zie v. 21, evenals (in den grondtekst) de waarschuwing van v. 17 door éénen engel gegeven.</note>,</verse>
<verse osisID="Gen.19.19"> daar uw dienstknecht genade bij u gevonden heeft en gij grootelijks uwe barmhartigheid hebt betoond, welke gij met mij deedt om mijn leven te redden, en ik mij ook op het gebergte niet redden kan, opdat niet wellicht het kwaad mij bereike en ik sterve:</verse>
<verse osisID="Gen.19.20"> die stad in de nabijheid, naar welke ik kan vluchten, is klein en ik zal daar binnen behouden zijn; is zij niet klein en zal mijne ziel er niet leven<note n="318">Lot vraagt om zich binnen de naburige stad te mogen redden. Heeft ook zij den ondergang verdiend: zij is klein, zij heeft bijgevolg een minder getal van zonden te verantwoorden en kan dus, meent Lot, gemakkelijker gespaard worden.</note>?</verse>
<verse osisID="Gen.19.21"> En hij zeide tot hem: Zie, ook hierin heb ik uwe gebeden verhoord, dat ik de stad niet zal verwoesten, voor welke gij gesproken hebt.</verse>
<verse osisID="Gen.19.22"> Haast u en red u daar, want ik zal niets kunnen doen, totdat gij er binnen gaat. Daarom is de naam dier stad genoemd Segor<note n="319">Segor of Zoar beteekent ‘kleinheid’. Vroeger heette de stad: Bala. Zie XIV 2.</note>.</verse>
<verse osisID="Gen.19.23"> De zon ging op boven de aarde, en Lot ging Segor binnen.</verse>
<verse osisID="Gen.19.24"> De Heer dan deed op Sodoma en Gomorrha zwavel en vuur regenen van den Heer uit den hemel<note n="320">Met Sodoma en Gomorrha, welke als de voornaamste steden alleen genoemd worden, deelden ook Adama en Seboïm in de straf. Zie Deut. XXIX 23. Dat de Heer deed regenen van den Heer uit den hemel, wordt veelal als een plechtige zegswijze beschouwd, waarmede de bovennatuurlijke rechtstreeksche werking van Gods straffende rechtvaardigheid is uitgedrukt. Voor vele Vaders is die zegswijze een geheimvolle aanduiding van de meerderheid der Goddelijke Personen, als wordt hier de aan Abraham verschenen Heer, te weten God de Zoon, onderscheiden van den onzichtbaren Heer in de hemelen, van God den Vader.</note>.</verse>
<verse osisID="Gen.19.25"> En Hij verwoestte die steden en geheel de omliggende landstreek, al de inwoners der steden en al het gewas der aarde.</verse>
<verse osisID="Gen.19.26"> En zijne huisvrouw zag achter zich om en veranderde in een zoutzuil<note n="321">Gehechtheid aan het zondige Sodoma, ongeoorloofde nieuwsgierigheid en gebrek aan geloof brachten haar tot die zonde van ongehoorzaamheid, welke zoo streng werd gestraft. Vgl. Sap. X 7; Luc. XVII 32.</note>.</verse>
<verse osisID="Gen.19.27"> Abraham nu ging des morgens vroeg ter plaatse heen, waar hij te voren gestaan had met den Heer,</verse>
<verse osisID="Gen.19.28"> en hij richtte den blik naar Sodoma en Gomorrha en al het land van dat gewest en hij zag de gloeiende asch van de aarde opstijgen als den rook van een oven.</verse>
<verse osisID="Gen.19.29"> Toen dan God de steden van dat gewest<note n="322">Zeer waarschijnlijk besloeg het echt vulkanisch grondgebied der verwoeste steden, zie XIV 10, alleen het zuidelijke en kleinste deel der tegenwoordige Doode Zee en bestond er reeds ten noorden van de vallei een uitgestrekt meer, waarin zich, gelijk thans, zuidoostelijk van Jericho de Jordaan uitstortte. Uit dat meer kwam dan de rivier weder te voorschijn, om met het overschot van zijn watervoorraad het land der vijf steden vruchtbaar te maken, zie XIII 10. Bij de geweldige verandering, toen ook de grond der verbrande steden onder de vervloeking van God wegzonk, vormde zich uit genoemd meer en de verwoeste vallei de tegenwoordige Doode Zee.</note> verwoestte, verloste Hij, gedachtig aan Abraham<note n="323">Alzoo werd Lot vooral om wille van Abraham gered, die voorzeker, bij zijn gebed voor Sodoma, bijzonderlijk dacht aan zijnen bloedverwant. Wanneer nu de voorbede der heiligen op aarde reeds zooveel vermag bij God, wat dan mogen wij niet verwachten van hun gebed voor ons in den hemel!</note>, Lot uit de verwoesting der steden, in welke hij gewoond had.</verse>
<verse osisID="Gen.19.30"> En Lot ging opwaarts uit Segor en nam zijn verblijf op het gebergte, ook zijne twee dochters met hem, (want hij had vrees om in Segor te verblijven) en hij woonde in de spelonk<note n="324">Het Hebreeuwsch heeft: ‘in de spelonk’. Volgens eenigen heeft dit de algemeene beteekenis van ‘in de spelonken’ of ‘in eene spelonk’, volgens anderen is de uit de overlevering bekende spelonk bedoeld.</note>, hij en zijne twee dochters met hem<note n="325">Hetgeen thans volgt, is het verhaal van de verfoeielijke afkomst der Moabieten en Ammonieten, welke volken in de geschiedenis van Abraham's geslacht nog dikwijls voorkomen. En hoewel daarin van onnatuurlijke ontucht sprake is, blijft het toch ook voor ons, zoo wij de vreeze Gods liefhebben, ter onderrichting geschreven. Omdat Lot niet op zijne hoede was in de eenzaamheid, werd hij, na in de school der onkuischheid te Sodoma kuisch geleefd te hebben, op de ellendigste wijze bedrogen en herinnert zijn naam thans aan gruwelen, welke zelfs voor de heidenen afschuwelijk zijn.</note>.</verse>
<verse osisID="Gen.19.31"> En de oudste sprak tot de jongste: Onze vader is oud en niet een enkel man is op de aarde overgebleven, om tot ons te naderen naar de wijze van geheel de aarde.</verse>
<verse osisID="Gen.19.32"> Kom, laat ons hem met wijn bedwelmen en bij hem slapen, opdat wij uit onzen vader zaad kunnen behouden<note n="326">Zij meent, dat er voor haar in het onbewoond gebergte geen hoop meer is op een huwelijk, en verlangend om de familie in stand te houden, doet zij dit schandelijk voorstel.</note>.</verse> 
<verse osisID="Gen.19.33"> Zij gaven dan hunnen vader wijn te drinken dien nacht; en de oudste kwam en sliep bij haren vader, doch hij bemerkte het niet, noch toen de dochter zich nederlegde, noch toen zij opstond.</verse>
<verse osisID="Gen.19.34"> En den anderen dag sprak de oudste tot de jongste: Zie, gisteren sliep ik bij mijnen vader; geven wij hem wijn te drinken ook dezen nacht, en slaap gij bij hem, opdat wij uit onzen vader zaad bewaren.</verse>
<verse osisID="Gen.19.35"> Zij gaven dan ook dien nacht hunnen vader wijn te drinken; en de jongste dochter kwam en sliep bij hem, en ook toen bemerkte hij het niet, toen zij zich nederlegde of toen zij opstond.</verse>
<verse osisID="Gen.19.36"> De twee dochters van Lot ontvingen dan van hunnen vader.</verse>
<verse osisID="Gen.19.37"> En de oudste baarde eenen zoon en noemde zijnen naam Moab<note n="327">Moab beteekent ‘uit mijnen vader’.</note>. Deze is de vader der Moabieten tot op dezen dag.</verse>
<verse osisID="Gen.19.38"> Ook de jongste baarde eenen zoon en noemde zijnen naam Ammon, dat is: zoon van mijn volk<note n="328">Deze naamvertaling werd door de Vulgaat er bijgevoegd. Ook heeft de grondtekst niet Ammon maar Ben Ammi, hetgeen volgens de Septuagint beteekent ‘zoon van mijn geslacht’.</note>. Deze is de vader der Ammonieten tot op heden.</verse>
</chapter>

      
<chapter osisID="Gen.20">
<title>Hoofdstuk XX.</title><p>Sara aan Abraham ontroofd en teruggegeven (v. 1-.18.</p>
<verse osisID="Gen.20.1"> Van daar vertrok Abraham naar het zuidelijk land en woonde tusschen Cades en Sur en hij was vreemdeling in Gerara.</verse>
<verse osisID="Gen.20.2"> En hij zeide van Sara, zijne huisvrouw: Zij is mijne zuster. Abimelech dan, de koning van Gerara, zond en nam haar weg<note n="329">Abimelech was waarschijnlijk, evenals Pharao, de algemeene koningsnaam. Hij zond lieden, die haar ontvoerden. Hoewel Sara om hare negentig jaren nog niet met eene vrouw van dien leeftijd in onze dagen mag worden gelijkgesteld, kan zij toch naar den gewonen loop der natuur geen schoone vrouw meer geweest zijn. Niettemin was zij het. God had haar buiten de orde der natuur bestemd om moeder te worden en te dien einde was zij door Hem op wonderbare wijze verjeugdigd, met frissche levenskracht en bevalligheid opnieuw toegerust.</note>.</verse> 
<verse osisID="Gen.20.3"> God nu kwam tot Abimelech des nachts in een droom en sprak tot hem: Zie, gij zult sterven wegens de vrouw, die gij genomen hebt, want zij heeft eenen man.</verse>
<verse osisID="Gen.20.4"> Abimelech echter had haar niet aangeraakt<note n="330">Gods bijzondere zorg had dit verhinderd. Zie v. 6 en 17.</note> en zeide: Heer, zult Gij dan een onwetend en rechtvaardig volk dooden<note n="331">De grondtekst heeft: ‘Zult Gij ook een rechtvaardig volk dooden’. Wellicht zinspeelt de Philistijnsche koning op den ondergang van Sodoma en Gomorrha.</note>?</verse>
<verse osisID="Gen.20.5"> Heeft hij zelf mij niet gezegd: Zij is mijne zuster; en heeft zij niet zelve gezegd: Hij is mijn broeder? In onschuld mijns harten en in reinheid mijner handen heb ik dit gedaan<note n="332">Wijl het gebruik dier tijden de samenleving met meerdere vrouwen wettigde, verantwoordt zich Abimelech alleen op het punt van beschuldiging, dat hij een gehuwde vrouw tot zich genomen had.</note>.</verse>
<verse osisID="Gen.20.6"> En God zeide tot hem: Ook Ik weet, dat gij het met een onschuldig hart gedaan hebt, en daarom bewaarde Ik u, dat gij niet zoudt zondigen tegen Mij, en liet Ik niet toe, dat gij haar zoudt aanraken.</verse>
<verse osisID="Gen.20.7"> Nu dan geef de vrouw aan haren man terug, want hij is een profeet<note n="333">Voor het eerst komt hier het woord profeet voor. Het Hebreeuwsche woord ‘nabi’ komt van ‘naba’ dat de beteekenis heeft van ontspringen, ontspruiten. Nabi is iemand, die met Gods geest vervuld, niet zijn eigen woord maar het woord van God uitbrengt en mededeelt. Als een, aan wien God zijne geheimen openbaart, als Gods vertrouweling is Abraham profeet, staat hij als zoodanig onder bijzondere bescherming en heeft hij in zijn gebed ook bijzonderen invloed bij God.</note>, en hij zal voor u bidden en gij zult leven; zoo gij haar echter niet wilt teruggeven, weet dan, dat gij den dood zult sterven, gij en al wat het uwe is.</verse>
<verse osisID="Gen.20.8"> En Abimelech terstond des nachts opstaande, riep al zijne dienstknechten en hij sprak al deze woorden tot hunne ooren, en alle mannen werden zeer bevreesd.</verse>
<verse osisID="Gen.20.1">gij ons gedaan? Wat hebben wij tegen u misdreven, dat gij over mij en over mijn rijk groote zonde gebracht hebt? Hetgeen gij niet doen moest, hebt gij ons gedaan.</verse>
<verse osisID="Gen.20.10"> En andermaal drong hij aan en sprak hij: Wat hebt gij beoogd met dit te doen?</verse>
<verse osisID="Gen.20.11"> Abraham antwoordde: Ik dacht bij mij zelven en zeide: Misschien is er geen vreeze Gods in deze plaats en zullen zij mij dooden om mijne huisvrouw.</verse>
<verse osisID="Gen.20.12"> Anderszins is zij ook waarlijk mijne zuster, de dochter mijns vaders, maar niet de dochter mijner moeder, en ik heb haar tot huisvrouw genomen<note n="334">Dergelijke huwelijken werden in lateren tijd door de goddelijke wet verboden. Volgens velen zou Sara dezelfde als Jescha zijn en bij haar huwelijk eerst den naam Saraï hebben gekregen, zie XI 29.</note>.</verse>
<verse osisID="Gen.20.13"> Nadat nu God mij uit het huis mijns vaders gevoerd heeft, heb ik haar gezegd: Doe mij deze goedgunstigheid: in alle plaats, werwaarts wij zullen komen, zult gij zeggen dat ik uw broeder ben.</verse>
<verse osisID="Gen.20.14"> Abimelech nam dan schapen en runderen en knechten en dienstmaagden en schonk ze aan Abraham en hij gaf hem Sara, zijne huisvrouw, terug.</verse>
<verse osisID="Gen.20.15"> En hij zeide: Het land ligt voor u, woon waar het u goeddunkt.</verse>
<verse osisID="Gen.20.16"> En tot Sara zeide hij: Zie, duizend zilverlingen heb ik gegeven aan uwen broeder; dit zal u tot eene dekking der oogen zijn voor allen, die bij u zijn, en overal waar gij henen gaat; en herinner u, dat gij erkend zijt geworden<note n="335">Met de zegswijze aan uwen broeder zinspeelt de koning op de aanleiding tot hetgeen gebeurd is en verontschuldigt hij voor Sara zooveel mogelijk zijne handelwijze. En om haar te eeren voor alle personen van haar huis, die den smaad hunner gebiedster gezien hebben, geeft hij aan Abraham, haar ter wille, dit rijke geschenk van hulde, opdat zij de oogen dekken of sluiten, het onrecht niet meer gedenken zal. Deze verklaring schijnt wel de aannemelijkste. Volgens niet weinige schriftverklaarders echter zou Abimelech met eene dekking der oogen er op zinspelen, dat Sara voortaan den sluier, het onderscheidingsteeken der gehuwde vrouwen, behoort te dragen. Ook de laatste woorden en herinner u enz. bevatten eene terechtwijzing. Sara wilde een ongehuwde schijnen, maar zij is erkend geworden. De herinnering hieraan moet haar aansporen om in het vervolg de waarheid te spreken. In dien zin begreep het ook de Septuagint. Wat den grondtekst betreft, daar worden de woorden: en overal waar gij henen gaat; en herinner u, enz. niet gevonden. Gewoonlijk vertaalt men er het slot van Abimelech's rede: ‘en bij allen zijt gij gerechtvaardigd’, m.a.w. bij allen is u recht gedaan door deze mijne openlijke erkenning van het ongelijk.</note>.</verse> 
<verse osisID="Gen.20.17"> Als dan Abraham bad, genas God Abimelech en zijne huisvrouw en dienstmaagden, en zij baarden<note n="336">De krankheid van Abimelech's huis schijnt het verwekken van kinderen verhinderd te hebben.</note>.</verse>
<verse osisID="Gen.20.18"> Want de Heer had elken moederschoot van Abimelech's huis gesloten wegens Sara, de huisvrouw van Abraham.</verse>
</chapter>

      
<chapter osisID="Gen.21">
<title>Hoofdstuk XXI.</title><p>Geboorte van Isaäc (v. 1-.8. Wegzending van Ismaël (v. 9-.21. Verbond van Abraham met Abimelech (v. 22-.34.</p>
<verse osisID="Gen.21.1"> De Heer nu bezocht<note n="337">God bezocht Sara door haar den beloofden moederzegen te schenken. De zegswijze, dat God iemand bezoekt, komt veelvuldig voor. Zij beteekent altijd een bijzonderen zegen of een bijzondere kastijding van God.</note> Sara, gelijk Hij beloofd had, en vervulde wat Hij had gesproken.</verse>
<verse osisID="Gen.21.2"> En zij ontving en baarde eenen zoon in haren ouderdom op den tijd, dien God haar voorspeld had<note n="338">De grondtekst, waarmede de Septuagint overeenstemt, heeft: ‘En Sara ontving en baarde aan Abraham eenen zoon in zijnen ouderdom op den bepaalden tijd, dien God hem gezegd had’.</note>.</verse>
<verse osisID="Gen.21.3"> En Abraham noemde den naam van zijnen zoon, dien hem Sara gebaard had, Isaäc<note n="339">Vgl. XVII 19.</note>.</verse>
<verse osisID="Gen.21.4"> En hij besneed hem op den achtsten dag, gelijk God hem bevolen had,</verse>
<verse osisID="Gen.21.5"> toen hij honderd jaren oud was, want op dien leeftijd zijns vaders is Isaäc geboren.</verse>
<verse osisID="Gen.21.6"> En Sara zeide: Een lachen heeft God mij verwekt; al wie het hoort zal met mij medelachen<note n="340">Zij jubelt om haren Isaäc, die op zoo uitnemende wijze voor zijne moeder een lachen vol zalige blijdschap is. En al wie het hoort, welk wonder van zegening God aan haar deed, zal met haar medelachen, instemmen in hare hooge en heilige vreugde.</note>.</verse> 
<verse osisID="Gen.21.7"> En andermaal zeide zij: Wie kon gelooven, dat Abraham nog zou hooren: Sara zoogt eenen zoon, dien zij hem, eenen grijsaard reeds, gebaard heeft?</verse>
<verse osisID="Gen.21.8"> De knaap groeide dan op en werd gespeend<note n="341">Op welken leeftijd dit met Isaäc gebeurde, is onzeker. Wellicht had hij toen zijn derde jaar voleind. Nog ten tijde der Machabeën werden de kinderen dan eerst gespeend. Vgl. II Mach. VII 27.</note>; en Abraham rechtte een grooten maaltijd aan op den dag zijner spening.</verse>
<verse osisID="Gen.21.9"> En toen Sara gezien had, dat de zoon van Agar, de Egyptische, speelde<note n="342">Speelde d.i. zijn spel dreef met Isaäc. De grondtekst zegt, dat Ismaël ‘lachte’. Het was een boosaardig spelen, een spottend lachen, dat de rechtmatige verontwaardiging en bezorgdheid van Sara gaande maakte. Vgl. Gal. IV 29.</note> met Isaäc, haren zoon, zeide zij tot Abraham:</verse>
<verse osisID="Gen.21.10"> Verdrijf die slavin en haren zoon, want de zoon der slavin zal niet erfgenaam zijn met mijnen zoon Isaäc<note n="343">Hetgeen hier geschiedde, was eene voorafbeelding van hetgeen later aan het Joodsche volk is overkomen. Trotsch op zijn vleeschelijke afstamming uit Abraham, vervolgde het den waren Isaäc, Christus, den zoon van belofte en zegening, maar werd dan ook uit het vaderhuis uitgedreven en van de hemelsche erfenis uitgesloten. Zie Gal. IV 30.</note>.</verse>
<verse osisID="Gen.21.11"> Zwaar viel dit aan Abraham om wille van zijnen zoon.</verse>
<verse osisID="Gen.21.12"> En God zeide tot hem: Laat het u niet hard toeschijnen ten opzichte van den knaap en ten opzichte van uwe slavin; in alles, wat Sara u gezegd heeft, hoor naar hare stem, want naar Isaäc zal uw zaad genoemd worden<note n="344">Dat zaad of nageslacht, van hetwelk God bij zijn verbond met Abraham gesproken en aan hetwelk Hij de groote zegening beloofd had, waarmede alle volkeren der aarde gezegend zouden worden, dat nageslacht zal uit Abraham voortkomen, niet door Ismaël, maar door Isaäc.</note>.</verse>
<verse osisID="Gen.21.13"> Maar ook den zoon der slavin zal Ik tot een groot volk maken, omdat hij uw zaad is.</verse>
<verse osisID="Gen.21.14"> Abraham stond dan des morgens op, en brood en een lederen zak met water nemend<note n="345">De grondtekst zegt woordelijk: (Abraham) ‘nam brood en een lederen zak met water en gaf (het) aan Agar, (het) op haren schouder leggend, en den knaap, en hij liet haar gaan.’ De Vulgaat geeft dus den zin getrouw weder. Ismaël was toen, zoo de spening na Isaäc's derde jaar gebeurde, zeventien jaren oud. - Brood heeft zeer dikwijls in de Schriftuur de algemeene beteekenis van voedsel. In lederen zakken werd het water op reis bewaard.</note>, legde hij het op haren schouder en gaf haar den knaap en zond haar weg. Toen zij nu was weggegaan, doolde zij in de woestijn van Bersabee.</verse>
<verse osisID="Gen.21.15"> En toen het water in den lederen zak verbruikt was, legde zij den knaap neder<note n="346">De afgematte knaap kon zich niet langer staande houden en werd door de moeder in hare radeloosheid haastig nedergelegd. Met den grondtekst zegt de Vulgaat, dat zij hem nederwierp of wegwierp, maar dit ‘wegwerpen’ heeft hier, evenals Mat. XV 30, de gegeven beteekenis. De Grieksche evangelietekst heeft te dezer plaatse juist hetzelfde woord, waarmede de Septuagint Agar's handeling beschrijft.</note> onder een der boomen, die daar waren.</verse>
<verse osisID="Gen.21.16"> En zij verwijderde zich en zette zich daar tegenover neder, zooverre als een boogschot draagt. Want zij zeide: Ik kan den knaap niet zien sterven, en daar tegenover nederzittend, verhief zij hare stem en weende.</verse>
<verse osisID="Gen.21.17"> God nu verhoorde de stem van den knaap; en de engel Gods riep uit den hemel tot Agar en zeide: Wat doet gij, Agar? Vrees niet, want God heeft de stem van den knaap verhoord van de plaats, waar hij is.</verse>
<verse osisID="Gen.21.18"> Sta op, hef den knaap op en houd zijne hand vast<note n="347">Van een eigenlijke verschijning wordt niet gesproken. Agar hoort slechts den engel, die uit den hemel roept. Zij moet nu den krachteloozen knaap steunen en hem, hand in hand, doen voortgaan.</note>, want tot een groot volk zal Ik hem maken.</verse>
<verse osisID="Gen.21.19"> En God opende hare oogen en zij, eenen waterput ziende<note n="348">God maakte, dat hare oogen den waterput (Hebr.: de waterbron) zagen.</note>, ging er heen en vulde den lederen zak en gaf den knaap te drinken.</verse>
<verse osisID="Gen.21.20"> En God was met hem<note n="349">Klaarblijkelijk gebeurde bij de wegzending van Agar en Ismaël alles naar Gods beschikking. In die harde handelwijze moest voor altijd en zoo scherp mogelijk het onderscheid blijken tusschen den zoon der natuur en den zoon der genade. Later, toen de door God gewilde scheiding een feit geworden was, mocht Ismaël zijnen vader wederom naderen en van diens bezittingen een deel ontvangen. Vgl. XXV 6 en 9.</note>; en hij groeide op en verbleef in de woestijn, en tot jongeling opgewassen, werd hij een boogschutter.</verse>
<verse osisID="Gen.21.21"> En hij woonde in de woestijn van Pharan<note n="350">De woestijn van Pharan ten zuiden van Chanaän bezit weinig waterbronnen, maar is in de lente op vele plaatsen rijk aan vruchtbare weiden.</note>, en zijne moeder nam voor hem eene huisvrouw uit het land van Egypte.</verse>
<verse osisID="Gen.21.22"> Op denzelfden tijd zeiden Abimelech en Phicol, de bevelhebber van zijn leger, tot Abraham: God is met u in alles, wat gij doet.</verse>
<verse osisID="Gen.21.23"> Zweer dan bij God, dat gij mij en mijnen nakomelingen en mijn geslacht geen kwaad zult doen, maar naar de welwillendheid, waarmede ik u behandeld heb, handelen zult met mij en met het land, waarin gij als vreemdeling vertoefd hebt<note n="351">Overtuigd, dat God op buitengewone wijze Abraham beschermt, heeft Abimelech er een voorgevoel van, dat de vreemde herdersvorst met zijn geslacht eenmaal een groote macht in Chanaän zal worden.</note>.</verse>
<verse osisID="Gen.21.24"> En Abraham sprak: Ik zal zweren.</verse>
<verse osisID="Gen.21.25"> En hij deed Abimelech verwijten wegens een waterput, van welken zich diens knechten met geweld hadden meester gemaakt<note n="352">Had Abraham tot nu toe, wellicht uit voorzichtigheid, over het hem aangedaan onrecht gezwegen, thans maakt hij van de gunstige gelegenheid gebruik en doet hij zijn beklag, om ook voor de toekomst alle oneenigheid tusschen de bondgenooten te voorkomen. Voor de herdersstammen in het Oosten is het eigendom der waterputten eene zaak van het grootste belang.</note>.</verse>
<verse osisID="Gen.21.26"> En Abimelech antwoordde: Ik heb niet geweten, wie dat gedaan heeft; daarbij ook hebt gij het mij niet te kennen gegeven en ik heb er niet van gehoord dan heden.</verse>
<verse osisID="Gen.21.27"> Abraham nam dan schapen en runderen en gaf ze aan Abimelech<note n="353">Dit geschenk diende, gelijk het bij verbintenissen gebruikelijk was, ten bewijs voor Abraham, dat hij met Abimelech en diens volk in vriendschap wilde leven.</note> en beiden sloten een verbond.</verse>
<verse osisID="Gen.21.28"> En Abraham stelde zeven lammeren der kudde afzonderlijk.</verse>
<verse osisID="Gen.21.29"> Abimelech vroeg hem dan: Wat beteekenen die zeven lammeren, die gij afzonderlijk hebt gesteld?</verse>
<verse osisID="Gen.21.30"> En hij antwoordde: Zeven lammeren zult gij van mijne hand aannemen, opdat zij mij tot getuigenis zijn, dat ik dezen put gegraven heb<note n="354">De lammeren aanvaardend, erkende Abimelech plechtig het recht van Abraham en zijn eigen verplichting, om dat recht te eerbiedigen.</note>.</verse>
<verse osisID="Gen.21.31"> Daarom is die plaats Bersabee<note n="355">Bersabee of Beersjeba beteekent ‘put van den eed’.</note> genoemd, omdat daar beiden gezworen hebben.</verse>
<verse osisID="Gen.21.32"> En zij gingen een verbond aan wegens den put van den eed<note n="356">In het Hebreeuwsch niet wegens maar bij den put van den eed, of wel: te Beersjeba.</note>.</verse> 
<verse osisID="Gen.21.33"> Abimelech nu en Phicol, de bevelhebber van zijn leger, stonden op en keerden naar het land der Philistijnen<note n="357">Naar Gerara, het eigenlijke land der Philistijnen. Bersabee lag aan de grenzen van hun erkend grondgebied en was als zoodanig van hen afhankelijk.</note> terug. En Abraham plantte een bosch te Bersabee en riep daar den naam aan van den Heer, den eeuwigen God<note n="358">Hij eerde daar God, vooral door het brengen van offeranden, op openbare en plechtige wijze. Vgl. IV 26.</note>.</verse>
<verse osisID="Gen.21.34"> En hij was een vreemdeling in het land der Philistijnen vele dagen<note n="359">In de onmiddellijke nabijheid der Philistijnen, dikwijls op hun grondgebied zijne kudden weidend, woonde hij in hun land.</note>.</verse>
</chapter>

      
<chapter osisID="Gen.22">
<title>Hoofdstuk XXII.</title><p>Gods bevel om Isaäc te slachtofferen en nadrukkelijke herhaling der groote beloften (v. 1-.19. De familie van Nachor (v. 20-.24.</p>
<verse osisID="Gen.22.1"> Nadat dit gebeurd was, beproefde God Abraham en zeide tot hem: Abraham, Abraham. En hij antwoordde: Hier ben ik.</verse>
<verse osisID="Gen.22.2"> Hij sprak tot hem: Neem uwen zoon, uwen eeniggeborenen, dien gij liefhebt, Isaäc, en ga naar het land des gezichts<note n="360">Eerst wordt den aartsvader het land in het algemeen, later de bepaalde offerplaats aangewezen. De grondtekst heeft: ‘en ga naar het land van den Moria’. Deze eigennaam beteekent: ‘gezicht’ of ‘verschijning van Jehova’, volgens anderen: ‘aangetoond door Jehova’, en ontleent aan de in dit hoofdstuk beschreven gebeurtenis zijnen oorsprong. Zoo is dus hier de plaats bij haar lateren, den Israëlieten bekenden naam genoemd. Het is de tempelberg van Jerusalem, zie II Par. III 1.</note>; en daar zult gij hem offeren tot een brandoffer<note n="361">Elk woord van Gods bevel slaat wonden en altijd dieper wonden. Abraham moet zijnen zoon en wel zijnen eeniggeborenen, dien hij meer dan iets ter wereld liefheeft, zijnen Isaäc nemen. En hij, de vader, zal dien zoo vurig verlangden en eindelijk door God geschonken lieveling, den zoon der beloften, met wien God zijn altijddurend verbond van zegening zou vaststellen (XVII 19), hij zal hem als een offerdier, God ter eere, slachten met eigen hand, hem offeren tot een brandoffer. Zoo beproefde God Abraham, ten einde zijn trouwen dienaar in staat te stellen om de heldhaftigste deugd te beoefenen, rijke verdiensten te verwerven en voor alle komende geslachten een toonbeeld te worden van het krachtigst geloof en van de volmaaktste gehoorzaamheid.</note> op een der bergen, dien Ik u toonen zal.</verse> 
<verse osisID="Gen.22.3"> Abraham stond alzoo des nachts op, zadelde zijnen ezel en nam met zich twee knechten en Isaäc, zijnen zoon, en als hij hout voor een brandoffer gekloofd had, ging hij naar de plaats, welke de Heer hem had aangewezen.</verse>
<verse osisID="Gen.22.4"> Op den derden dag nu zag hij, de oogen opslaande, de plaats van verre.</verse>
<verse osisID="Gen.22.5"> En hij sprak tot zijne knechten: Wacht hier met den ezel; ik en de knaap zullen haastig derwaarts gaan en, na aanbeden te hebben<note n="362">Na aanbeden te hebben, na aan God door eene offerande den verschuldigden dienst der aanbidding te hebben gebracht.</note>, tot u terugkeeren.</verse>
<verse osisID="Gen.22.6"> Hij nam ook het hout voor het brandoffer en legde het op Isaäc, zijnen zoon, maar zelf droeg hij in de handen het vuur en het zwaard. En terwijl beiden met elkander voortgingen,</verse>
<verse osisID="Gen.22.7"> zeide Isaäc tot zijnen vader: Mijn vader. Deze nu antwoordde: Wat wilt gij, mijn zoon? Zie, zeide hij, hier is het vuur en het hout; waar is het slachtdier voor een brandoffer?</verse>
<verse osisID="Gen.22.8"> Abraham nu zeide: God zal zich voorzien van het slachtdier voor een brandoffer, mijn zoon. Zij gingen dan samen voort.</verse>
<verse osisID="Gen.22.9"> En zij kwamen op de plaats, welke God hem getoond had, alwaar hij het altaar bouwde en daarop het hout schikte, en na Isaäc, zijnen zoon, gebonden te hebben, legde hij hem op het altaar boven op den houtstapel.</verse>
<verse osisID="Gen.22.10"> En hij strekte de hand uit en greep het zwaard om zijnen zoon te slachtofferen.</verse>
<verse osisID="Gen.22.11"> En zie, de engel des Heeren riep van den hemel en zeide: Abraham, Abraham. Deze antwoordde: Hier ben ik.</verse>
<verse osisID="Gen.22.12"> En hij sprak tot hem: Strek uwe hand niet uit over den knaap noch doe hem iets; nu weet Ik<note n="363">Naar menschelijke wijze van spreken zegt de engel in naam van God: nu weet Ik. Ook wordt met die woorden aangeduid, dat geen verdere beproeving van Abraham's geloof noodig zal zijn.</note>, dat gij God vreest en dat gij uwen eenigen zoon niet gespaard hebt om Mij.</verse>
<verse osisID="Gen.22.13"> Abraham sloeg zijne oogen op en zag achter zich eenen ram, die met de horens tusschen de doornstruiken verward was: dezen greep hij en droeg hij ten brandoffer op in plaats van zijn zoon.</verse>
<verse osisID="Gen.22.14"> En hij noemde den naam van die plaats: de Heer ziet<note n="364">De grondtekst heeft: ‘Jehova zal zien’ of ‘zal voorzien’. Het is eene zinspeling op het antwoord aan Isaäc. Zie v. 8.</note>. Vandaar zegt men nog heden: Op den berg zal de Heer zien<note n="365">Het werd een spreekwoord: op den berg zal de Heer zien, of naar het Hebreeuwsch: ‘op den berg van Jehova zal er in voorzien worden’. De beteekenis is, dat God in den nood helpt of helpen zal, gelijk Hij Abraham hielp.</note>.</verse>
<verse osisID="Gen.22.15"> En de engel des Heeren riep ten tweeden male van den hemel tot Abraham en zeide:</verse>
<verse osisID="Gen.22.16"> Bij Mij zelven heb Ik gezworen, zegt de Heer<note n="366">Naar menschelijke wijze sprekend, vernieuwt God de vroegere beloften en betuigt Hij zoo nadrukkelijk mogelijk met een eed, dat zijn genomen besluit van genade en zegening onherroepelijk is.</note>: Omdat gij dit gedaan en uwen eenigen zoon niet gespaard hebt om Mij,</verse>
<verse osisID="Gen.22.17"> zal Ik u zegenen en zal Ik uw zaad vermenigvuldigen als de sterren des hemels en als het zand, dat aan den oever der zee is. Uw zaad zal de poorten zijner vijanden bezitten<note n="367">Met de poorten der vijanden zijn hunne steden en sterkten bedoeld. De poorten zijner vijanden bezitten beteekent alzoo in het algemeen ‘op de vijanden in den strijd de overhand hebben’.</note></verse>
<verse osisID="Gen.22.18"> en <hi type="italic">gezegend</hi> zullen worden in uw zaad alle volken der aarde<note n="368">De grondtekst heeft hier niet juist dezelfde uitdrukking als hierboven XII 3 en XVIII 18, maar: ‘En in uw zaad zullen zich zegenen alle volken der aarde’. Hiermede is de goddelijke zegening en hare uitwerking in de volken uitgedrukt. Gezegend in Abraham, zullen zich de volken gezegend noemen, wanneer hun het heil der verlossing gewordt in en door Abraham's zoon, den Christus, die metterdaad vervullen zal, wat in Isaäc's opoffering werd voorbeduid.</note>, omdat gij aan mijne stem gehoorzaamd hebt.</verse>
<verse osisID="Gen.22.19"> Abraham keerde terug naar zijne knechten, en zij gingen te zamen naar Bersabee, en hij woonde daar.</verse> 
<verse osisID="Gen.22.20"> Nadat deze dingen aldus geschied waren, werd aan Abraham geboodschapt, dat ook Melcha zijnen broeder Nachor zonen gebaard had<note n="369">De geslachtslijst van Nachor wordt medegedeeld als voorbereiding tot het later verhaal van Isaäc's huwelijk.</note>:</verse>
<verse osisID="Gen.22.21"> Hus, den eerstgeborene, en Buz, zijnen broeder, en Camuel, den vader der Syriërs<note n="370">De lezing van den grondtekst ‘Camuel, den vader van Aram’ verdient de voorkeur. Klaarblijkelijk is de hier genoemde Aram een ander dan die van X 22.</note>,</verse>
<verse osisID="Gen.22.22"> en Cased en Azau, ook Pheldas en Jedlaph</verse>
<verse osisID="Gen.22.23"> en Bathuel, van wien Rebecca geboren is. Deze acht heeft Melcha den broeder van Abraham, Nachor, gebaard.</verse>
<verse osisID="Gen.22.24"> En zijne bijvrouw, Roma genaamd, baarde Tabee en Gaham en Tahas en Maächa.</verse>
</chapter>

      
<chapter osisID="Gen.23">
<title>Hoofdstuk XXIII.</title><p>Dood en begrafenis van Sara (v. 1-.20.</p>
<verse osisID="Gen.23.1"> Sara nu leefde honderd zeven en twintig jaren.</verse>
<verse osisID="Gen.23.2"> En zij stierf in de stad Arbee, dat is Hebron<note n="371">Zie over Hebron XIII noot 13.</note>, in het land Chanaän; en Abraham kwam<note n="372">Dit beteekent niet, dat Abraham afwezig was, maar dat hij alle andere bezigheid ter zijde stelde voor de rouwplechtigheid.</note>, om over haar rouw te bedrijven en haar te beweenen.</verse>
<verse osisID="Gen.23.3"> En toen hij na de vervulling van den lijkplicht was opgestaan, sprak hij tot de zonen van Heth<note n="373">De inwoners van Hebron worden bij hunnen stamnaam zonen van Heth, Hebr. ‘benê Cheth’ aangeduid.</note>, zeggende:</verse>
<verse osisID="Gen.23.4"> Ik ben uitlander en vreemdeling bij ulieden; geeft mij recht op een graf bij ulieden, opdat ik mijn doode begrave.</verse>
<verse osisID="Gen.23.5"> De zonen van Heth antwoordden en zeiden:</verse>
<verse osisID="Gen.23.6"> Hoor ons, heer, gij zijt een vorst Gods onder ons; begraaf uw doode in de uitgelezenste onzer grafsteden en niemand zal u kun- nen verhinderen, om in zijne grafplaats uw doode te begraven<note n="374">Vorst Gods beteekent ‘aanzienlijk vorst’. De toevoeging Gods komt meermalen voor, bijv. in bergen Gods, ceders van God, en wijst het voortreffelijke in zijne soort aan. Het hoofsche aanbod der zonen van Heth was in zooverre ernstig, dat het geheel en al geschiedde volgens de vormen der oostersche wellevendheid, welke ook nu nog bij koop en verkoop op soortgelijke wijze in acht wordt genomen. Abraham wist echter wel, gelijk uit het vervolg blijkt, dat het alleen de bewilliging in zijn voorstel op zekere voorwaarden beteekende.</note>.</verse>
<verse osisID="Gen.23.7"> Abraham stond op en boog zich diep voor het volk des lands, te weten voor de zonen van Heth.</verse>
<verse osisID="Gen.23.8"> En hij sprak tot hen: Als het aan uw gemoed behaagt, dat ik mijn doode begrave, hoort mij dan en spreekt voor mij<note n="375">Geen enkele zaak bijkans wordt in het Oosten zonder bemiddeling van tusschenpersonen afgehandeld.</note> bij Ephron, zoon van Seor,</verse>
<verse osisID="Gen.23.9"> dat hij mij geve de dubbele spelonk<note n="376">Het Hebreeuwsch heeft: ‘de spelonk van Machpela’. Om haar natuurlijken vorm droeg de spelonk dien naam, welke dubbelheid beteekent.</note>, die hij heeft aan het einde van zijnen akker; voor de geldswaarde drage hij die over aan mij, in tegenwoordigheid van ulieden, tot een eigen grafplaats.</verse>
<verse osisID="Gen.23.10"> Ephron nu woonde<note n="377">Volgens den grondtekst was Ephron gezeten tusschen de zonen van Heth. nl. in de volksvergadering, tot welke Abraham het woord richtte.</note> tusschen de zonen van Heth. En Ephron antwoordde aan Abraham, ten aanhooren van allen, die de poort dier stad binnengingen, zeggende:</verse>
<verse osisID="Gen.23.11"> Geenszins zóó geschiede het, mijn heer, maar luister gij liever naar hetgeen ik zeg: Den akker en de spelonk, die daarin is, geef ik u in tegenwoordigheid van de zonen mijns volks; begraaf uw doode<note n="378">Wederom spreekt hier en ook later v. 15 de oosterling, die ook in handelszaken de regels der hoffelijkheid zorgvuldig onderhoudt.</note>.</verse>
<verse osisID="Gen.23.12"> Abraham boog zich diep voor het volk des lands.</verse>
<verse osisID="Gen.23.13"> En hij sprak tot Ephron, terwijl het volk rondom stond: Ik bid u, hoor mij. Ik zal het geld voor den akker betalen; neem het aan en aldus zal ik daarin mijn doode begraven.</verse>
<verse osisID="Gen.23.14"> En Ephron antwoordde:</verse>
<verse osisID="Gen.23.1">dat gij vraagt, is vierhonderd sikkels zilver waard; dit is de prijs tusschen mij en u, maar wat maakt dit uit? Begraaf uw doode.</verse>
<verse osisID="Gen.23.16"> Toen Abraham dit gehoord had, woog hij het geld toe<note n="379">Het geld werd niet toegeteld, maar toegewogen. Er was nog geen gemunt geld. Volgens den grondtekst heeten de door Abraham toegewogen sikkels ‘gangbaar bij den koopman’. Het zilver werd, ten bewijze van zijn gewicht en gehalte, door de kooplieden gemerkt en diende zoo als betaalmiddel.</note>, dat Ephron ten aanhooren der zonen van Heth gevorderd had, vierhonderd sikkels zilver in gekeurde, gangbare munt.</verse>
<verse osisID="Gen.23.17"> En deugdelijk overgedragen werd de akker, die vroeger aan Ephron toebehoorde, waarin de dubbele spelonk was, tegenover Mambre, zoowel de akker als de spelonk en al zijn geboomte over geheel zijne uitgestrektheid in het rond,</verse>
<verse osisID="Gen.23.18"> aan Abraham in eigendom, ten aanzien van de zonen van Heth en van allen, die de poort dier stad binnentraden.</verse>
<verse osisID="Gen.23.19"> En alzoo begroef Abraham Sara, zijne huisvrouw, in de dubbele spelonk van den akker tegenover Mambre, dat is Hebron, in het land Chanaän<note n="380">De toevoeging in het land Chanaän is een der talrijke kleine aanwijzingen, welke aantoonen, dat Moses buiten dat land voor zijn volk geschreven heeft.</note>.</verse>
<verse osisID="Gen.23.20"> En de akker en de spelonk, welke daarin was, werd aan Abraham tot een eigen grafstede afgestaan door de zonen van Heth<note n="381">Opmerkelijk is in deze laatste verzen de uiterst nauwkeurige en breede verhaaltrant. De akker en de spelonk van Machpela waren de eerste en eenige vaste bezitting van Abraham in het hem door God beloofde land. Van den zoo gewichtigen koop wordt ons de koopakte hier medegedeeld. Nog houden de Mahomedanen de grafspelonk als een hunner voornaamste heiligdommen in eere. De toegang tot de moskee, welke boven de eerwaardige plek gebouwd is, werd slechts zelden aan vreemden verleend. In het jaar 1869 mocht de Pruisische kroonprins Frederik, in het jaar 1881 de prins van Wales er binnentreden. Een wetenschappelijk onderzoek kon nimmer nog gebeuren.</note>.</verse>
</chapter>

      
<chapter osisID="Gen.24"> 
<title>Hoofdstuk XXIV.</title><p>Huwelijk van Isaäc met Rebecca (v. 1-.67.</p>
<verse osisID="Gen.24.1"> Abraham nu was oud en hoogbedaagd, en de Heer had hem in alles gezegend.</verse>
<verse osisID="Gen.24.2"> En hij zeide tot den oudsten dienstknecht zijns huizes, die over al zijne bezittingen gesteld was: Leg uwe hand beneden mijne heup<note n="382">De beteekenis dezer handeling wordt verschillend verklaard. Volgens sommigen werd juist de plaats, waar het zwaard hing, aangeraakt tot een getuigenis, dat men voor het houden van den eed met zijn leven instond. Maar vele heilige Vaders meenen, dat Abraham en later ook Jacob aldus met aanraking hunner lenden den eed afnamen in de verwachting van den Messias, dat zij de vervulling van den eed vorderden in den naam van dien hoogheiligen nakomeling, die de vrucht hunner lenden wezen zou.</note>,</verse>
<verse osisID="Gen.24.3"> opdat ik u bezwere bij den Heer, den God des hemels en der aarde, dat gij voor mijnen zoon geene huisvrouw zult nemen uit de dochters der Chanaänieten<note n="383">Met de bedorven en verworpen Chanaänieten, zie XV 16, mocht zich Isaäc door de banden des huwelijks niet verbinden. Vóór alles vorderde Abraham in de vrouw van zijnen zoon de zuiverheid van zeden en de gave van het ware geloof.</note>, onder wie ik woon,</verse>
<verse osisID="Gen.24.4"> maar dat gij naar mijn land<note n="384">Naar Haran in Mesopotamië, werwaarts ook Nachor uit Ur moet zijn heengetrokken, gelijk blijkt uit v. 10 en XXIX 4.</note> en maagschap zult gaan en van daar eene huisvrouw zult nemen voor mijnen zoon Isaäc.</verse>
<verse osisID="Gen.24.5"> De dienstknecht antwoordde: Indien de vrouw niet met mij komen wil naar dit land, moet ik dan uwen zoon terugvoeren naar de plaats, van waar gij zijt uitgetogen?</verse>
<verse osisID="Gen.24.6"> En Abraham zeide: Wacht u van ooit mijnen zoon daarheen terug te voeren.</verse>
<verse osisID="Gen.24.7"> De Heer, de God des hemels, die mij uit het huis mijns vaders en uit het land mijner geboorte heeft weggenomen, die tot mij gesproken en mij gezworen heeft, zeggende: Aan uw zaad zal Ik dit land geven, Hij zelf zal zijnen engel voor u uitzenden, en gij zult van daar eene huisvrouw nemen voor mijnen zoon.</verse> 
<verse osisID="Gen.24.8"> Maar indien de vrouw u niet wil volgen, zult gij door den eed niet gebonden zijn; alleen voer mijnen zoon niet weder derwaarts.</verse>
<verse osisID="Gen.24.9"> De dienstknecht legde dan de hand beneden de heup van Abraham, zijnen heer, en hij zwoer hem betreffende dat woord<note n="385">In het Hebreeuwsch heeft woord menigmaal gelijk ook hier de beteekenis van ‘zaak’. Zie ook v. 50.</note>.</verse>
<verse osisID="Gen.24.10"> En hij nam tien kameelen uit de kudde van zijnen heer en ging heen en voerde van alles uit diens goederen met zich; en op weg gegaan, trok hij voort naar Mesopotamië tot aan de stad van Nachor.</verse>
<verse osisID="Gen.24.11"> En toen hij de kameelen had doen nederliggen buiten de stad bij eenen waterput, des avonds, op den tijd dat de vrouwen plegen uit te gaan om water te putten, zeide hij:</verse>
<verse osisID="Gen.24.12"> Heer, God van mijnen heer Abraham, kom mij, bid ik U, heden te hulp en doe barmhartigheid met mijnen heer Abraham.</verse>
<verse osisID="Gen.24.13"> Zie, ik sta bij de waterbron, en de dochters van de inwoners dezer stad zullen uitgaan om water te putten.</verse>
<verse osisID="Gen.24.14"> De jonge dochter dan, aan welke ik zeggen zal: Buig uwe kruik voorover, opdat ik drinke, en die zal antwoorden: Drink, en ook uwen kameelen zal ik te drinken geven: zij is degene, die Gij voor uwen dienaar Isaäc bestemd hebt, en daardoor zal ik weten, dat Gij barmhartigheid gedaan hebt met mijnen heer<note n="386">De dienaar vroeg een teeken van God en, hoewel zulk eene vraag gewoonlijk niet geoorloofd is, hij deed goed. Hij wist van Abraham, dat God zelf door zijnen engel hem in de zwaarwichtige taak zou helpen. Volgens de heilige Vaders handelde de godvreezende dienaar op ingeving van God, en dat zijn gebed den Heer welgevallig was, heeft de uitkomst bewezen.</note>.</verse>
<verse osisID="Gen.24.15"> Nog had hij niet bij zich zelven de woorden voleindigd, en zie Rebecca kwam, de dochter van Bathuel, die de zoon was van Melcha, huisvrouw van Nachor, den broeder van Abraham, en zij had eene kruik op haren schouder.</verse> 
<verse osisID="Gen.24.16"> Zij was een zeer bevallige jonge dochter en een allerschoonste en door geenen man nog bekende maagd. Zij nu was naar de bron afgedaald en had de kruik gevuld en zij keerde terug.</verse>
<verse osisID="Gen.24.17"> En de dienstknecht trad haar te gemoet en sprak: Geef mij een weinig water te drinken uit uwe kruik.</verse>
<verse osisID="Gen.24.18"> Zij antwoordde: Drink, mijn heer. En snel liet zij de kruik op haren arm neder en gaf hem te drinken.</verse>
<verse osisID="Gen.24.19"> En toen hij gedronken had, zeide zij nog: En ook voor uwe kameelen zal ik water putten, totdat zij alle gedronken hebben.</verse>
<verse osisID="Gen.24.20"> En de kruik in de drinkgoten uitgietend, liep zij terug naar den put om water te putten, en zij putte het en gaf het aan al de kameelen.</verse>
<verse osisID="Gen.24.21"> Hij nu beschouwde haar zwijgend, verlangend om te weten of de Heer zijne reis voorspoedig gemaakt had of niet.</verse>
<verse osisID="Gen.24.22"> Nadat dan de kameelen gedronken hadden, haalde de man gouden oorringen<note n="387">Het woord ‘nesem’, door de Vulgaat oorringen vertaald, beteekent ‘neussieraad’, een neusring, gelijk nog in vele streken van het Oosten de vrouwen plegen te dragen. Dit sieraad had, volgens den grondtekst, het gewicht van een ‘beka’ d.i. van een halven sikkel. Vgl. in den grondtekst Ex. XXXVIII 26.</note> te voorschijn, welke twee sikkels wogen, en even zoovele armbanden ter zwaarte van tien sikkels.</verse>
<verse osisID="Gen.24.23"> En hij sprak tot haar: Wiens dochter zijt gij? Zeg mij, is er in het huis uws vaders plaats om te verblijven?</verse>
<verse osisID="Gen.24.24"> Zij antwoordde: Ik ben de dochter van Bathuel, zoon van Melcha, dien zij aan Nachor gebaard heeft.</verse>
<verse osisID="Gen.24.25"> En zij voegde er bij, zeggende: Ook is er van stroo en hooi overvloed bij ons en ruime plaats om te verblijven.</verse>
<verse osisID="Gen.24.26"> De man boog zich toen neder en aanbad den Heer,</verse>
<verse osisID="Gen.24.27"> zeggende: Gezegend zij de Heer, de God van mijnen heer Abraham, die zijne barmhartigheid en getrouwheid mijnen heer niet onttrokken heeft<note n="388">Deze twee woorden barmhartigheid (of liever naar den grondtekst: goedgunstigheid) en getrouwheid komen dikwijls te zamen voor en hebben de beteekenis van oprechte, waarachtige goedgunstigheid.</note>, en die mij langs den rechten weg heeft geleid naar het huis van den broeder mijns heeren.</verse>
<verse osisID="Gen.24.28"> De jonge dochter liep dan henen en verhaalde in het huis harer moeder alles, wat zij gehoord had.</verse>
<verse osisID="Gen.24.29"> Rebecca nu had eenen broeder met name Laban, die haastig uitging naar den man ter plaatse van de bron.</verse>
<verse osisID="Gen.24.30"> En toen hij de oorringen en de armbanden aan de handen<note n="389">Hetgeen in het vorige vers beknopt verhaald is, wordt hier breedvoeriger medegedeeld, zoodat de beweegreden van Laban's haast niet verborgen blijft. De grondtekst heeft: ‘En het geschiedde, als hij zag het neussieraad en de armbanden op de handen’ enz. De rijke geschenken maakten indruk op Laban, die, gelijk uit de latere geschiedenis blijkt, van een baatzuchtig karakter was.</note> zijner zuster gezien en alle woorden gehoord had, welke zij mededeelde: Dit heeft de man mij gezegd; ging hij tot den man, die bij de kameelen en aan de waterbron stond,</verse>
<verse osisID="Gen.24.31"> en hij zeide tot hem: Treed binnen, gezegende des Heeren, waarom staat gij buiten? Ik heb het huis en eene plaats voor de kameelen in gereedheid gebracht.</verse>
<verse osisID="Gen.24.32"> En hij geleidde hem in de woning en ontzadelde de kameelen en gaf hun stroo en hooi, alsook water om de voeten te wasschen van hem en van de mannen, die met hem gekomen waren.</verse>
<verse osisID="Gen.24.33"> En brood werd hem voorgezet. Maar hij zeide: Ik zal niet eten, vooraleer ik mijne woorden uitspreek. Hij antwoordde hem: Spreek.</verse>
<verse osisID="Gen.24.34"> En hij sprak: Ik ben de dienstknecht van Abraham,</verse>
<verse osisID="Gen.24.35"> en de Heer heeft mijnen heer zeer gezegend, en hij is groot geworden; en Hij heeft hem gegeven schapen en runderen, zilver en goud, knechten en dienstmaagden, kameelen en ezels.</verse> 
<verse osisID="Gen.24.36"> En Sara, de huisvrouw mijns heeren, heeft mijnen heer in haren ouderdom eenen zoon gebaard, en aan dezen heeft hij al, wat hij bezit, gegeven.</verse>
<verse osisID="Gen.24.37"> En mijn heer heeft mij bezworen, zeggende: Gij zult voor mijnen zoon geene huisvrouw nemen uit de dochters der Chanaänieten, in wier land ik woon,</verse>
<verse osisID="Gen.24.38"> maar naar het huis mijns vaders zult gij gaan en uit mijne maagschap zult gij eene huisvrouw nemen voor mijnen zoon.</verse>
<verse osisID="Gen.24.39"> Ik echter antwoordde mijnen heer: Wat, als de vrouw niet met mij wil medekomen?</verse>
<verse osisID="Gen.24.40"> De Heer, zeide hij, voor wiens aanschijn ik wandel, zal zijnen engel met u zenden en uwen weg richten; en gij zult voor mijnen zoon eene huisvrouw nemen uit mijne maagschap en uit het huis mijns vaders.</verse>
<verse osisID="Gen.24.41"> Vrij zult gij zijn van mijnen vloek, wanneer gij tot mijne verwanten zijt gegaan en zij haar niet aan u gegeven hebben.</verse>
<verse osisID="Gen.24.42"> Ik kwam dan heden bij de waterbron en ik zeide: Heer, God van mijnen heer Abraham, indien Gij mijnen weg, waarop ik nu wandel, gericht hebt,</verse>
<verse osisID="Gen.24.43"> zie, ik sta bij de waterbron, en de maagd, welke zal uitgaan om water te putten en van mij hooren zal: Geef mij een weinig water te drinken uit uwe kruik,</verse>
<verse osisID="Gen.24.44"> en mij zeggen zal: Drink gij, en ook voor uwe kameelen zal ik putten: deze is de vrouw, welke de Heer bestemd heeft voor den zoon mijns heeren.</verse>
<verse osisID="Gen.24.45"> En terwijl ik dit zwijgend bij mij zelven overdacht, verscheen Rebecca en kwam met de kruik, welke zij op den schouder droeg, en zij daalde af naar de bron en putte water. En ik zeg tot haar: Geef mij een weinig te drinken.</verse>
<verse osisID="Gen.24.46"> En ijlings liet zij de kruik van haren schouder neder en zeide mij: Drink gij, en ook uwe kameelen zal ik te drinken geven. Ik dronk en zij drenkte de kameelen.</verse>
<verse osisID="Gen.24.47"> En ik ondervroeg haar en zeide: Wiens dochter zijt gij? Zij antwoordde: Ik ben de dochter van Bathuel, zoon van Nachor, dien Melcha hem gebaard heeft. Ik hing haar dan de oorringen<note n="390">De grondtekst heeft: ‘En ik plaatste de nesem op haren neus’. Zie noot 6.</note> aan ter versiering van haar gelaat en deed de armbanden aan hare handen.</verse>
<verse osisID="Gen.24.48"> En voorovergebogen aanbad ik den Heer en zegende den Heer, den God van mijnen heer Abraham, die mij langs den rechten weg geleid heeft om de dochter van den broeder mijns heeren voor zijnen zoon te nemen.</verse>
<verse osisID="Gen.24.49"> Derhalve, zoo gij barmhartigheid en getrouwheid doet met mijnen heer, geeft het mij te kennen: zoo echter uw behagen anders is, zegt het mij insgelijks, opdat ik ga ter rechter- of ter linkerzijde<note n="391">Daar is fierheid in die woorden. Hij vraagt eene gunst, maar zijn voorstel is ook, gelijk geheel zijne rede laat doorschemeren, eervol voor Rebecca en voor hare verwanten. Begrijpen zij hun belang anders, dan zal hij ter rechter- of ter linkerzijde gaan, d.i. dan zal hij heentrekken en bij andere niet-Chanaänietische familiën eene vrouw zoeken voor Isaäc.</note>.</verse>
<verse osisID="Gen.24.50"> En Laban en Bathuel antwoordden: Van den Heer is het woord uitgegaan<note n="392">Deze gebeurtenis is eene bijzondere beschikking van Gods voorzienigheid.</note>: wij kunnen niet buiten zijn welbehagen iets anders tot u zeggen.</verse>
<verse osisID="Gen.24.51"> Zie, Rebecca is vóór u, neem haar en vertrek; en dat zij de huisvrouw zij van den zoon uws heeren, gelijk de Heer gesproken heeft.</verse>
<verse osisID="Gen.24.52"> Toen dat de knecht van Abraham gehoord had, wierp hij zich ter aarde neder en aanbad den Heer.</verse>
<verse osisID="Gen.24.53"> En hij haalde zilveren en gouden sieraden en kleederen te voorschijn en gaf ze aan Rebecca ten geschenke; ook aan hare broeders<note n="393">De grondtekst spreekt van éénen broeder.</note> en moeder bood hij geschenken aan.</verse>
<verse osisID="Gen.24.54"> En nadat een maaltijd was aangericht, aten en dronken zij gezamenlijk en verbleven daar. Des morgens echter opgestaan, zeide de knecht: Laat mij vertrekken, opdat ik tot mijnen heer ga.</verse>
<verse osisID="Gen.24.55"> En hare broeders en moeder antwoordden: De jonge dochter blijve ten minste tien dagen bij ons en daarna zal zij vertrekken.</verse>
<verse osisID="Gen.24.56"> Hij zeide: Weerhoudt mij niet, daar de Heer mijnen weg gericht heeft; laat mij vertrekken, opdat ik tot mijnen heer ga.</verse>
<verse osisID="Gen.24.57"> En zij zeiden: Laat ons de jonge dochter roepen en naar haren wil vragen<note n="394">Het is opmerkelijk, dat bij de inwilliging van het huwelijk naar Rebecca's toestemming niet gevraagd schijnt te zijn. Hiervan werd wellicht niet verhaald, omdat uit alles blijkt, dat zij de zaak goedkeurde.</note>.</verse>
<verse osisID="Gen.24.58"> En toen zij, na geroepen te zijn, gekomen was, vroegen zij: Wilt gij met dezen man gaan? En zij zeide: Ik zal gaan.</verse>
<verse osisID="Gen.24.59"> Zij lieten haar dan vertrekken, alsook hare voedster en Abraham's dienstknecht en zijne metgezellen.</verse>
<verse osisID="Gen.24.60"> En zij wenschten hunne zuster geluk toe en zeiden: Gij zijt onze zuster, moogt gij worden tot duizend duizenden en bezitte uw zaad de poorten zijner vijanden.</verse>
<verse osisID="Gen.24.61"> Rebecca dan en hare dienstmaagden volgden, op de kameelen gestegen, den man, die met spoed terugreisde naar zijnen heer.</verse>
<verse osisID="Gen.24.62"> Op dien tijd nu wandelde Isaäc langs den weg, die naar den put voert, wiens naam is des Levenden en Zienden<note n="395">Volgens den grondtekst was hij teruggekeerd van zijnen gang naar genoemden put. Vgl. XVI 14.</note>, want hij woonde in het zuiderland.</verse>
<verse osisID="Gen.24.63"> En hij was uitgegaan ter overweging<note n="396">Wellicht was hij naar die heilige plek gegaan om er te bidden en de zaak van zijn huwelijk aan God aan te bevelen.</note> op het veld, terwijl de dag reeds ten ondergang neigde, en toen hij de oogen opsloeg, zag hij in de verte kameelen komen.</verse>
<verse osisID="Gen.24.64"> Ook Rebecca zag Isaäc en steeg van den kameel<note n="397">Vermoedend, dat haar bruidegom naderde, steeg zij uit eerbied voor Isaäc af om op passende wijze hem te ontmoeten.</note>.</verse> 
<verse osisID="Gen.24.65"> En zij zeide tot den dienstknecht: Wie is die man, die over het veld ons te gemoet komt? En hij zeide haar: Dat is mijn heer. Toen nam zij terstond haren sluier en dekte zich<note n="398">Naar oostersche zeden kwam de bruid niet dan gesluierd haren bruidegom onder de oogen.</note>.</verse>
<verse osisID="Gen.24.66"> De knecht nu verhaalde aan Isaäc alles, wat hij gedaan had.</verse>
<verse osisID="Gen.24.67"> Deze voerde haar in de tent van zijne moeder Sara en nam haar tot huisvrouw; en zoo lief had hij haar, dat daardoor de droefheid, welke door den dood zijner moeder veroorzaakt was, gelenigd werd.</verse>
</chapter>

      
<chapter osisID="Gen.25">
<title>Hoofdstuk XXV.</title>
<p>Abraham's nakomelingschap uit Cetura en zijn dood (v. 1-.10. Geslachtsboek van Ismaël (v. 11-.18. Esau en Jacob (v. 19-.28. Esau verkoopt het eerstgeboorterecht (v. 29-.34.</p>
<verse osisID="Gen.25.1"> Abraham nu huwde<note n="399">Volgens de orde van het verhaal schijnt dit huwelijk niet gesloten te zijn vóór Isaäc's huwelijk; had dus Abraham toen wellicht den leeftijd van honderd veertig jaren bereikt, zie v. 20 en XXI 5, zoo bleef zijne vóór de geboorte van den zoon der belofte vernieuwde levenskracht nog langen tijd in stand, opdat hij in den volsten zin des woords, volgens Gods belofte XVII 5, vader van vele volkeren worden zou.</note> eene andere vrouw met name Cetura.</verse>
<verse osisID="Gen.25.2"> Deze baarde hem Zamran en Jecsan en Madan en Madian en Jesboc en Sue.</verse>
<verse osisID="Gen.25.3"> En Jecsan gewon Saba en Dadan. De zonen van Dadan waren Assurim en Latusim en Loömim.</verse>
<verse osisID="Gen.25.4"> En uit Madian werden geboren Epha en Opher en Henoch en Abida en Eldaä: deze allen zijn de zonen van Cetura<note n="400">Genoemde zonen en kleinzonen staan hier opgeteekend als stamvaders van grootere of kleinere volksstammen, welke zich zeker meerendeels in Arabië vestigden. Van enkelen, zooals van Assurim, Latusim en Loömim, wijst zelfs de meervoudvorm aan, dat geen bijzondere personen, maar volken bedoeld zijn. Met meer of minder waarschijnlijkheid worden ze in de geschiedenis aangewezen. Van eenigen is in de H. Schriften sprake, zoo bijv. van de Madianieten reeds in Gen. XXXVII 28, 36, van de Sabeërs Job. VI 19, van Dadan Jerem. XXV 23.</note>.</verse> 
<verse osisID="Gen.25.5"> En Abraham gaf alles, wat hij bezat, aan Isaäc.</verse>
<verse osisID="Gen.25.6"> Maar aan de zonen der bijvrouwen gaf hij geschenken en deed hen, nog bij zijn leven, van Isaäc, zijnen zoon, wegtrekken naar het oosterland<note n="401">Aan de zonen van Agar en Cetura, Abraham's vrouwen van lageren rang. De aartsvader zond hen, van het noodige voorzien, uit het voor Isaäc's geslacht bestemde Chanaän naar Arabië, dat zich, in den wijdsten zin genomen, oostelijk en zuidoostelijk van Palestina uitstrekt.</note>.</verse>
<verse osisID="Gen.25.7"> De dagen nu van Abraham's leven waren honderd vijf en zeventig jaren.</verse>
<verse osisID="Gen.25.8"> En hij werd zwak en stierf in goeden ouderdom, op gevorderden leeftijd en vol van dagen, en hij werd verzameld tot zijn volk<note n="402">Zijne ziel ging in het oord, waar zijn rechtvaardige voorvaderen in ruste waren. Door de Israëlieten werd later die plaats Abraham's schoot genoemd, dat is, het oord van vrede, waar men, in figuurlijken zin, aan Abraham's borst mag rusten. Ook Christus heeft die plaats zoo genoemd. Zie Luc. XVI 22.</note>.</verse>
<verse osisID="Gen.25.9"> En Isaäc en Ismaël, zijne zonen, begroeven hem in de dubbele spelonk, welke ligt op den akker van Ephron, zoon van Seor, den Hetheër, tegenover Mambre,</verse>
<verse osisID="Gen.25.10"> dien hij gekocht had van de zonen van Heth. Daar werd hij begraven, hij en Sara, zijne vrouw.</verse>
<verse osisID="Gen.25.11"> En na zijnen dood zegende God Isaäc, zijnen zoon<note n="403">Reeds te voren was Isaäc door God gezegend, maar nu, na Abraham's dood, ontvangt hij als tweede stamvader den grooten zegen van zijnen bij uitnemendheid gezegenden vader. Vgl. XVII 16 en 19.</note>, die woonde bij den put genaamd des Levenden en Zienden<note n="404">Hij woonde alzoo aan de zuidelijke grens van Palestina, in de nabuurschap van Bersabee. Daar toch in de woestijn was Agar's bron, zie XVI 14. Vgl. XX 1.</note>.</verse>
<verse osisID="Gen.25.12"> Dit zijn de geslachten<note n="405">Zevende afdeeling van Genesis, waarin de vervulling wordt aangetoond van Gods belofte ter gunste van Ismaël, zie XVI 10 en XVII 20. Overeenkomstig de vaste orde in het geschiedverhaal gaat de geslachtslijst van Ismaël vóór die van Isaäc, ten einde hierna op de hoofdpersonen de aandacht uitsluitend gericht kunne blijven.</note> van Ismaël, den zoon van Abraham, dien hem Agar, de Egyptische, dienstmaagd van Sara, gebaard heeft.</verse>
<verse osisID="Gen.25.13"> En dit zijn de namen zijner zonen volgens hunne namen en geslachten<note n="406">Hunne namen worden opgenoemd volgens de orde hunner geboorte, gelijk de geslachtslijsten die aanwijzen.</note>. Eerstgeborene van Ismaël was Nabaioth, dan Cedar en Adbeël en Mabsam,</verse>
<verse osisID="Gen.25.14"> verder Masma en Duma en Massa,</verse>
<verse osisID="Gen.25.15"> Hadar en Thema en Jethur en Naphis en Cedma.</verse>
<verse osisID="Gen.25.16"> Dit zijn de zonen van Ismaël; en dit zijn de namen naar hunne dorpen en steden<note n="407">De grondtekst zou vertaald kunnen worden: ‘in hunne dorpen en in hunne legerplaatsen’. De Ismaëlieten leefden deels in vaste dorpen, deels in verplaatsbare legerkampen. Te zamen vormden zij twaalf verschillende volksstammen, welke, ieder voor zich, hun eigen vorst hadden.</note>, twaalf vorsten van hunne stammen.</verse>
<verse osisID="Gen.25.17"> En de levensjaren van Ismaël waren honderd zeven en dertig; en hij werd zwak en stierf en werd verzameld tot zijn volk.</verse>
<verse osisID="Gen.25.18"> Hij nu woonde van Hevila tot Sur, dat tegenover Egypte is, waar de weg naar Assyrië gaat. In de tegenwoordigheid van al zijne broeders stierf hij<note n="408">De grondtekst heeft: ‘En zij (Ismaël's nakomelingen) woonden van Hevila tot Sur, hetwelk is voor het aangezicht (ten oosten) van Egypte, gaande naar (in de richting van) Assyrië’. - Van Hevila in Arabië, waarschijnlijk veertig mijlen beneden Mecca, strekte zich Ismaël's grondgebied uit tot Sur in het Sinaïtische schiereiland bij de golf van Suez, zie Ex. XV 22, en reikte van daar in noordoostelijke richting door de woestijn van Syrië tot aan Assyrië. Hevila en Sur zijn, het eerste ten oosten, het tweede ten westen, de zuidelijke grenzen en de kant van Assyrië is de noordelijke grens van het aangewezen grondgebied. - Ook de laatste woorden van en grondtekst verdienen de aandacht. Letterlijk staat er: ‘voor het aangezicht (ten oosten) van al zijne broeders viel hij’ of ‘liet hij zich neder’. Zeer waarschijnlijk wordt hiermede aangeduid, dat zich de Ismaëlieten oostelijk van alle andere nakomelingschap uit Abraham hebben nedergezet, dat dáár hunne ligging was. De Ismaëlieten heeten dan ook somtijds in de H. Schrift ‘de zonen van het Oosten’.</note>.</verse>
<verse osisID="Gen.25.19"> Dit zijn de geslachten<note n="409">Achtste afdeeling van Genesis. Gelijk reeds meermalen is opgemerkt, verbindt ook hier wederom een korte herhaling de beschreven gebeurtenissen met de nieuwe geschiedenis.</note> van Isaäc, den zoon van Abraham: Abraham gewon Isaäc,</verse>
<verse osisID="Gen.25.20"> die, toen hij veertig jaren oud was, Rebecca huwde, de dochter van Bathuel, den Syriër uit Mesopotamië, de zuster van Laban.</verse>
<verse osisID="Gen.25.21"> En Isaäc bad<note n="410">De beloofde nakomelingschap moest als genadegave door de aartsvaders ontvangen en daarom met vurig gebed afgesmeekt worden.</note> den Heer voor zijne vrouw, omdat zij onvrucht- baar was, en Hij verhoorde hem en gaf aan Rebecca, dat zij zwanger werd.</verse>
<verse osisID="Gen.25.22"> Maar de kindertjes stieten tegen elkander in haren schoot; en zij sprak: Moest het mij zoo gaan, wat was het dan noodig om te ontvangen<note n="411">Hetgeen haar overkwam, was een teeken van voorbeduiding en maakte haar voor de toekomst ongerust.</note>? En zij ging den Heer raadplegen<note n="412">Wellicht deed zij dit door tusschenkomst van Abraham, terwijl zij bij het door hem gebouwde altaar bad.</note>.</verse>
<verse osisID="Gen.25.23"> Deze antwoordde en zeide: Twee geslachten zijn in uwen schoot en twee volken zullen zich uit uw binnenste scheiden; en het eene volk zal het andere volk overheerschen; en de oudste zal den jongste dienen<note n="413">De voorspelling werd vervuld ten tijde van David en van de Machabeën, toen de Idumeërs door de Israëlieten onderworpen werden. Vgl. II Reg. VIII 14; I Mach. V 3; II Mach. X 16. Onder koning Hyrcanus ging hun onafhankelijk volksbestaan geheel ten gronde. Vgl. Fl. Jos. Antiq. XIII 17. - Van de tweespalt tusschen beide volken verhaalt voortdurend de latere gewijde geschiedenis. - Wel op de voortreffelijkste wijze is de godspraak aangaande de overheersching van den jongste ten volle verwerkelijkt in diens grooten nakomeling Christus, den Koning der wereld.</note>.</verse>
<verse osisID="Gen.25.24"> Toen nu de tijd van het baren gekomen was, zie, daar werden tweelingen in haren schoot bevonden.</verse>
<verse osisID="Gen.25.25"> Die het eerst te voorschijn kwam, was rosachtig en geheel ruig als een pels, en zijn naam werd Esau genoemd. De ander, terstond daarop te voorschijn komend, hield den hiel zijns broeders met de hand vast en daarom noemde men hem Jacob<note n="414">Esau beteekent waarschijnlijk: ‘behaard’. Jacob beteekent: ‘hielhouder’, d.i. die een ander bij den hiel vasthoudt.</note>.</verse>
<verse osisID="Gen.25.26"> Zestig jaren was Isaäc oud, toen hem de kindertjes geboren werden<note n="415">Alzoo had die geboorte plaats vijftien jaren vóór Abraham's dood. Deze immers, die honderd jaren telde bij Isaäc's geboorte, stierf eerst op honderd vijf en zeventigjarigen leeftijd. Vgl. XXI 5 en XXV 7. Van Abraham wordt echter volgens de vaste orde in Genesis, zie de Inleiding, niet meer gesproken, nadat zijn levensverhaal in een vroegere afdeeling is afgesloten.</note>.</verse>
<verse osisID="Gen.25.27"> En toen zij volwassen waren, werd Esau een bekwaam jager en veldman, maar Jacob, een eenvoudig man, woonde in tenten<note n="416">Esau koos het wilde jagersleven, maar Jacob, in zijne levenswijze eenvoudig en onberispelijk, bleef bij het aartsvaderlijke herdersleven en woonde, gelijk Abraham en Isaäc, in tenten.</note>.</verse> 
<verse osisID="Gen.25.28"> Isaäc beminde Esau, omdat hij van diens jachtbuit at, en Rebecca had Jacob lief.</verse>
<verse osisID="Gen.25.29"> Jacob nu kookte een gerecht, en toen Esau vermoeid tot hem gekomen was uit het veld,</verse>
<verse osisID="Gen.25.30"> sprak deze: Geef mij van dat roode kooksel, want ik ben zeer vermoeid. Daarom is zijn naam Edom<note n="417">Edom beteekent: ‘rood’. Tal van namen ontleenen, vooral bij de Arabieren, aan toevallige omstandigheden hunnen oorsprong en doen dikwijls de oorspronkelijke namen vergeten.</note> genoemd.</verse>
<verse osisID="Gen.25.31"> Maar Jacob zeide tot hem: Verkoop mij uw eerstgeboorterecht<note n="418">De eerstgeboorte gaf het recht om uit de vaderlijke erfenis een dubbel deel te ontvangen, zie I Par. V 1 met Gen. XLVIII 5, en om na den dood des vaders als hoofd van het gezin op te treden, zie bv. XXVII 29. Maar vooral was in het huis van Abraham de eerstgeboorte een recht bij uitnemendheid, omdat de eerstgeborene in de plaats zijns vaders drager werd der goddelijke beloften.</note>.</verse>
<verse osisID="Gen.25.32"> Hij antwoordde: Zie, ik sterf<note n="419">Ik sterf van honger en afmatting. Het zijn woorden van ongeduld en spijtige overdrijving.</note>, wat zal mij het eerstgeboorterecht baten?</verse>
<verse osisID="Gen.25.33"> Jacob sprak: Zweer mij dan. Esau zwoer hem en verkocht het eerstgeboorterecht.</verse>
<verse osisID="Gen.25.34"> En zoo nam hij brood en linzenmoes, at en dronk en ging heen, weinig tellend, dat hij het eerstgeboorterecht had verkocht<note n="420">Gelijk Ismaël van den aan Abraham beloofden zegen werd uitgesloten, omdat hij naar het vleesch geboren was, zoo gebeurde het met Esau, omdat hij naar het vleesch dacht en deed. Hij achtte eenige oogenblikken van zingenot meer waard dan het eerstgeboorterecht, dat in de familie van Abraham om de toezeggingen van Gods verbond en vooral om den beloofden Messiaszegen een hoogheilig voorrecht was. Daarom dan ook wordt hij door den Apostel Hebr. XII 16 een onheilige genoemd. Hiermede is niet gezegd, dat het gedrag van Jacob onberispelijk is, zelfs al had zijne moeder hem de goddelijke wilsbeschikking te zijnen opzichte medegedeeld. Aan Jacob werd later de zegen der eerstgeboorte geschonken, niet omdat hij dien rechtmatig verdiend had, maar omdat God hem daartoe uit genade had voorbeschikt.</note>.</verse>
</chapter>

      
<chapter osisID="Gen.26"> 
<title>Hoofdstuk XXVI.</title>
<p>God vernieuwt zijn verbond met Isaäc (v. 1-.6. Wederwaardigheden des aartsvaders in Gerara (v. 7-.22. God verschijnt hem wederom te Bersabee, waar Abimelech een verbond met hem sluit (v. 23-.33. Esau's dubbel huwelijk (v. 34 en .35.</p>
<verse osisID="Gen.26.1"> Toen er nu een hongersnood was ontstaan in het land na die onvruchtbaarheid, welke er in de dagen van Abraham was geweest, ging Isaäc naar Abimelech<note n="421">Abimelech is, gelijk reeds gezegd werd, een ambtsnaam, de koningsnaam der vorsten van Gerara, en heeft waarschijnlijk de beteekenis van ‘de vader is koning’.</note>, den koning der Philistijnen, in Gerara.</verse>
<verse osisID="Gen.26.2"> En de Heer verscheen hem en zeide: Trek niet af naar Egypte<note n="422">Gerara lag op den weg van Chanaän naar Egypte. Isaäc meende derwaarts te gaan.</note>, maar zet u neder in het land, dat Ik u zal zeggen,</verse>
<verse osisID="Gen.26.3"> en verblijf daar als vreemdeling, en Ik zal met u zijn en Ik zal u zegenen, want aan u en aan uw zaad zal Ik al deze landstreken geven en den eed vervullen, dien Ik aan Abraham, uwen vader, gezworen heb.</verse>
<verse osisID="Gen.26.4"> En Ik zal uw zaad vermenigvuldigen als de sterren des hemels en Ik zal aan uwe nakomelingen geven al deze landstreken en <hi type="italic">gezegend</hi> zullen worden in uw zaad alle volkeren der aarde<note n="423">Het Hebreeuwsch heeft: ‘en in uw zaad zullen zich alle volkeren der aarde zegenen’. Zie XXII noot 9.</note>,</verse>
<verse osisID="Gen.26.5"> omdat Abraham aan mijne stem gehoorzaamd en mijne bevelen en geboden gehouden en mijne voorschriften en wetten vervuld heeft<note n="424">Was Abraham volmaakt gehoorzaam en stiptelijk getrouw in de vervulling der voorwaarden van het verbond, God zal van zijnen kant ten volle volvoeren de beloften van dat verbond.</note>.</verse>
<verse osisID="Gen.26.6"> Isaäc verbleef dan in Gerara.</verse>
<verse osisID="Gen.26.7"> En toen hij door de mannen van dat oord aangaande zijne huisvrouw ondervraagd werd, antwoordde hij: Zij is mijne zuster<note n="425">Rebecca kon als Isaäc's nicht naar 's lands wijze zijne zuster heeten. Zie XII 13 en XIII 8.</note>. Want hij vreesde te bekennen, dat zij met hem door het huwelijk verbonden was, daar hij dacht, dat zij hem wellicht ter oorzake harer schoonheid zouden dooden.</verse>
<verse osisID="Gen.26.8"> En toen er zeer vele dagen waren voorbijgegaan, terwijl hij daar verblijf hield, zag Abimelech, de koning der Philistijnen, door het venster uitziende, hem schertsen met Rebecca, zijne huisvrouw.</verse>
<verse osisID="Gen.26.9"> En nadat hij hem ontboden had, zeide hij: Klaarblijkelijk is zij uwe huisvrouw. Waarom hebt gij gelogen, dat zij uwe zuster is<note n="426">In den grondtekst bezigt Abimelech een zachtere zegswijze: ‘en hoe hebt gij gezegd: Zij is mijne zuster’.</note>? Hij antwoordde: Ik vreesde te zullen sterven om harentwille.</verse>
<verse osisID="Gen.26.10"> En Abimelech zeide: Waarom hebt gij ons bedrogen<note n="427">In den grondtekst: ‘Waarom hebt gij ons dit gedaan?’</note>? Iemand van het volk had met uwe vrouw kunnen verzamen en gij zoudt een groote zonde over ons gebracht hebben<note n="428">In den grondtekst: ‘en gij hadt schuld over ons doen komen’, nl. gij waart dan aanleiding geweest van het bedreven kwaad en van zijn kastijding door God.</note>. En hij gebood aan al het volk en zeide:</verse>
<verse osisID="Gen.26.11"> Wie de huisvrouw van dezen man aanraakt, zal den dood sterven.</verse>
<verse osisID="Gen.26.12"> Isaäc nu zaaide in dat land en oogstte<note n="429">Zoo begon Isaäc met het herdersleven ook dat van den landbouwer te vereenigen, evenals dit tegenwoordig nog bij de Arabische herdersstammen voorkomt.</note> in datzelfde jaar honderdvoudig; en de Heer zegende hem.</verse>
<verse osisID="Gen.26.13"> En de man werd rijk en ging in welvaart en aanwas vooruit, totdat hij zeer groot was geworden.</verse>
<verse osisID="Gen.26.14"> Ook bezat hij vele schapen en runderen en talrijke dienaren. Daarom benijdden hem de Philistijnen</verse>
<verse osisID="Gen.26.15"> en verstopten zij al de putten, welke de knechten van zijnen vader Abraham in diens tijd gegraven hadden, en vulden ze met aarde;</verse>
<verse osisID="Gen.26.16"> zoodat Abimelech zelf tot Isaäc zeide<note n="430">De grondtekst heeft eenvoudig: ‘En Abimelech zeide tot Isaäc’.</note>: Trek weg van ons, want gij zijt veel machtiger geworden dan wij.</verse>
<verse osisID="Gen.26.17"> En hij trok heen om naar de beek van Gerara te gaan en daar te wonen<note n="431">De grondtekst kan vertaald worden: ‘en hij legerde zich in het dal van Gerara’, noordwaarts, in de richting van Gaza, op eenigen afstand van de stad der Philistijnen, waar een beek door het dal van Gerara loopt.</note>.</verse>
<verse osisID="Gen.26.18"> En hij groef opnieuw andere putten, welke de knechten van zijnen vader Abraham gegraven hadden en welke eertijds na diens dood de Philistijnen verstopt hadden, en hij gaf hun dezelfde namen, welke zijn vader hun vroeger gegeven had.</verse>
<verse osisID="Gen.26.19"> En zij groeven in de beek<note n="432">De grondtekst: ‘zij groeven in het dal’.</note> en vonden er levend water<note n="433">Levend water is wellend water of bronwater. Zulk een vondst is in het Oosten voor het herdersvolk van groot belang.</note>.</verse>
<verse osisID="Gen.26.20"> Maar ook daar twistten de herders van Gerara tegen de herders van Isaäc en zeiden: Ons is het water; waarom hij den naam van den put, ter oorzake van hetgeen gebeurd was, Verongelijking noemde.</verse>
<verse osisID="Gen.26.21"> Zij groeven dan nog een anderen; en ook om dezen twistten zij; en hij noemde dien Vijandschap.</verse>
<verse osisID="Gen.26.22"> Van daar weggetrokken, groef hij een anderen put, om welken zij niet streden; daarom noemde hij deszelfs naam Ruimte, zeggende: Nu heeft de Heer aan ons ruimte gegeven en ons doen aanwassen op de aarde<note n="434">De grondtekst heeft: ‘en wij zullen aanwassen in het land’.</note>.</verse>
<verse osisID="Gen.26.23"> Voorts trok hij op van daar naar Bersabee,</verse>
<verse osisID="Gen.26.24"> waar de Heer hem denzelfden nacht verscheen en zeide<note n="435">Isaäc, door de Philistijnen telkens verdreven, wordt door God bemoedigd op eenzelfde wijze als weleer Abraham, toen deze, na zijne overwinning op de oostersche koningen, de wraak der verwonnenen had te vreezen. Zie XV 1.</note>: Ik ben de God van Abraham, uwen vader, vrees niet, want Ik ben met u; Ik zal u zegenen en Ik zal uw zaad vermenigvuldigen om wille van mijnen dienaar Abraham.</verse>
<verse osisID="Gen.26.25"> Hij bouwde dan daar een altaar, en na den naam des Heeren te hebben aangeroepen, sloeg hij zijne tent op en gebood aan zijne knechten eenen put te graven.</verse>
<verse osisID="Gen.26.26"> En toen daar ter plaatse van Gerara gekomen waren Abimelech en Ochozath, zijn vriend, en Phicol<note n="436">Evenals ‘Abimelech’ schijnt ook Phicol, dat ‘mond van allen’ beteekent, ambtsnaam te zijn.</note>, zijn krijgsoverste,</verse>
<verse osisID="Gen.26.27"> sprak Isaac tot hen: Waarom zijt gij gekomen tot mij, eenen mensch, dien gij haat en van u verjaagd hebt?</verse>
<verse osisID="Gen.26.28"> Zij antwoordden: Wij hebben gezien, dat de Heer met u is, en daarom hebben wij gezegd: Er zij een eed tusschen ons en laat ons een verbond sluiten,</verse>
<verse osisID="Gen.26.29"> dat gij ons geenerlei kwaad zult doen, gelijk ook wij niets van het uwe aangeraakt, noch iets gedaan hebben, wat u kon schaden, maar u, begunstigd door den zegen des Heeren, in vrede lieten vertrekken<note n="437">De handelwijze des konings, die zijne ongerechtigheid onder fraaie woorden tracht te verbergen, gelijkt niet op het gedrag van den Abimelech ten tijde van Abraham XXI 26. Velen meenen dan ook, dat het bijbelverhaal van twee verschillende personen spreekt, hoewel overigens het gevoelen, dat eenzelfde persoon bedoeld is, voor die tijden niet onmogelijk mag heeten</note>.</verse>
<verse osisID="Gen.26.30"> Hij richtte dan voor hen eenen maaltijd aan, en na gegeten en gedronken te hebben,</verse>
<verse osisID="Gen.26.31"> stonden zij des morgens vroeg op en zwoeren zij elkander wederkeerig; en Isaäc liet hen in vrede gaan naar hunne woonplaats.</verse>
<verse osisID="Gen.26.32"> En zie, op denzelfden dag kwamen de knechten van Isaäc hem boodschappen aangaande den put, dien zij gegraven hadden, en zij zeiden: Wij hebben water gevonden.</verse>
<verse osisID="Gen.26.33"> Daarom noemde hij dien put Overvloed<note n="438">De Vulgaat las ‘Siba’ overvloed, maar de grondtekst heeft ‘Sjiba’ eed. De H. Hiëronymus verdedigt de eerste lezing met goede redenen, maar de samenhang geeft toch aan de lezing van den grondtekst veel waarschijnlijkheid. Naar zijne gewoonte, zie v. 18, vernieuwde hier Isaäc den ouden naam, dien zijn vader reeds aan de plek had gegeven, en daartoe boden hem ditmaal eene aanleiding de beschrevene feiten, dat hij nl. op eenzelfden dag het eedverbond sloot en eenen waterput vond. Nog worden bij bedoelde stad twee diepe bronnen gevonden. Vgl. voor de beteekenis van Bersabee XXI noot 19. - Bij vergelijking met XXI 22-32 valt de gelijkenis tusschen beide verhalen aanstonds in het oog, hoewel ook een groote verscheidenheid niet minder duidelijk is. Die gelijkenis tusschen beide gebeurtenissen laat zich uit de overeenkomst in leefwijze en toestand der beide aartsvaders gemakkelijk verklaren.</note>, en is aan de stad de naam Bersabee gegeven tot op dezen dag.</verse>
<verse osisID="Gen.26.34"> En Esau nam, toen hij veertig jaren oud was<note n="439">Isaäc was toen honderd jaren oud. Zie XXV 26.</note>, tot huisvrouwen Judith, de dochter van Beëri, den Hetheër, en Basemath, de dochter van Elon uit dezelfde streek,</verse>
<verse osisID="Gen.26.35"> die beiden het gemoed van Isaäc en Rebecca-verbitterden<note n="440">Omdat zij door afkomst en zeden tot het verworpen geslacht der Chanaänieten behoorden.</note>.</verse>
</chapter>

      
<chapter osisID="Gen.27">
<title>Hoofdstuk XXVII.</title>
<p>Jacob gezegend in Esau's plaats (v. 1-.40. Zijne vlucht naar Haran op aanraden van Rebecca (v. 41-.46.</p>
<verse osisID="Gen.27.1"> Isaäc nu werd oud<note n="441">Hij had den leeftijd van honderd zes en dertig jaren bereikt. Dit steunt op de volgende berekening. Joseph werd geboren, toen Jacob veertien jaren bij Laban geweest was, en Joseph telde negen en dertig jaren, toen Jacob honderd dertig jaren oud was. Alzoo had Jacob bij de geboorte van Joseph den leeftijd van een en negentig, bij het begin zijner dienstjaren dien van zeven en zeventig jaren bereikt. Zoo nu de hier beschreven gebeurtenis één jaar vóór Jacob's komst bij Laban plaats greep, was thans Isaäc, die bij de geboorte zijner zonen zestig jaren voleind had, het honderd zeven en dertigste levensjaar ingetreden, dat veertien jaren vroeger Ismaël's sterfjaar was geworden. Vgl. XXX 25; XLVII 9; XLI 46 en XLV 6; XXV 26.</note> en zijne oogen verduisterden en hij kon niet meer zien. En hij riep Esau, zijn oudsten zoon, en zeide tot hem: Mijn zoon. Deze antwoordde: Hier ben ik.</verse>
<verse osisID="Gen.27.2"> En zijn vader sprak tot hem: Gij ziet, dat ik oud ben geworden en dat ik den dag van mijnen dood niet ken.</verse>
<verse osisID="Gen.27.3"> Neem uwe wapenen, pijlkoker en boog, en ga naar buiten; en als gij op de jacht iets gevangen hebt,</verse>
<verse osisID="Gen.27.4"> maak mij daarvan een gerecht, gelijk gij weet, dat ik het gaarne heb, en breng het, opdat ik ete en mijne ziel u zegene, vóór ik sterf.</verse>
<verse osisID="Gen.27.5"> Toen nu Rebecca dit gehoord had en hij naar het veld was gegaan om vaders last te volbrengen,</verse> 
<verse osisID="Gen.27.6"> zeide zij tot haren zoon Jacob: Ik hoorde uwen vader spreken met Esau, uwen broeder, en tot hem zeggen:</verse>
<verse osisID="Gen.27.7"> Breng mij van uwe jacht en bereid spijzen, opdat ik ete en u zegene voor den Heer<note n="442">Isaäc wilde hem zegenen met plechtige aanroeping van den Heer, opdat zijn zegen onder goddelijke ingeving uitgesproken en door goddelijke kracht verwerkelijkt zou worden.</note>, vóór ik sterf.</verse>
<verse osisID="Gen.27.8"> Nu dan mijn zoon, volg mijnen raad,</verse>
<verse osisID="Gen.27.9"> en ga naar de kudde en breng mij twee van de beste geitebokjes, opdat ik daarvan gerechten make voor uwen vader, die hij gaarne eet,</verse>
<verse osisID="Gen.27.10"> en opdat hij, als gij ze zult hebben binnengebracht en hij gegeten zal hebben, u zegene, vooraleer hij sterft.</verse>
<verse osisID="Gen.27.11"> Hij nu antwoordde haar: Gij weet, dat Esau, mijn broeder, een ruigharig man is en ik glad van huid ben.</verse>
<verse osisID="Gen.27.12"> Indien mijn vader mij aanraakt en het bemerkt, zal hij, vrees ik, meenen, dat ik hem heb willen bespotten, en ik zal vervloeking over mij brengen in plaats van zegening.</verse>
<verse osisID="Gen.27.13"> En zijne moeder zeide tot hem: Op mij zij die vervloeking, mijn zoon; luister slechts naar mijn woord, ga en breng, wat ik gezegd heb<note n="443">Zij, de godspraak XXV 23 gedachtig, heeft geene vrees en neemt alle verantwoordelijkheid op zich.</note>.</verse>
<verse osisID="Gen.27.14"> Hij ging henen en bracht het en gaf het aan zijne moeder. Zij bereidde spijzen, gelijk zij wist, dat zijn vader ze gaarne had.</verse>
<verse osisID="Gen.27.15"> En de beste kleederen van Esau, welke zij te huis bij zich had, deed zij hem aan;</verse>
<verse osisID="Gen.27.16"> en met de vellen der geitebokjes<note n="444">De geit in het Oosten is fijner van huid en zachter van haar dan hier te lande.</note> omwond zij zijne handen en dekte zij het bloote van zijnen hals.</verse>
<verse osisID="Gen.27.17"> En zij gaf het gerecht, en de brooden, die zij gebakken had, reikte zij over.</verse> 
<verse osisID="Gen.27.18"> En toen hij dit binnengebracht had, zeide hij: Mijn vader. En deze antwoordde: Ik luister. Wie zijt gij, mijn zoon?</verse>
<verse osisID="Gen.27.19"> En Jacob zeide: Ik ben uw eerstgeborene, Esau; ik heb gedaan, zooals gij mij bevolen hebt; richt u op, zet u en eet van mijne jacht, opdat uwe ziel mij zegene<note n="445">Al begrepen wellicht Rebecca en Jacob, beter dan Isaäc, de beteekenis der vroegere godspraak, ter bereiking van hun doel bezigden zij ongeoorloofde middelen en was dus hunne handelwijze niet onberispelijk.</note></verse>
<verse osisID="Gen.27.20"> En wederom sprak Isaäc tot zijnen zoon: Hoe hebt gij het zoo spoedig kunnen vinden, mijn zoon? En hij antwoordde: Het was Gods wil, dat mij spoedig gewerd, wat ik verlangde.</verse>
<verse osisID="Gen.27.21"> En Isaäc zeide: Kom nader herwaarts, opdat ik u aanrake, mijn zoon, en onderzoeke, of gij mijn zoon Esau zijt of niet.</verse>
<verse osisID="Gen.27.22"> Hij naderde tot zijnen vader, en na hem betast te hebben, zeide Isaäc: De stem is wel Jacob's stem, maar de handen zijn Esau's handen.</verse>
<verse osisID="Gen.27.23"> En hij herkende hem niet, omdat de ruigharige handen gelijkenis met den oudste hadden teweeggebracht. Hem dan zegenend<note n="446">De grondtekst heeft: ‘en hij zegende hem’. Dit wordt hier bij wijze van voorverhaal reeds medegedeeld om aan te duiden, dat thans de voor Jacob gewenschte uitkomst, wijl Isaäc hem niet herkende, verzekerd is. De zegen zelf wordt nog niet uitgesproken. Vgl. v. 27.</note>,</verse>
<verse osisID="Gen.27.24"> zeide hij: Zijt gij mijn zoon Esau? Hij antwoordde: Ik ben het.</verse>
<verse osisID="Gen.27.25"> En de ander zeide: Zet mij spijs van uwe jacht voor, mijn zoon, opdat mïjne ziel u zegene. En toen hij het voorgezette gegeten had, bood Jacob hem ook wijn aan. En na dien te hebben gedronken,</verse>
<verse osisID="Gen.27.26"> zeide hij tot hem: Kom nader bij mij en geef mij een kus, mijn zoon.</verse>
<verse osisID="Gen.27.27"> Hij kwam nader en kuste hem. En aanstonds als Isaäc den geur zijner kleederen<note n="447">Nog heerscht het gebruik in het Oosten om door middel van specerijen de feestkleederen welriekend te maken. De geur der kleederen wordt voor den met Gods geest vervulden Isaäc aanleiding, om in heerlijke beeldspraak de gezegende toekomst van zijnen zoon aan te kondigen.</note> gewaar werd, zegende hij hem en zeide: Zie, de geur van mijnen zoon is als de geur van een vollen akker, dien de Heer gezegend heeft.</verse>
<verse osisID="Gen.27.28"> God geve u van den dauw des hemels en van het vette der aarde overvloed van koren en wijn<note n="448">De dauw des hemels, die gedurende den zomertijd, wanneer het in Palestina niet regent, aan de velden de onmisbare vochtigheid geeft, wordt meermalen als zinnebeeld en bron van de vruchtbaarheid genoemd. Zie bijv. Deut. XXXIII 13, 28. Het vette der aarde is een rijke, vruchtbare grond.</note>.</verse>
<verse osisID="Gen.27.29"> En dat volkeren u dienen en stammen zich voor u nederbuigen. Wees heer over uwe broeders en dat zich voor u nederbuigen de zonen uwer moeder. Die u vervloekt, die zij vervloekt, en die u zegent, worde met zegeningen vervuld<note n="449">Verkondigt deze dichterlijke profetie woordelijk de toekomstige grootheid van Jacob's geslacht in het vruchtbare land Chanaän; zij werd eerst volkomen vervuld in den Christus, voor wien met de Idumeërs, Esau's afstammelingen, alle volkeren en stammen zich moeten nederbuigen. Vgl. XXV noot 15.</note>.</verse>
<verse osisID="Gen.27.30"> Nauwelijks had Isaäc zijne rede geeindigd en was Jacob naar buiten gegaan, toen Esau kwam</verse>
<verse osisID="Gen.27.31"> en de gekookte spijzen van zijne jacht binnenbracht tot zijnen vader en zeide: Richt u op, mijn vader, en eet van de jacht uws zoons, opdat uwe ziel mij zegene.</verse>
<verse osisID="Gen.27.32"> En Isaäc zeide tot hem: Wie zijt gij dan? Hij antwoordde: Ik ben uw eerstgeboren zoon Esau.</verse>
<verse osisID="Gen.27.33"> Isaäc verschrikte in geweldige ontsteltenis, en meer dan men gelooven kan, verwonderd, zeide hij: Wie dan is degene, die mij zoo even gevangen wildbraad bracht; en ik heb gegeten van alles, eer gij gekomen zijt? En ik heb hem gezegend, en hij zal gezegend zijn<note n="450">Isaäc vloekt Jacob niet, want hij erkent in het voorgevallene Gods beschikking. Zonder het te weten, maar vervuld van den geest der voorzegging, heeft hij den jongste gezegend en nadrukkelijk verklaart hij, dat die zegen van God komt en onherroepelijk is.</note>.</verse>
<verse osisID="Gen.27.34"> Toen Esau de woorden zijns vaders gehoord had, brulde hij het uit met groot geschreeuw en sprak in verslagenheid: Zegen toch ook mij, mijn vader.</verse>
<verse osisID="Gen.27.35"> Maar deze antwoordde: Uw broeder is gekomen met bedrog en heeft uwen zegen ontvangen.</verse>
<verse osisID="Gen.27.36"> Waarop hij hernam: Met recht is zijn naam genoemd Jacob, want zie, ten tweeden male heeft hij mij den voet gelicht<note n="451">In ongunstigen zin wordt hier door Esau de naam van Jacob verklaard: hij is een onderkruiper.</note>. Mijn eerstgeboorterecht heeft hij vroeger genomen en nu andermaal roofde hij mijnen zegen. En wederom zeide hij tot zijnen vader: Hebt gij ook niet voor mij eenen zegen overgehouden?</verse>
<verse osisID="Gen.27.37"> Isaäc antwoordde: Tot heer over u heb ik hem gesteld en al zijne broeders heb ik in dienstbaarheid aan hem onderworpen; met koren en wijn heb ik hem voorzien, en wat zal ik daarna voor u, mijn zoon, nog verder doen<note n="452">Isaäc had, vervuld van Gods geest, den zegen uitgesproken en kon aan Gods wilsbeschikking niets veranderen.</note>?</verse>
<verse osisID="Gen.27.38"> Esau echter zeide tot hem: Hebt gij dan maar éénen zegen, vader? Ik bid u, zegen ook mij. En daar hij met groot gejammer weende,</verse>
<verse osisID="Gen.27.39"> ontroerde Isaäc en zeide tot hem: In het vette der aarde en in den dauw des hemels van boven</verse>
<verse osisID="Gen.27.40"> zal uw zegen zijn<note n="453">De vertaling der Vulgaat wordt door velen niet gevolgd om v. 37, waar Isaäc schijnt te zeggen, dat het hem niet meer mogelijk is den zegen van een vruchtbaar land aan Esau te geven. Zij vertalen: ‘Verre van het vette der aarde zal uwe woonstede zijn en verre van den dauw des hemels van boven. En (maar) van uw zwaard’ enz. Het bergland van Seïr, waar zich Esau's oorlogzuchtig geslacht vestigde, was meerendecls dor en onvruchtbaar.</note>. Van het zwaard zult gij leven en uwen broeder zult gij dienstbaar zijn; en de tijd zal komen, dat gij zijn juk zult afschudden en van uwen hals losmaken<note n="454">Esau's geslacht zou een krijgzuchtig, grootendeels van oorlogsbuit levend volk zijn. Niettemin zou het aan Jacob's nakomelingschap in dienstbaarheid onderworpen zijn, echter niet altijd. Eens zou het zich aan die dienstbaarheid ontworstelen. De Idumeërs vochten zich voor een tijd vrij onder de regeering van Joram van Juda en wierpen het juk voor goed af ten tijde van Achaz, nadat zij ook onder Amasias, onder Ozias en Joatham afhankelijk van Juda geweest waren. Vgl. II Par. XXI 10; IV Reg. XVI 6 en II Par. XXVIII 17; IV Reg. XIV 7 en II Par. XXV 11; IV Reg. XIV 22 en II Par. XXVI 2. Gelijk reeds XXV noot 15 gezegd is, werden zij onder koning Joannes Hyrcanus in den Joodschen staat ingelijfd, maar het laatste vorstenhuis der Joden stamde van Herodes, den Idumëer.</note>.</verse>
<verse osisID="Gen.27.41"> Esau alzoo haatte Jacob besten- dig<note n="455">Bestendig staat niet in den grondtekst.</note> ter oorzake van den zegen, waarmede hem de vader gezegend had, en hij sprak in zijn hart: De dagen van rouw over mijnen vader zullen komen, dan zal ik Jacob, mijnen broeder, dooden.</verse>
<verse osisID="Gen.27.42"> Dit werd aan Rebecca geboodschapt; en zij zond en ontbood Jacob, haren zoon, en zeide tot hem: Zie, Esau, uw broeder, dreigt u te dooden.</verse>
<verse osisID="Gen.27.43"> Nu dan, mijn zoon, hoor naar mijne stem, maak u op en vlucht naar Laban, mijnen broeder, in Haran.</verse>
<verse osisID="Gen.27.44"> En gij zult bij hem weinige dagen verblijven, totdat uws broeders woede bedare</verse>
<verse osisID="Gen.27.45"> en zijn verbolgenheid ophoude en hij vergete hetgeen gij tegen hem gedaan hebt. Daarna zal ik zenden en u van daar herwaarts doen komen<note n="456">Langer dan de moeder verwachtte, duurde de haat van Esau en nooit mocht zij aan Jacob het bericht zenden, dat hij kon wederkeeren.</note>. Waarom zou ik van mijn beide zonen beroofd worden op éénen dag<note n="457">Op vrijwilligen doodslag stond de doodstraf IX 5, 6. Overigens zou Esau, alleen reeds als broedermoorder, voor zijne moeder verloren zijn geweest.</note>?</verse>
<verse osisID="Gen.27.46"> En Rebecca zeide tot Isaäc: Het leven verdriet mij om de dochters van Heth. Zoo Jacob eene huisvrouw neemt uit het volk van dit land, wil ik niet langer leven<note n="458">Rebecca verlangt, dat Jacob met toestemming zijns vaders zal vertrekken. Zonder Esau's wraakplan te openbaren, stelt zij daarom aan Isaäc een andere wettige beweegreden voor, welke hem tot die toestemming doet besluiten. In den grondtekst eindigt Rebecca met minder hartstochtelijke woorden. Zij zegt: ‘Waartoe dient mij het leven’.</note>.</verse>
</chapter>

      
<chapter osisID="Gen.28"> 
<title>Hoofdstuk XXVIII.</title>
<p>Jacob vertrekt (v. 1-.5. Nieuw huwelijk van Esau (v. 6-.9. Jacob's droom en gelofte te Bethel (v. 10-.22.</p>
<verse osisID="Gen.28.1"> Isaäc riep dan Jacob en zegende hem en hij gebood hem en zeide: Neem geene echtgenoote uit het geslacht van Chanaän,</verse>
<verse osisID="Gen.28.2"> maar ga en trek naar Mesopotamië van Syrië<note n="459">In plaats van Mesopotamië van Syrië heeft de grondtekst gewoonlijk ‘Paddan Aram’, d.i. vlakte van Aram. De vertaling der Vulgaat is meer verklaring. Zij wijst het noordelijkste gedeelte van Mesopotamië aan, dat gedeelte nl. waar het volk van Aram, het volk der Syriërs, woont. De uitdrukking van den grondtekst ‘vlakte of vlakland van Aram’ staat in tegenstelling met het Arameïsche bergland. Van noordelijk Mesopotamië breidde zich Aram of het volk der Syriërs uit tot aan Phenicië en Chanaän. Vgl. X noot 20.</note>, naar het huis van Bathuel, den vader uwer moeder, en neem u van daar eene huisvrouw uit de dochters van Laban, uwen oom.</verse>
<verse osisID="Gen.28.3"> De almachtige God nu zegene u en doe u aanwassen en vermenigvuldige u, opdat gij tot menigten van volkeren moogt worden.</verse>
<verse osisID="Gen.28.4"> En Hij geve de zegeningen van Abraham<note n="460">In Jacob zullen de zegeningen van Abraham, de groote beloften van zegening aangaande het talrijk nakroost, het toekomstig bezit van Chanaän en den Heiland der wereld vervuld worden. Met uitsluiting van Esau is hij, gelijk eens Isaäc met uitsluiting van Ismaël, de erfgenaam.</note> aan u en aan uw zaad na u, opdat gij het land uwer vreemdelingschap moogt bezitten, dat Hij beloofd heeft aan uwen grootvader.</verse>
<verse osisID="Gen.28.5"> En toen Isaäc hem had laten gaan, trok hij weg en ging naar Mesopotamië van Syrië, tot Laban, zoon van Bathuel, den Syriër<note n="461">Dit wordt overeenkomstig den proleptischen schrijftrant vooruit medegedeeld. Eerst in v. 10 begint hiervan de uitvoerige beschrijving. - Bathuel heet Syriër, in den grondtekst ‘Arameër’, omdat hij in het land der nakomelingen van Aram woonde.</note>, broeder van Rebecca, zijne moeder.</verse>
<verse osisID="Gen.28.6"> Esau nu ziende, dat zijn vader Jacob gezegend en hem naar Mesopotamië van Syrië gezonden had om van daar eene huisvrouw te nemen, en dat hij na de zegening hem bevolen en gezegd had: Gij zult geene huisvrouw nemen uit de dochters van Chanaän;</verse>
<verse osisID="Gen.28.7"> en dat Jacob, aan zijne ouders gehoorzaam, naar Syrië gegaan was;</verse>
<verse osisID="Gen.28.8"> ook bevindende, dat zijn vader de dochters van Chanaän niet gaarne zag,</verse>
<verse osisID="Gen.28.9"> zoo ging hij naar Ismaël<note n="462">Naar de kinderen van Ismaël, die reeds gestorven was. Waarschijnlijk wordt, juist om dien dood van Ismaël, zijne dochter Maheleth naar Nabajoth, haar oudsten broeder, genoemd.</note> en nam tot huisvrouw buiten degenen, welke hij vroeger reeds had, Maheleth, dochter van Ismaël, den zoon van Abraham, zuster van Nabajoth.</verse>
<verse osisID="Gen.28.10"> Jacob dan, van Bersabee weggegaan, reisde naar Haran.</verse>
<verse osisID="Gen.28.11"> En toen hij op eene plaats was gekomen, waar hij rusten wilde na den ondergang der zon, nam hij een van de steenen, die daar lagen, en dien onder zijn hoofd leggend, sliep hij op dezelfde plaats.</verse>
<verse osisID="Gen.28.12"> En hij zag in den droom eene ladder op de aarde staan en haren top den hemel raken en de engelen Gods langs dezelve opklimmen en nederdalen</verse>
<verse osisID="Gen.28.13"> en op de ladder den Heer rusten<note n="463">Het troostend droomgezicht, waarin zich God aan Jacob openbaarde en de aan Abraham gedane beloften vernieuwde, is een sprekend zinnebeeld van de gemeenschap tusschen hemel en aarde. De engelen verschijnen er als dienende geesten, ten dienste der menschen door God uitgezonden, wiens voorzienigheid altijd over ons waakt.</note>, die hem zeide: Ik ben de Heer, de God van Abraham, uwen vader, en de God van Isaäc; het land, waarop gij slaapt, zal Ik geven aan u en aan uw zaad<note n="464">en heeft verklarende beteekenis. God zal het land aan hem, te weten aan zijn zaad, geven.</note>.</verse>
<verse osisID="Gen.28.14"> En uw zaad zal zijn als het stof der aarde; gij zult u uitbreiden westwaarts en oostwaarts en noordwaarts en zuidwaarts, en <hi type="italic">gezegend zullen worden in u</hi> en in uw zaad alle geslachten der aarde.</verse>
<verse osisID="Gen.28.15"> En Ik zal uw behoeder zijn, werwaarts gij henengaat, en Ik zal u terugvoeren in dit land en Ik zal u niet verlaten, totdat Ik alles zal volbracht hebben wat Ik gezegd heb<note n="465">Deze zegswijze beteekent niet, dat God hem eens zal verlaten, maar dat Hij onfeilbaar zeker zijne beloften ter gunste van Jacob volbrengen zal.</note>.</verse>
<verse osisID="Gen.28.16"> En toen Jacob uit den slaap ontwaakt was, zeide hij: Waarlijk, de Heer is op deze plaats; en ik wist het niet<note n="466">Wel wist Jacob, dat God alom tegenwoordig is, maar dat Hij zich aan hem, verre van het vaderlijk huis en altaar, als de Heer of Jehova, de God des verbonds, openbaren en zulk een uitnemend bewijs van zijne beschermende tegenwoordigheid op deze plaats geven zou, dat wist Jacob niet.</note>.</verse>
<verse osisID="Gen.28.17"> En bevend sprak hij: Hoe vreeswekkend is deze plaats! hier is niets anders dan het huis Gods en de poort des hemels<note n="467">Met toespeling op het droomgezicht spreekt hij zoo en betuigt hij, dat die plek een uitverkoren plek is van Gods zegening.</note>.</verse>
<verse osisID="Gen.28.18"> Jacob stond dan 's morgens vroeg op, nam den steen, dien hij onder zijn hoofd gelegd had, en richtte dien overeind tot een gedenksteen en goot er olie boven over uit<note n="468">Voor het eerst lezen we hier van het oud gebruik om steenen, door zalving met olie, ter gedachtenis aan God toe te heiligen.</note>.</verse>
<verse osisID="Gen.28.19"> En hij noemde Bethel den naam der stad, welke te voren Luza genoemd werd<note n="469">Bethel beteekent ‘huis van God’. De grondtekst heeft: ‘En hij noemde den naam dier plaats Bethel, maar Luz was vroeger de naam der stad’. Van het oord, waar Jacob gerust had, ging later de naam Bethel over op de naburige stad.</note>.</verse>
<verse osisID="Gen.28.20"> Ook deed hij een gelofte, zeggende: Als God met mij is en mij bewaart op den weg, dien ik bewandel, en mij brood geeft ten voedsel en kleederen tot dekking</verse>
<verse osisID="Gen.28.21"> en ik gelukkig wederkeer naar het huis mijns vaders, zal de Heer mij tot God zijn<note n="470">Nu reeds uit Jacob zijne dankbaarheid voor de goddelijke bescherming in de toekomst. Wanneer hij eens die bescherming ondervonden zal hebben, dan zal hij op zeer bijzondere wijze Jehova of den Heer als zijnen God hulde en dank betuigen. Hoe hij dit doen zal, zegt het volgend vers.</note>;</verse>
<verse osisID="Gen.28.22"> en deze steen, dien ik tot een gedenksteen heb opgericht, zal genoemd worden huis Gods<note n="471">Jacob belooft de plaats, waar de steen rust, tot een heiligdom te maken en er een altaar voor God te bouwen. Vgl. XXXV 7.</note>; en van alles, wat Gij mij geven zult, zal ik de tienden U opdragen.</verse>
</chapter>

      
<chapter osisID="Gen.29"> 
<title>Hoofdstuk XXIX.</title><p>Jacob te Haran (v. 1-.14. Zijn huwelijk met Lia en Rachel (v. 15-.30. Zonen van Lia (v. 31-.35.</p>
<verse osisID="Gen.29.1"> Jacob dan voortreizend kwam in het land van het Oosten.</verse>
<verse osisID="Gen.29.2"> En hij zag een put in het veld en drie kudden schapen er bij nederliggen, want daaruit werden de kudden gedrenkt, en zijn mond werd met een grooten steen gesloten.</verse>
<verse osisID="Gen.29.3"> En het was gebruik, dat men, als alle schapen verzameld waren, den steen afwentelde, en als de kudden gedrenkt waren, dien weder op den mond van den put legde.</verse>
<verse osisID="Gen.29.4"> En hij zeide tot de herders: Broeders, van waar zijt gij? Zij antwoordden: Van Haran.</verse>
<verse osisID="Gen.29.5"> En hen ondervragende, zeide hij: Kent gij Laban, den zoon van Nachor<note n="472">Evenals meermalen, ook nog in dit verhaal (v. 12 en 15), het woord ‘broeder’ in oneigenlijken zin te verstaan is, zoo heeft het woord zoon hier een ruimere beteekenis. Laban, Rebecca's broeder, was Nachor's kleinzoon. Zie XXIV 15. Vgl. ook XXVI noot 5.</note>? Zij zeiden: Wij kennen hem.</verse>
<verse osisID="Gen.29.6"> Is hij gezond? zeide hij. Hij is welvarend, antwoordden zij, en zie, daar komt Rachel, zijne dochter, met hare kudde.</verse>
<verse osisID="Gen.29.7"> En Jacob zeide: Het is nog lang dag en het is nog geen tijd om de kudden naar de kooien terug te drijven; drenkt eerst de schapen en voert ze zoo wederom ter weide.</verse>
<verse osisID="Gen.29.8"> Zij echter antwoordden: Wij kunnen niet, totdat al de kudden verzameld zijn en wij den steen van den mond des puts wentelen om de kudden te drenken.</verse>
<verse osisID="Gen.29.9"> Nog spraken zij, en zie Rachel kwam met de schapen haars vaders, want zelf hoedde zij de kudde<note n="473">Hoewel dochter van aanzienlijken huize, hoedde zij de kudde naar den eenvoud der oude zeden, welke ook nu nog volgens het getuigenis der reizigers bij de Arabische herdersstammen gebruikelijk zijn.</note>.</verse>
<verse osisID="Gen.29.10"> En toen Jacob haar had gezien en wist, dat zij zijne nicht was en de schapen aan Laban, zijnen oom, toebehoorden, wentelde hij den steen af, waarmede de put werd gesloten,</verse>
<verse osisID="Gen.29.11"> en na de kudde gedrenkt te hebben, kuste hij haar en weende met luider stemme.</verse>
<verse osisID="Gen.29.12"> En hij deelde haar mede<note n="474">Dit mag volgens den grondtekst verstaan worden in dien zin, dat Jacob aan haar zijne afkomst had bekend gemaakt. Het is eene toelichting op het vorige vers en maakt de ontroering van Jacob alsook de hartelijkheid zijner begroeting begrijpelijk.</note>, dat hij een broeder haars vaders was en een zoon van Rebecca, en ijlings boodschapte zij het haren vader.</verse>
<verse osisID="Gen.29.13"> En toen deze gehoord had, dat Jacob, de zoon zijner zuster, gekomen was, liep hij hem te gemoet, en hem omarmend en herhaaldelijk kussend, voerde hij hem in zijn huis. Na nu de redenen zijner reize vernomen te hebben,</verse>
<verse osisID="Gen.29.14"> antwoordde hij: Gij zijt mijn gebeente en mijn vleesch. En nadat één volle maand was voorbijgegaan,</verse>
<verse osisID="Gen.29.15"> zeide hij tot hem: Zult gij, omdat gij mijn broeder zijt, mij dienen om niet? Zeg wat loon gij wilt hebben.</verse>
<verse osisID="Gen.29.16"> Hij nu had twee dochters; de naam der oudste was Lia en de jongste heette Rachel.</verse>
<verse osisID="Gen.29.17"> Maar Lia had leepoogen<note n="475">De grondtekst heeft: ‘En de oogen van Lia waren mat’. Zij had doffe, geen groote, schitterende oogen en miste zoo, naar de opvatting der oosterlingen, een eerste vereischte van de vrouwelijke schoonheid.</note>, Rachel een schoon gelaat en bevallig uiterlijk.</verse>
<verse osisID="Gen.29.18"> En Jacob, die haar liefhad, zeide: Ik zal u dienen om Rachel, uwe jongste dochter, zeven jaren.</verse>
<verse osisID="Gen.29.19"> Laban antwoordde: Het is beter, dat ik haar geve aan u dan aan een anderen man<note n="476">Nog heeft in vele streken van het Oosten, o.a. bij de Drusen en Bedouienen, de bloedverwant, evenals hier Jacob, den voorrang. Jacob, toen misschien zeven en zeventig jaren oud, zie XXVII noot 1, had even de eerste helft van zijnen levensduur overschreden en stond nog in de volle kracht van den mannelijken leeftijd. Vgl. XII noot 9. Als redenen, waarom hij zoo laat huwde, mogen gelden, dat wellicht de zorgzame liefde zijner moeder hem het gemis eener vrouw minder deed gevoelen, en vooral dat in het afgodisch land Chanaän geen uitzicht voor hem geweest was op een gewenscht huwelijk.</note>; blijf bij mij.</verse>
<verse osisID="Gen.29.20"> Jacob diende dan om Rachel zeven jaren; en zij schenen hem weinige dagen toe wegens de grootheid zijner liefde.</verse>
<verse osisID="Gen.29.21"> En hij zeide tot Laban: Geef mij mijne huisvrouw, want reeds is de tijd vol om tot haar te gaan.</verse>
<verse osisID="Gen.29.22"> En deze, vele scharen van vrienden ten gastmaal genoodigd hebbende, richtte bruiloft aan.</verse>
<verse osisID="Gen.29.23"> En 's avonds<note n="477">De nachtelijke duisternis begunstigde het schandelijk bedrog, te meer omdat de gewoonte vorderde, dat de bruid gesluierd tot den bruidegom geleid werd. Vgl. XXIV noot 16.</note> voerde hij Lia, zijne dochter, tot hem</verse>
<verse osisID="Gen.29.24"> en hij gaf aan zijne dochter eene dienstmaagd, Zelpha genaamd<note n="478">Reeds bij Rebecca's huwelijk (XXIV 61) bleek de gewoonte, om aan de bruid dienstmaagden ten geschenke te geven, welke haar bijzonder eigendom werden.</note>. En toen Jacob volgens het gebruik tot haar gegaan was, zag hij des morgens, dat het Lia was.</verse>
<verse osisID="Gen.29.25"> En hij zeide tot zijnen schoonvader: Wat is dit, dat gij hebt willen doen? Heb ik u niet om Rachel gediend? Waarom hebt gij mij bedrogen?</verse>
<verse osisID="Gen.29.26"> Laban antwoordde: Het is in onze streek de gewoonte niet, dat wij de jongsten eerst ten huwelijk geven.</verse>
<verse osisID="Gen.29.27"> Voleind de zeven dagen van dit huwelijk<note n="479">Gewoonlijk duurde het huwelijksfeest een week lang. Vgl. Jud. XIV 12.</note>, en ik zal u ook deze geven voor den arbeid, waarmede gij mij zeven andere jaren zult dienen.</verse>
<verse osisID="Gen.29.28"> Hij berustte in zijn voorstel, en toen de week voorbij was, nam hij Rachel tot huisvrouw,</verse>
<verse osisID="Gen.29.29"> aan welke haar vader als dienstmaagd Bala gegeven had.</verse>
<verse osisID="Gen.29.30"> En na eindelijk tot het gewenschte huwelijk gekomen te zijn, beminde hij de tweede meer dan de eerste, en diende bij hem zeven andere jaren.</verse>
<verse osisID="Gen.29.31"> De Heer nu ziende, dat hij Lia versmaadde, ontsloot haren schoot, terwijl hare zuster onvruchtbaar bleef.</verse>
<verse osisID="Gen.29.32"> En zij werd zwanger en baarde eenen zoon en noemde zijnen naam Ruben<note n="480">Ruben beteekent ‘Ziet, een zoon’. Het is een uitroep van vreugde en van dankbaarheid voor Gods zegening.</note>, zeggende: De Heer heeft mijne vernedering gezien; nu zal mijn man mij beminnen.</verse>
<verse osisID="Gen.29.33"> En wederom ontving zij en baarde eenen zoon en zeide: Omdat de Heer gehoord heeft, dat ik versmaad werd, heeft Hij ook dezen aan mij gegeven; en zij noemde zijnen naam Simeon<note n="481">Simeon heeft de beteekenis van ‘verhooring’.</note>.</verse>
<verse osisID="Gen.29.34"> En ten derden male ontving zij en baarde een anderen zoon en zeide. Nu toch zal zich mijn man aan mij hechten, omdat ik hem drie zonen gebaard heb; en daarom noemde zij zijnen naam Levi<note n="482">Levi beteekent ‘aanhankelijkheid’ of ‘verkleefdheid’.</note>.</verse>
<verse osisID="Gen.29.35"> Een vierde maal ontving zij en baarde eenen zoon en zeide: Thans zal ik den Heer loven; en daarom noemde zij hem Juda<note n="483">Juda beteekent ‘lofprijzing’ of ‘zij geprezen’, d.i. Jehova zij geprezen.</note>. En zij hield op te baren.</verse>
</chapter>

      
<chapter osisID="Gen.30">
<title>Hoofdstuk XXX.</title><p>De bijvrouwen van Jacob en hunne zonen (v. 1-.13. Andere kinderen van Lia. Rachel, moeder van Joseph (v. 14-.24. Het loon van Jacob bij Laban en zijn rijkdom (v. 25-.43.</p>
<verse osisID="Gen.30.1"> Rachel nu, ziende dat zij onvruchtbaar was, benijdde hare zuster en zeide tot haren man: Geef mij kinderen, anders zal ik sterven.</verse>
<verse osisID="Gen.30.2"> En Jacob op haar vergramd, antwoordde: Ben ik als God, die u vrucht uws lichaams onthouden heeft?</verse>
<verse osisID="Gen.30.3"> Maar zij zeide: Ik heb mijne dienstmaagd Bala: ga tot haar, opdat zij bare op mijne knieën en ik van haar kinderen moge hebben<note n="484">De onvruchtbare Rachel wenscht, dat althans hare slavin kinderen ter wereld zal brengen. Zij zal die kinderen na hunne geboorte op hare knieën nemen en zoo als eigen kinderen erkennen. In haar vurig verlangen naar het moederschap bezigt zij, evenals Sara weleer, dit middel, dat volgens de zeden dier tijden niet berispelijk en ook door God niet verboden was.</note>.</verse>
<verse osisID="Gen.30.4"> En zij gaf hem Bala ten huwelijk, welke,</verse> 
<verse osisID="Gen.30.5"> nadat de man tot haar gegaan was, zwanger werd en eenen zoon baarde.</verse>
<verse osisID="Gen.30.6"> En Rachel zeide: De Heer heeft mij recht gedaan en mijne stem verhoord door mij eenen zoon te geven; en daarom noemde zij zijnen naam Dan<note n="485">De Heer heeft mij, door den smaad der onvruchtbaarheid weg te nemen recht gedaan; Hij heeft een gunstige beslissing op mijne klacht gegeven. Dan beteekent: ‘hij heeft recht gedaan’ of ‘rechter’.</note>.</verse>
<verse osisID="Gen.30.7"> En wederom ontving Bala en baarde een tweeden,</verse>
<verse osisID="Gen.30.8"> waarom Rachel zeide: God heeft mij toegerust tegenover mijne zuster en ik ben sterker geworden; en zij noemde hem Nephthali<note n="486">De beteekenis van Nephthali is eenigszins duister. Volgens den grondtekst moet die naam ‘mijne worsteling’, of wel ‘worstelaar’ beduiden. Daar zegt Rachel: ‘Worstelingen Gods (hevige worstelingen of misschien: worstelingen om de gunst van God) heb ik geworsteld met mijne zuster en ik heb de overhand gekregen’. Met toespeling op die woorden geeft zij dan aan het kind dezen naam. Volgens de Vulgaat schijnt Nephthali het begrip van ‘tegenoverstelling ter worsteling’ uit te drukken. Comparare is een in het worstelperk gebruikelijk woord en beteekent daar het tegenover elkander stellen van twee kampvechters ter worsteling. In dien zin worde het hier begrepen: Dat Rachel's woorden niet vrij zijn van overdrijving is duidelijk. Zij spreekt op zulk een zegevierenden toon, omdat zij zich in deze tweede geboorte verheugen mag, terwijl hare zuster heeft opgehouden te baren.</note>.</verse>
<verse osisID="Gen.30.9"> Lia bemerkende, dat zij had opgehouden te baren, gaf Zelpha, hare dienstmaagd, aan haren man.</verse>
<verse osisID="Gen.30.10"> En als deze, na ontvangen te hebben, eenen zoon baarde,</verse>
<verse osisID="Gen.30.11"> zeide zij: Gelukkig; en daarom noemde zij zijnen naam Gad<note n="487">Gad beteekent ‘geluk’ of ‘fortuin’.</note>.</verse>
<verse osisID="Gen.30.12"> Ook baarde Zelpha een tweeden.</verse>
<verse osisID="Gen.30.13"> En Lia zeide: Dat is tot mijne zaligheid, want zalig zullen mij noemen de vrouwen. Daarom noemde zij hem Aser<note n="488">Lia zal om de menigte harer kinderen zalig geprezen worden. Aser beteekent ‘heil’ of ‘zaligheid’.</note>.</verse>
<verse osisID="Gen.30.14"> Als nu Ruben ten tijde van den tarwenoogst naar het veld was gegaan, vond hij alruinen, welke hij aan zijne moeder Lia bracht<note n="489">Ruben was nog een knaapje van vier of vijf jaren, toen hij die alruinen vond, welke misschien om het vroege jaargetijde nog zeldzaam waren en volgens een bijgeloovige meening de kracht bezaten om de vrouwelijke vruchtbaarheid op te wekken. Dat die meening verkeerd was, bewees de uitkomst: Rachel bleef onvruchtbaar. Het met alruinen vertaalde woord heet in den grondtekst ‘dudaïm’. Wat hiermede wordt aangeduid, is niet geheel zeker. In navolging van de Septuagint heeft ook de Vulgaat mandragora vertaald. Veelal houdt men, dat inderdaad de vruchten bedoeld zijn van de alruin of mandragora, een gewas, dat evenals onze aardappelplant tot de familie der nachtschaden (solanaceae) behoort en in het Oosten welig groeit. De vruchten dier plant, welke in Palestina tijdens den tarwenoogst d.i. in Mei rijpen, zijn lichtgeel en hebben de grootte van een muskaatnoot.</note>. En Rachel zeide: Geef mij een deel van de alruinen uws zoons.</verse>
<verse osisID="Gen.30.15"> Zij antwoordde: Dunkt het u weinig mijnen man mij ontfutseld te hebben<note n="490">Het zijn woorden van ijverzucht. Het verdriet Lia, dat Jacob meer blijk van genegenheid geeft aan Rachel dan aan haar.</note>, zoo gij ook niet de alruinen van mijnen zoon wegneemt? Rachel zeide: Hij slape bij u dezen nacht voor de alruinen van uwen zoon.</verse>
<verse osisID="Gen.30.16"> En toen Jacob des avonds uit het veld terugkeerde, ging Lia hem te gemoet en zeide: Tot mij moet gij gaan, want om loon heb ik u gehuurd voor de alruinen van mijnen zoon. En hij sliep bij haar dien nacht.</verse>
<verse osisID="Gen.30.17"> En God verhoorde hare gebeden, en zij ontving en baarde een vijfden zoon.</verse>
<verse osisID="Gen.30.18"> En zij zeide: God heeft mij loon gegeven, omdat ik mijne dienstmaagd aan mijnen man heb gegeven; en zij noemde zijnen naam Issachar<note n="491">Issachar kan vertaald worden ‘loon-aanbrenger’.</note>.</verse>
<verse osisID="Gen.30.19"> Wederom werd Lia zwanger en baarde een zesden zoon.</verse>
<verse osisID="Gen.30.20"> En zij zeide: God heeft mij met een goede gift begiftigd; ook ditmaal zal mijn man met mij zijn, omdat ik hem zes zonen gebaard heb; en daarom noemde zij zijnen naam Zabulon<note n="492">In den grondtekst zegt Lia: ‘God heeft mij begiftigd met een goede gift; ditmaal zal mijn man met mij wonen (mij meer door zijn bijzijn genegenheid bewijzen), omdat ik’ enz. Zabulon beteekent ‘woning’. Bij de verklaring der Hebreeuwsche namen moet echter in het algemeen worden opgemerkt, dat hunne beteekenis dikwijls niet onbetwistbaar vaststaat. Meermalen is hunne afleiding onzeker of is ook meer dan ééne afleiding mogelijk.</note>.</verse>
<verse osisID="Gen.30.21"> Na dezen baarde zij eene dochter met name Dina.</verse>
<verse osisID="Gen.30.22"> De Heer, ook Rachel gedachtig, verhoorde haar en ontsloot haren schoot.</verse> 
<verse osisID="Gen.30.23"> En zij werd zwanger en baarde eenen zoon, zeggende: God heeft mijne versmaadheid weggenomen.</verse>
<verse osisID="Gen.30.24"> En zij noemde zijnen naam Joseph<note n="493">Joseph beteekent ‘dat Hij toevoege’.</note>, zeggende: Voege mij de Heer een anderen zoon toe.</verse>
<verse osisID="Gen.30.25"> Toen nu Joseph geboren was, zeide Jacob tot zijnen schoonvader: Laat mij gaan om terug te keeren naar mijn geboorteplaats en naar mijn land.</verse>
<verse osisID="Gen.30.26"> Geef mij mijne huisvrouwen en kinderen, voor welke ik u gediend heb, opdat ik vertrekke; gij kent den dienst, waarmede ik u gediend heb.</verse>
<verse osisID="Gen.30.27"> Laban zeide hem: Moge ik genade vinden voor uw aangezicht; door proefneming heb ik geleerd, dat God mij gezegend heeft om uwentwil<note n="494">Volgens den grondtekst schijnt die proefneming in wichelarij bestaan te hebben. Dat Laban bijgeloovig was, bewijst het vervolg der geschiedenis.</note>.</verse>
<verse osisID="Gen.30.28"> Bepaal uw loon, dat ik u geven zal.</verse>
<verse osisID="Gen.30.29"> Waarop hij antwoordde: Gij weet, hoe ik u gediend heb en hoe groot in mijne handen uwe bezitting geworden is.</verse>
<verse osisID="Gen.30.30"> Weinig hadt gij, voordat ik tot u kwam, en nu zijt gij rijk geworden, en de Heer heeft u bij mijne komst ten uwent gezegend. Het is dan rechtmatig, dat ik ook eens voor mijn eigen huis zorg drage.</verse>
<verse osisID="Gen.30.31"> En Laban zeide: Wat zal ik u geven? Hij antwoordde: Ik verlang niets, maar zoo gij doen zult wat ik vorder, zal ik wederom uw vee weiden en hoeden.</verse>
<verse osisID="Gen.30.32"> Ga al uwe kudden rond en neem er uit al de bonte schapen en gevlekte van vacht: en al wat donkerkleurig en gevlekt en bont zal zijn, zoo bij de schapen als bij de geiten, zal mijn loon wezen<note n="495">Duidelijker zegt de grondtekst, dat al het zwarte onder de schapen en het gevlekte en bonte onder de geiten door Jacob voor de toekomst als loon wordt bedongen. De witte schapen en de zwarte geiten zullen aan Laban blijven. Het aanbod van Jacob was zeer aannemelijk, omdat in het Oosten gewoonlijk de schapen wit, de geiten zwart van vacht zijn.</note>.</verse> 
<verse osisID="Gen.30.33"> En op den dag van morgen zal mijne gerechtigheid voor mij antwoord geven, wanneer de naar goedvinden bepaalde tijd voor u gekomen is; en al wat niet bont en gevlekt en donkerkleurig zijn zal, zoo bij de schapen als bij de geiten, zal mij van diefstal overtuigen<note n="496">Op den dag van morgen, in de toekomst zal zoo allerduidelijkst door de kleur van het vee blijken, wat aan ieder onzer toebehoort.</note>.</verse>
<verse osisID="Gen.30.34"> En Laban zeide: Ik keur goed wat gij vraagt.</verse>
<verse osisID="Gen.30.35"> En hij scheidde op dien dag af de bonte en gevlekte geiten en schapen en bokken en rammen; maar geheel de kudde van ééne kleur, dat is van witte en zwarte vacht, leverde hij in de hand zijner zonen<note n="497">Meer in overeenstemming met v. 32 zegt de grondtekst, dat de gestreepte en gevlekte bokken en al de bonte en gevlekte geiten, alles, waaraan eenige witheid was, en alles, wat zwart was onder de schapen, door Laban in de hand zijner zonen gesteld werd. Jacob hoedde nu alleen de witte schapen en de zwarte geiten.</note>.</verse>
<verse osisID="Gen.30.36"> En hij stelde eene ruimte van drie dagreizen tusschen zich en zijnen schoonzoon, die de overige kudden van hem weidde.</verse>
<verse osisID="Gen.30.37"> Jacob nam dan groene twijgen van populier- en amandelboomen en van platanen en ontdeed ze gedeeltelijk van de schors; en nadat de schors was afgetrokken, vertoonde zich op hetgeen was afgeschild het witte, maar wat ongeschonden was, bleef groen, en zoo werd verscheidenheid van kleur te weeggebracht.</verse>
<verse osisID="Gen.30.38"> En hij legde ze in de drinkgoten, waarin het water werd uitgestort, opdat de kudden, wanneer zij kwamen drinken, de twijgen voor oogen zouden hebben en bij den aanblik er van zouden ontvangen.</verse>
<verse osisID="Gen.30.39"> En het geschiedde, dat de schapen juist in de hitte van het paren de twijgen zagen en gevlekte en bonte en met verschillende kleur gespikkelde lammeren wierpen<note n="498">God, die Jacob zegende, deed dit zeker niet onfeilbare kunstmiddel hier gelukken.</note>.</verse> 
<verse osisID="Gen.30.40"> En Jacob maakte eene scheiding tusschen de kudde en legde de twijgen in de drinkgoten voor de oogen der rammen; alles nu, wat wit en wat zwart was<note n="499">Volgens de Vulgaat scheidde Jacob al het bontkleurige van de kudde en dit werd zijn eigendom, terwijl al het witte (der schapen) en al het zwarte (der geiten) aan Laban bleef. Volgens den grondtekst, die echter duister is en ook anders verklaard kan worden, schijnt Jacob nog een tweede middel te hebben aangewend en liet hij de bontkleurige lammeren vóór de andere kudden gaan, zoodat het oog der witte schapen op hen gericht was.</note>, behoorde aan Laban, maar het overige behoorde aan Jacob, terwijl de kudden van elkander gescheiden werden.</verse>
<verse osisID="Gen.30.41"> Wanneer dan in den voortijd de schapen besprongen werden, legde Jacob de twijgen in de drinkgoten des waters voor de oogen der rammen en der schapen, opdat zij bij het staren daarop zouden ontvangen.</verse>
<verse osisID="Gen.30.42"> Maar wanneer de bespringing in den natijd daar was en de laatste bevruchting, legde hij ze niet<note n="500">De grondtekst verklaart duidelijk, waarom Jacob zoo handelde. De ervaren herder bezigde zijn middel, wanneer de schapen krachtig waren en krachtige jongen wierpen, maar hij liet het achterwege, wanneer de schapen zwak en dus ook hunne lammeren zwak waren. In Palestina en andere landen van hetzelfde klimaat werpen de schapen, die slechts vijf maanden dragen, tweemaal in het jaar jongen.</note>. En wat van den natijd was, werd eigendom van Laban en wat van den voortijd was, van Jacob.</verse>
<verse osisID="Gen.30.43"> En de man werd bovenmate rijk en had vele kudden, dienstmaagden en dienstknechten, kameelen en ezels.</verse>
</chapter>

      
<chapter osisID="Gen.31">
<title>Hoofdstuk XXXI.</title><p>Jacob, met huisgezin en bezittingen uit Haran vertrokken, wordt door Laban achterhaald (v. 1-.25. Beider klachten en hun vriendschapsverbond (v. 26-.55.</p>
<verse osisID="Gen.31.1"> Nadat hij nu de woorden hoorde van Laban's zonen, die zeiden: Jacob heeft alles weggenomen, wat onzen vader toebehoorde, en met zijn goed verrijkt, is hij aanzienlijk geworden;</verse>
<verse osisID="Gen.31.2"> nadat hij ook bemerkte, dat het gelaat van Laban jegens hem niet was gelijk gisteren en eergisteren,</verse>
<verse osisID="Gen.31.3"> bovenal toen de Heer hem zeide: Keer terug naar het land uwer vaderen en naar uw geslacht, en Ik zal met u zijn:</verse>
<verse osisID="Gen.31.4"> toen zond hij en ontbood Rachel en Lia naar het veld, waar hij de kudden weidde,</verse>
<verse osisID="Gen.31.5"> en hij zeide tot haar: Ik zie, dat uws vaders aangezicht jegens mij niet is gelijk gisteren en eergisteren; maar de God mijns vaders is met mij geweest.</verse>
<verse osisID="Gen.31.6"> En gij zelf weet, dat ik met al mijne krachten uwen vader gediend heb.</verse>
<verse osisID="Gen.31.7"> Maar uw vader heeft mij ook bedrogen en tien malen<note n="501">Tien malen d.i. verscheidene malen.</note> mijn loon veranderd; en echter heeft God hem niet toegelaten mij nadeel toe te brengen.</verse>
<verse osisID="Gen.31.8"> Wanneer hij eenmaal zeide: De bonte zullen uw loon zijn, dan wierpen alle schapen bonte lammeren; maar als hij integendeel zeide: Alles, wat wit is, zult gij ten loon ontvangen, dan wierpen al de kudden witte.</verse>
<verse osisID="Gen.31.9"> En God heeft de bezitting uws vaders genomen en aan mij gegeven.</verse>
<verse osisID="Gen.31.10"> Want nadat de tijd van de bevruchting der schapen gekomen was, hief ik mijne oogen op en zag in den slaap, dat de mannetjes, die de wijfjes besprongen, bont en gevlekt en van verschillende kleuren waren.</verse>
<verse osisID="Gen.31.11"> En de engel Gods zeide tot mij in den slaap: Jacob! en ik antwoordde: Hier ben ik.</verse>
<verse osisID="Gen.31.12"> En hij zeide: Hef uwe oogen op en zie, dat al de mannetjes, die de wijfjes bespringen, bont, gevlekt en gespikkeld zijn. Want Ik heb alles gezien, wat Laban u heeft gedaan.</verse>
<verse osisID="Gen.31.13"> Ik ben de God van Bethel, waar gij den steen gezalfd en aan Mij eene gelofte gedaan hebt. Nu dan, maak u op en vertrek uit dit land en keer weder naar het land uwer geboorte.</verse>
<verse osisID="Gen.31.14"> En Rachel en Lia antwoordden: Blijft ons nog iets over uit het vermogen en de erfenis van het huis onzes vaders<note n="502">Niets weerhoudt ons om in het huis van onzen vader te blijven.</note>?</verse>
<verse osisID="Gen.31.15"> Heeft hij ons niet als vreemden gerekend en verkocht en onzen koopprijs opgegeten<note n="503">Niet alleen verkocht hij ons, maar hij behield zelfs geheel den koopprijs voor zich, zonder ons daarvan eenig huwelijksgoed te schenken. - Dat Laban aan elke zijner dochters eene slavin had gegeven, beteekende weinig. Rebecca was vroeger niet met één enkele dienstvrouw weggezonden. Vgl. XXIV 61.</note>?</verse>
<verse osisID="Gen.31.16"> Maar God heeft de rijkdommen van onzen vader genomen en ze gegeven aan ons en aan onze kinderen<note n="504">Inderdaad had God dit gedaan. Hij had, gelijk uit het voorgaande blijkt, zie v. 10-12, Jacob gezegend, toen deze zich met menschelijke middelen trachtte schadeloos te stellen voor het door Laban hem aangedaan onrecht.</note>. Doe alzoo alles, wat God u geboden heeft.</verse>
<verse osisID="Gen.31.17"> Jacob maakte zich dan op, en nadat hij zijne kinderen en vrouwen op de kameelen geplaatst had, ging hij van daar.</verse>
<verse osisID="Gen.31.18"> En hij nam al zijn goed en de kudden en alles, wat hij in Mesopotamië had verworven, en trok naar Isaäc, zijnen vader, in het land Chanaän.</verse>
<verse osisID="Gen.31.19"> Te dien tijde was Laban gegaan om de schapen te scheren en Rachel stal de afgodsbeelden haars vaders<note n="505">Van dergelijke afgoden, in den grondtekst ‘Theraphim’ geheeten, wordt meermalen in de H. Schrift gesproken. Vgl. Jud. XVII 14; Zach. X 2. Die Theraphim waren beelden, welke vermoedelijk een menschengedaante hadden en als een soort van huisgoden vereerd werden. Hunne aanwezigheid in het huis van Laban bewijst, dat deze, al kende hij den waren God, niet vrij was van bijgeloof. Wellicht beging Rachel den diefstal, omdat zij zelf nog een bijgeloovige gehechtheid voor dezelve had. Vgl. XXXV 2.</note>.</verse>
<verse osisID="Gen.31.20"> En Jacob wilde zijnen schoonvader niet openbaren, dat hij de vlucht nam.</verse>
<verse osisID="Gen.31.21"> En toen hij was weggegaan, zoowel hij als alles, wat rechtens het zijne was, en hij, na den stroom<note n="506">Den Euphraat.</note> te zijn overgetrokken, voorttoog naar het gebergte Galaäd<note n="507">Mons, berg, staat hier als verzamelwoord in den zin van gebergte. Het gebergte wordt bij zijn lateren naam aangewezen. Zie v. 48. Waarschijnlijk volgde Jacob den gewonen karavaanweg, die langs Damascus over Hauran en Galaäd naar Jericho leidt.</note>,</verse> 
<verse osisID="Gen.31.22"> werd aan Laban geboodschapt op den derden dag, dat Jacob vluchtte.</verse>
<verse osisID="Gen.31.23"> En hij, zijne broeders<note n="508">Zijne bloedverwanten.</note> met zich nemend, joeg hem zeven dagen na en achterhaalde hem op het gebergte Galaäd.</verse>
<verse osisID="Gen.31.24"> En hij zag in den droom God, die hem zeide: Wacht u om iets scherps tegen Jacob te spreken.</verse>
<verse osisID="Gen.31.25"> En reeds had Jacob op het gebergte zijne tent opgeslagen. En toen de ander met zijne broeders hem bereikt had, plaatste hij op hetzelfde gebergte Galaäd zijne tent.</verse>
<verse osisID="Gen.31.26"> En hij zeide tot Jacob: Waarom hebt gij zoo gedaan om buiten mijn weten mijne dochters weg te voeren als buit gemaakten met het zwaard?</verse>
<verse osisID="Gen.31.27"> Waarom hebt gij zonder mijne voorkennis willen vluchten en het mij niet willen aankondigen, ten einde ik u mocht begeleiden met vreugde en met zangen en met pauken en citers?</verse>
<verse osisID="Gen.31.28"> Gij hebt niet toegelaten, dat ik mijne zonen en dochters zou kussen; dwaas hebt gij gehandeld, en nu is wel</verse>
<verse osisID="Gen.31.29"> mijne hand machtig om u kwaad te vergelden, maar de God des vaders van ulieden zeide mij gisteren: Wacht u om iets hards tegen Jacob te spreken.</verse>
<verse osisID="Gen.31.30"> Het zij zoo: gij verlangdet naar de uwen te gaan en uwe begeerte was naar uws vaders huis; waarom hebt gij mijne goden gestolen?</verse>
<verse osisID="Gen.31.31"> Jacob antwoordde: Buiten uw weten ben ik vertrokken, omdat ik vreesde, dat gij met geweld uwe dochters zoudt wegvoeren.</verse>
<verse osisID="Gen.31.32"> En wat betreft, dat gij mij van diefstal beticht: bij wien gij uwe goden ook zult vinden, hij worde in de tegenwoordigheid onzer broeders gedood. Zoek na, al wat gij van het uwe bij mij vindt, en neem het weg. Dit zeggende, wist hij niet, dat Rachel de afgodsbeelden gestolen had.</verse>
<verse osisID="Gen.31.33"> Laban dan ging in de tent van Jacob en van Lia en van beide de dienstmaagden, en vond niets. En toen hij de tent van Rachel binnentrad,</verse>
<verse osisID="Gen.31.34"> verborg zij haastig de afgoden onder de dekkleeden des kameels<note n="509">De grondtekst heeft: ‘in het zadel van den kameel’. Bedoeld schijnt een soort van mand-zetel, welke ook nu nog op het zadel bevestigd wordt en aan de vrouwen bij het berijden der kameelen tot zitplaats dient.</note> en zat daarop neder, en als hij geheel de tent doorzocht en niets vond,</verse>
<verse osisID="Gen.31.35"> zeide zij: Mijn heer vertoorne zich niet, dat ik voor u niet kan opstaan, want naar de wijze der vrouwen gaat het mij nu. Zoo werd de zorgvuldigheid van den zoekende verijdeld.</verse>
<verse osisID="Gen.31.36"> En opstuivend sprak Jacob met verwijting: Om welke schuld van mij en om welke zonde van mij hebt gij mij zoo fel nagezet</verse>
<verse osisID="Gen.31.37"> en al mijn huisraad doorzocht? Wat hebt gij van al het goed uws huizes gevonden? Leg het hier voor mijne broeders en uwe broeders, en laten zij recht spreken tusschen mij en u.</verse>
<verse osisID="Gen.31.38"> Ben ik daarom twintig jaren bij u geweest? Uwe schapen en geiten waren niet onvruchtbaar; de rammen uwer kudde heb ik niet gegeten;</verse>
<verse osisID="Gen.31.39"> en wat door wilde dieren geroofd was, heb ik u niet getoond; ik vergoedde alle schade; al wat door diefstal verloren ging, eischtet gij van mij<note n="510">Alleen bij plichtverzuim had Jacob de schade moeten boeten, maar de baatzuchtige Laban eischte in alle omstandigheden vergoeding. Vgl. Ex. XXII 10-13, waar waarschijnlijk het oude gewoonterecht wettelijk is vastgesteld.</note>.</verse>
<verse osisID="Gen.31.40"> Des daags en des nachts verging ik van hitte en van koude, en de slaap week van mijne oogen.</verse>
<verse osisID="Gen.31.41"> En zoo heb ik twintig jaren lang in uw huis u gediend, veertien om uwe dochters en zes om uwe kudden; ook hebt gij mijn loon tienmaal veranderd.</verse>
<verse osisID="Gen.31.42"> Indien niet de God mijns vaders Abraham en de vreeze van Isaäc<note n="511">De vreeze van Isaäc is de God, dien Isaäc vreest of met passende vreeze dient. Vgl. Is. VIII 13.</note> mij had bijgestaan, misschien zoudt gij nu mij naakt hebben weggezonden. God heeft mijne verdrukking en den arbeid mijner handen aangezien en u gisteren berispt.</verse>
<verse osisID="Gen.31.43"> Laban antwoordde hem: Mijne dochters en zonen en uwe kudden en alles, wat gij ziet, is het mijne. Wat kan ik mijnen kinderen en kleinkinderen doen<note n="512">Door u, uwe vrouwen en kinderen kwaad te berokkenen zou ik ten slotte aan mij zelven nadeel doen.</note>?</verse>
<verse osisID="Gen.31.44"> Kom dan, en laat ons een verbond sluiten, opdat het tot eene getuigenis zij tusschen mij en u.</verse>
<verse osisID="Gen.31.45"> Jacob nam alzoo eenen steen en richtte dien overeind tot een gedenksteen.</verse>
<verse osisID="Gen.31.46"> En hij zeide tot zijne broeders: Brengt steenen aan<note n="513">Ten teeken van instemming moeten allen gezamenlijk het gedenkteeken helpen oprichten.</note>. En zij verzamelden steenen en maakten daarvan eenen heuvel en aten daarop<note n="514">Dit wordt hier vooraf verhaald, maar gebeurde later. Zie v. 54.</note>.</verse>
<verse osisID="Gen.31.47"> En Laban noemde hem Heuvel van den getuige, en Jacob: Hoogte der getuigenis<note n="515">De grondtekst heeft: ‘En Laban noemde hem Jegar Sahadoetha en Jacob noemde hem Gal-ed’. Beiden gaven aan de hoogte denzelfden naam van ‘Heuvel der getuigenis’ maar, gelijk de Vulgaat er toelichtend bijvoegt: een elk naar den aard zijner taal. Mogelijk heette vroeger reeds het gebergte ‘Gilead’ d.i. harde, rotsachtige streek. Althans zoo heet het in den grondtekst v. 21, 23, 25. In deze veronderstelling gebruikte dan Jacob eene woordspeling.</note>, ieder naar den aard zijner taal.</verse>
<verse osisID="Gen.31.48"> En Laban zeide: Deze heuvel zal heden getuige zijn tusschen mij en u; en daarom is zijn naam Galaäd genoemd, dat is Heuvel van den getuige.</verse>
<verse osisID="Gen.31.49"> De Heer zie toe en richte tusschen ons, wanneer wij van elkander zullen zijn weggegaan<note n="516">In den grondtekst gaat hier de rede van v. 48 aldus verder: ‘en de Mizpa (de wachthoogte) omdat hij zeide: De Heer houde wacht (zie toe) tusschen mij en tusschen u, wanneer wij verborgen zullen zijn, de een voor den ander’.</note>.</verse> 
<verse osisID="Gen.31.50"> Indien gij mijne dochters bedroeft en andere vrouwen buiten haar binnenbrengt<note n="517">Naar Hebreeuwsche spreekwijze is de nazin ‘dan straffe u God’ weggelaten.</note>: niemand is getuige van onze woorden behalve God, die tegenwoordig is en ziet.</verse>
<verse osisID="Gen.31.51"> En wederom zeide hij tot Jacob: Zie, deze heuvel en de steen, dien ik opgericht heb tusschen mij en u,</verse>
<verse osisID="Gen.31.52"> zal getuige zijn: dat deze heuvel, zeg ik, en deze steen tot getuigenis zijn, wanneer of ik er voorbij zal gaan om tot u te komen, of gij er voorbij zult gaan met booze bedoeling tegen mij.</verse>
<verse osisID="Gen.31.53"> De God van Abraham en de God van Nachor richte tusschen ons, de God van hunnen vader. Jacob zwoer dan bij de vreeze zijns vaders Isaäc.</verse>
<verse osisID="Gen.31.54"> En na offeranden geslacht te hebben op het gebergte, noodigde hij zijne broeders om brood te eten<note n="518">Brood eten beteekent spijs gebruiken, maaltijd houden. Na het brengen der offeranden volgde de heilige maaltijd, waarbij enkele stukken van het offervleesch genuttigd werden.</note>. En na gegeten te hebben, verbleven zij daar.</verse>
<verse osisID="Gen.31.55"> Maar Laban stond des nachts op, kuste zijne zonen en dochters en zegende hen, en keerde terug naar zijne plaats.</verse>
</chapter>

      
<chapter osisID="Gen.32">
<title>Hoofdstuk XXXII.</title><p>Jacob ontmoet een heerleger engelen (v. 1 en .2. Zijne vrees voor Esau (v. 3-.23. Zijne worsteling met den Godsengel, die hem den naam Israël geeft (v. 24-.32.</p>
<verse osisID="Gen.32.1"> Ook Jacob zette de reis voort, welke hij begonnen had, en hem kwamen engelen Gods te gemoet<note n="519">Evenals vroeger te Bethel wordt hier Jacob door God bemoedigd. Wat toch kon hij te duchten hebben van Esau, wanneer hem Gods engelen verdedigden.</note>.</verse>
<verse osisID="Gen.32.2"> En toen hij hen gezien had, zeide hij: Een heerleger van God is dit; en hij noemde den naam dier plaats Mahanaïm, dat is: Heerlegers<note n="520">Mahanaïm beteekent ‘dubbel heerleger’ of ‘twee heerlegers’. De naam doelt op de twee legers, het leger van Jacob en het hemelsche, dat het eerste als ter bescherming te gemoet was gekomen.</note>.</verse>
<verse osisID="Gen.32.3"> Hij zond nu ook boden voor zich uit tot Esau, zijnen broeder, naar het land Seïr, naar de landstreek van Edom<note n="521">Esau verbleef derhalve reeds te dien tijde in Idumea, dat naar de eerste inwoners, de afstammelingen van Seïr, en naar de latere overheerschers, de afstammelingen van Esau of Edom, verschillende namen heeft. Eerst later echter vestigde hij zich daar metterwoon voor altijd en zeide hij het land Chanaän voor goed vaarwel. Zie XXXVI 6.</note>.</verse>
<verse osisID="Gen.32.4"> En hij gebood hun, zeggende: Spreekt zoo tot mijnen heer Esau: Dit zegt uw broeder Jacob: Bij Laban heb ik als vreemdeling gewoond en ben ik tot op dezen dag geweest.</verse>
<verse osisID="Gen.32.5"> Ik heb runderen en ezels en schapen en dienstknechten en dienstmaagden<note n="522">Jacob schijnt Esau te willen beduiden, dat het hem met zijn terugkeer niet om geld of goed te doen is ten nadeele van zijnen broeder.</note>, en nu zend ik een gezantschap aan mijnen heer, opdat ik genade vinde voor uw aangezicht.</verse>
<verse osisID="Gen.32.6"> En de boden keerden tot Jacob terug en zeiden: Wij zijn tot Esau, uwen broeder, gekomen, en zie, hij snelt u te gemoet met vierhonderd mannen<note n="523">Esau beschikte voorzeker bij de verovering van het land Seïr over een aanzienlijke legermacht en kon zich dus gemakkelijk door zulk een geleide doen vergezellen.</note>.</verse>
<verse osisID="Gen.32.7"> Jacob werd zeer bevreesd en in zijn angst verdeelde hij het volk, dat met hem was, ook de kudden en de schapen en de runderen en de kameelen in twee afdeelingen,</verse>
<verse osisID="Gen.32.8"> zeggende: Zoo Esau tot de eene afdeeling komt en ze verslaat, zal de andere afdeeling, welke overblijft, gered worden<note n="524">Hij hoopte, dat bijgeval de eene afdeeling door Esau's mannen overrompeld werd, de andere zou kunnen vluchten.</note>.</verse>
<verse osisID="Gen.32.9"> En Jacob zeide<note n="525">Na gedaan te hebben hetgeen de menschelijke voorzichtigheid gebood, zocht hij hulp bij God in het gebed.</note>: God van mijnen vader Abraham en God van mijnen vader Isaäc; Heer, die mij gezegd hebt: Keer weder naar uw land en naar de plaats uwer geboorte, en Ik zal u weldoen;</verse> 
<verse osisID="Gen.32.10"> te gering ben ik voor al uwe erbarmingen en voor uwe getrouwheid, welke Gij vervuld hebt aan uwen dienaar. Met mijnen staf trok ik<note n="526">Om zijne vlucht voor Esau te verbergen was hij weleer zonder een voldoende toerusting voor de reis, arm en alleen, vertrokken.</note> over dezen Jordaan en nu keer ik terug met twee afdeelingen.</verse>
<verse osisID="Gen.32.11"> Verlos mij uit de hand van mijnen broeder Esau, want ik vrees hem zeer, dat hij wellicht zal komen en verslaan moeder en kinderen te zamen<note n="527">Hij ducht het ergste, eene wraakneming, welke zelfs de moeders en de kinderen niet zal sparen.</note>.</verse>
<verse osisID="Gen.32.12"> Gij hebt gezegd, dat Gij mij zoudt weldoen en mijn zaad uitbreiden als het zand der zee, dat wegens de menigte niet geteld kan worden.</verse>
<verse osisID="Gen.32.13"> En nadat hij daar dien nacht had geslapen, zonderde hij uit hetgeen hij bezat geschenken af voor Esau, zijnen broeder,</verse>
<verse osisID="Gen.32.14"> tweehonderd geiten, twintig bokken, tweehonderd schapen en twintig rammen,</verse>
<verse osisID="Gen.32.15"> dertig zoogende kameelinnen met hare veulens, veertig koeien en twintig stieren, twintig ezelinnen en tien van hare veulens.</verse>
<verse osisID="Gen.32.16"> En hij zond onder het geleide zijner knechten elke dier kudden afzonderlijk en zeide tot zijne knechten: Gaat mij vooruit en er zij eene ruimte tusschen kudde en kudde.</verse>
<verse osisID="Gen.32.17"> En aan den eersten gebood hij en zeide: Als gij mijnen broeder Esau ontmoet en hij u vraagt: Aan wien behoort gij? of: Waar gaat gij heen? of: Wien behoort hetgeen gij achterna gaat?</verse>
<verse osisID="Gen.32.18"> zult gij antwoorden: Aan uwen dienaar Jacob; hij zendt geschenken aan mijnen heer Esau; hij zelf ook komt na ons.</verse>
<verse osisID="Gen.32.19"> Desgelijks gebood hij aan den tweeden en aan den derden en aan allen, die achter de kudden gingen, zeggende: Spreekt dezelfde woorden tot Esau, wanneer gij hem aantreft.</verse> 
<verse osisID="Gen.32.20"> En gij zult er bijvoegen: Ook uw dienaar Jacob zelf volgt onzen weg. Want hij zeide: Ik zal hem met de geschenken, welke voorafgaan, bevredigen en daarna zal ik hem zien: misschien zal hij mij genadig zijn.</verse>
<verse osisID="Gen.32.21"> Alzoo gingen de geschenken voor hem uit, maar zelf bleef hij dien nacht in de legerplaats.</verse>
<verse osisID="Gen.32.22"> En toen hij vroegtijdig was opgestaan<note n="528">De grondtekst heeft: ‘En hij stond op in dienzelfden nacht’, te weten in dien nacht, waarvan reeds v. 13 en 21 sprake was. Het zal wellicht het begin der laatste nachtwake geweest zijn.</note>, nam hij zijne twee huisvrouwen en de twee dienstmaagden met zijn elf zonen en trok over het wad van den Jaboc.</verse>
<verse osisID="Gen.32.23"> En na alles, wat hem toebehoorde, te hebben overgebracht,</verse>
<verse osisID="Gen.32.24"> bleef hij alleen, en zie, een man worstelde met hem tot den morgenstond<note n="529">Hij bleef alleen, niet aan de overzijde, maar waarschijnlijk aan deze zijde der beek. Daar, bij de zijnen, maar van hen op eenigen afstand verwijderd, streed hij den geheimvollen strijd.</note>.</verse>
<verse osisID="Gen.32.25"> En als deze zag, dat hij hem niet overwinnen kon, raakte hij de zenuw zijner heup aan, en zij verdorde aanstonds<note n="530">Onoverwinnelijk was Jacob omdat God op bovennatuurlijke wijze zijn natuurlijke kracht had vermeerderd. Dit bleek ook tastbaar door die [aan]raking, welke hem terstond van zijn natuurlijke kracht beroofde.</note>.</verse>
<verse osisID="Gen.32.26"> En hij sprak tot hem: Laat mij gaan, want reeds rijst de dageraad. Hij antwoordde: Ik zal u niet laten gaan, tenzij gij mij gezegend hebt<note n="531">Jacob had begrepen, dat hij niet met eenen mensch, maar met een hemelschen persoon worstelde. Vgl. Os. XII 4.</note>.</verse>
<verse osisID="Gen.32.27"> Hij zeide dan: Hoe is uw naam? Hij antwoordde: Jacob.</verse>
<verse osisID="Gen.32.28"> Doch de ander zeide: Geenszins Jacob zal uw naam genoemd worden, maar Israël<note n="532">Israël beteekent ‘strijder tegen God’. Het onmiddellijk doel der verschijning was Jacob's moed te verlevendigen en hem de verzekering te geven, dat hij geenen mensch, ook niet zijnen broeder behoefde te vreezen.</note>; want zoo gij tegen God sterk geweest zijt, hoeveel te meer zult gij tegen menschen de overhand hebben?</verse>
<verse osisID="Gen.32.1">antwoordde: Waarom vraagt gij naar mijnen naam? En hij zegende hem terzelfder plaats.</verse>
<verse osisID="Gen.32.30"> En Jacob noemde den naam dier plaats Phanuel<note n="533">Phanuel beteekent ‘aangezicht Gods’.</note>, zeggende: Ik heb God gezien van aangezicht tot aangezicht, en mijn leven is behouden<note n="534">Hij had God of Gods engel in menschelijke gedaante van nabij gezien en de hemelsche verschijning was niet, gelijk oudtijds wel gedacht werd, een voorteeken des doods voor hem geweest. Integendeel had zij hem van de vrees voor Esau's geweld verlost.</note>.</verse>
<verse osisID="Gen.32.31"> En aanstonds ging de zon voor hem op, nadat hij Phanuel was voorbijgegaan; hij echter ging met manken voet.</verse>
<verse osisID="Gen.32.32"> En daarom eten de kinderen van Israël tot op dezen dag de zenuw niet, welke in de heup van Jacob verdorde, omdat hij de zenuw zijner heup heeft aangeraakt, en die verstijfd is<note n="535">In het menschelijk lichaam ligt het hoofd van het dijbeen in de diepe holte van het heupbeen en is daar door banden en spieren stevig en beweegbaar bevestigd. Bij Jacob nu werd door de in v. 25 verhaalde aanraking de heupzenuw (nervus ischiadicus) verstijfd of verlamd, zoodat zij hare gewone werking om de beweging der spieren te veroorzaken niet meer kon verrichten en Jacob, misschien voor korten tijd, mank moest gaan. Op die wijze had hij een zeker bewijs van de werkelijkheid der verschijning en begreep hij, dat niet zijn eigen kracht, maar de kracht van God hem in den strijd had doen standhouden. Ter gedachtenis aan deze gebeurtenis eten de kinderen van Israël de heupzenuw niet, d.i. zij eten niet dat gedeelte van het vleesch der dieren, waar in het zoogenaamde achtervierendeel de heupzenuw met hare vertakkingen wordt gevonden.</note>.</verse>
</chapter>

      
<chapter osisID="Gen.33">
<title>Hoofdstuk XXXIII.</title>
<p>Verzoening van Jacob en Esau (v. 1-.16. Jacob's aankomst in Chanaän (v. 17-.20.</p>
<verse osisID="Gen.33.1"> Jacob nu, zijne oogen opslaande, zag Esau komen en met hem vierhonderd mannen; en hij scheidde de zonen van Lia en van Rachel en van de twee dienstmaagden.</verse>
<verse osisID="Gen.33.2"> En hij plaatste de beide dienstmaagden en hare kinderen vooraan, en Lia en hare zonen op de tweede plaats, en Rachel en Joseph achteraan.</verse> 
<verse osisID="Gen.33.3"> En zelf vooruittredend, boog hij zich diep ter aarde neder zeven malen, totdat zijn broeder nabij was<note n="536">Door die buitengewone eerbewijzing trachtte Jacob het hart zijns broeders te winnen en hem het vroeger aangedaan leed te doen vergeten.</note>.</verse>
<verse osisID="Gen.33.4"> Esau dan, zijnen broeder te gemoet snellend, omarmde hem; en hem om den hals vallend en hem kussend, weende hij.</verse>
<verse osisID="Gen.33.5"> En de oogen opslaande, zag hij de vrouwen en hare kinderen en zeide hij: Wat beteekenen deze? en behooren zij aan u? Hij antwoordde: Het zijn de kinderen, die God, aan mij, uwen dienaar, geschonken heeft.</verse>
<verse osisID="Gen.33.6"> En de dienstmaagden en hare zonen kwamen nader en bogen zich neder.</verse>
<verse osisID="Gen.33.7"> Ook Lia met hare kinderen trad toe, en nadat zij zich op gelijke wijze hadden nedergebogen, bogen zich het laatst Joseph en Rachel neder.</verse>
<verse osisID="Gen.33.8"> En Esau zeide: Wat zijn dat voor afdeelingen, welke ik ontmoet heb<note n="537">Esau vraagt, met welke bedoeling Jacob hem zoovele kudden heeft te gemoet gezonden.</note>? Hij antwoordde: Ten einde ik genade zou vinden bij mijnen heer.</verse>
<verse osisID="Gen.33.9"> Doch hij zeide: Ik bezit zeer veel, mijn broeder; blijve het uwe aan u.</verse>
<verse osisID="Gen.33.10"> En Jacob zeide: Niet alzoo, bid ik u; maar als ik genade gevonden heb in uwe oogen, ontvang dan de kleine gave uit mijne handen; want zoo heb ik uw aangezicht gezien, als zag ik het aangezicht van God<note n="538">Want zoo heb ik enz. kan eene zegswijze zijn, waarmede Jacob te kennen geeft, dat hij deze samenkomst in groote vrees heeft te gemoet gezien. Vgl. Esth. XV 16. Volgens anderen zijn het woorden van opgetogen vreugde wegens de goedheid van Esau. Hoe dat zij, Jacob wil, dat Esau het geschenk aanvaarden en zoo een zeker bewijs geven zal van oprechte verzoening voor nu en voor de toekomst.</note>; wees mij genadig<note n="539">In den grondtekst vraagt Jacob niet om genade, maar erkent hij dankbaar, dat Esau hem goedgunstig of genadig geweest is.</note>,</verse>
<verse osisID="Gen.33.11"> en neem de zegening<note n="540">Eene zegening heet hier het geschenk, omdat het de bestemming heeft aan Esau te doen blijken, dat Jacob hem zegening toewenscht.</note> aan, welke ik u gebracht heb, en welke God, die alles geeft, mij geschonken heeft. Met moeite op aandringen zijns broeders aannemend,</verse>
<verse osisID="Gen.33.12"> sprak hij: Laat ons te zamen voorttrekken en ik zal uw reisgenoot zijn.</verse>
<verse osisID="Gen.33.13"> En Jacob zeide: Gij weet, mijn heer, dat ik teedere kinderen en zoogende schapen en runderen bij mij heb, en wanneer ik die bij het gaan overmatig vermoei, zullen alle kudden op éénen dag sterven.</verse>
<verse osisID="Gen.33.14"> Mijn heer trekke voor zijnen dienaar uit, en ik zal langzaam zijne voetstappen volgen, naarmate ik zien zal dat mijne kinderen kunnen, totdat ik kome bij mijnen heer in Seïr<note n="541">Van zulk een bezoek in Seïr verhaalt de Schriftuur niets. Zeker heeft Jacob zijn voornemen niet dadelijk vervuld, omdat dit waarschijnlijk ondoenlijk bleek te zijn.</note>.</verse>
<verse osisID="Gen.33.15"> Esau antwoordde: Ik bid u, dat er van het volk, dat met mij is, althans reisgezellen bij u blijven. Het is, zeide hij, niet noodig. Dit alleen slechts behoef ik, dat ik genade vinde voor uw aangezicht, mijn heer.</verse>
<verse osisID="Gen.33.16"> Esau keerde alzoo dien dag langs den weg, dien hij gekomen was, naar Seïr terug.</verse>
<verse osisID="Gen.33.17"> En Jacob kwam te Socoth, waar hij een huis bouwde<note n="542">Omdat hij te Socoth geruimen tijd zou verblijven.</note> en tenten opsloeg<note n="543">Die tenten waren, gelijk de grondtekst zegt, voor de kudden. Het waren afsluitingen, waarbinnen het vee des nachts in veiligheid was.</note>, en hij noemde<note n="544">De grondtekst heeft: ‘men noemde’. Vgl. XVI noot 9.</note> den naam dier plaats Socoth, dat is Tenten.</verse>
<verse osisID="Gen.33.18"> En hij trok over naar Salem, de stad der Sichemieten in het land Chanaän<note n="545">Hij trok van Socoth over den Jordaan. De grondtekst zegt, dat Jacob behouden aan de stad van Sichem kwam, welke in het land Chanaän is. Salem beteekent ‘behouden’, maar werd door de Septuagint- en Vulgaatvertaling als eigennaam beschouwd. Het thans nog oostelijk van Sichem gelegen dorp Salem is misschien de plek van Jacob's verblijf. - De stad der Sichemieten aan deze (de westelijke) zijde van den Jordaan wordt hier aangewezen als de plaats van terugkeer in het land Chanaän. Waarschijnlijk duurde het echter een geruimen tijd, eer Jacob met zijne kudden derwaarts kon gaan uit Socoth, dat wel in de nabijheid, maar over den Jordaan lag. Eerst na over dien stroom te zijn gegaan, was Jacob in het eigenlijk land Chanaän, welks oostergrens de Jordaan is.</note>, nadat hij uit Meso- potamië van Syrië was teruggekeerd, en hij woonde bij de stad.</verse>
<verse osisID="Gen.33.19"> En hij kocht het stuk land, waarop hij zijne tenten had opgeslagen, van de kinderen van Hemor, den vader van Sichem, voor honderd lammeren<note n="546">Velen meenen, dat het woord lam, in het Hebr. ‘Kesita’ hier en ook bij Job. XLII 11 een met het afbeeldsel van een lam gestempeld geldstuk beteekent.</note>.</verse>
<verse osisID="Gen.33.20"> En na daar een altaar te hebben opgericht, riep hij op hetzelve den allersterksten God van Israël aan<note n="547">Volgens den grondtekst noemde hij het altaar ‘El (God) is de God van Israël’. Volgens de meening van velen, welke ook door de Vulgaat hier gevolgd wordt, drukt de Godsnaam ‘El’ het begrip uit van kracht of sterkte. In de benaming alzoo, welke het altaar ontvangt, ligt de erkenning en samenvatting van alles, wat God in zijn machtige bescherming voor Jacob gedaan heeft.</note>.</verse>
</chapter>

      
<chapter osisID="Gen.34">
<title>Hoofdstuk XXXIV.</title><p>Onteering van Dina (v. 1-.12. Wraakneming harer broeders (v. 13-.31.</p>
<verse osisID="Gen.34.1"> En Dina, de dochter van Lia, ging uit om de vrouwen van dat gewest te zien.</verse>
<verse osisID="Gen.34.2"> En toen Sichem, de zoon van Hemor den Heveër, de vorst van dat land<note n="548">Volgens de Vulgaat is Sichem de vorst, maar duidelijk blijkt uit den grondtekst en uit geheel het verhaal dat Hemor de vorst van dat land is.</note>, haar gezien had, kreeg hij haar lief; en hij roofde haar en sliep bij haar en deed de maagd<note n="549">Dina zal toen eene maagd van vijftien of zestien jaren geweest zijn. Hare geboorte toch valt ongeveer samen met die van Joseph op het einde der veertien dienstjaren bij Laban, en tusschen hare schaking en de wegvoering van den zeventienjarigen Joseph ligt slechts de reis naar Bethel en naar het naburig Ephrata, en de aankomst te Hebron, zie XXXV. Gemakkelijk nu konden die feiten binnen één jaar plaats grijpen.</note> geweld aan.</verse>
<verse osisID="Gen.34.3"> En zijne ziel hechtte zich aan haar en hij streelde de bedroefde met zoete woorden.</verse>
<verse osisID="Gen.34.4"> En tot Hemor, zijnen vader, gaande, zeide hij: Neem mij deze jonge dochter tot echtgenoote.</verse>
<verse osisID="Gen.34.5"> En toen Jacob dat gehoord had, terwijl zijne zonen afwezig en met het weiden van het vee bezig waren, zweeg hij, totdat zij terugkwamen<note n="550">Ook de broeders hadden, wanneer het hunne zusters gold, met den vader groote rechten, zie XXIV 50.</note>.</verse>
<verse osisID="Gen.34.6"> Als nu Hemor, de vader van Sichem, was uitgegaan, om te spreken met Jacob,</verse>
<verse osisID="Gen.34.7"> zie, daar kwamen diens zonen van het veld, en toen zij hoorden wat er gebeurd was, werden zij zeer vergramd, omdat hij een schandelijk stuk tegen Israël gepleegd en door onteering der dochter van Jacob een ongeoorloofd bedrijf volvoerd had.</verse>
<verse osisID="Gen.34.8"> Hemor dan sprak tot hen: De ziel van Sichem, mijnen zoon, hangt aan uwe dochter; geeft haar aan hem tot huisvrouw,</verse>
<verse osisID="Gen.34.9"> en sluiten wij wederkeerig huwelijken; geeft ons uwe dochters en neemt onze dochters</verse>
<verse osisID="Gen.34.10"> en woont met ons; het land is tot uwe beschikking, bebouwt het, drijft er handel en bezit het.</verse>
<verse osisID="Gen.34.11"> Bovendien zeide ook Sichem tot haren vader en hare broeders: Moge ik genade voor u vinden, en al wat gij zult bepalen, zal ik geven.</verse>
<verse osisID="Gen.34.12"> Verzwaart de huwelijksgave en vordert geschenken en gaarne zal ik geven wat gij zult eischen; geeft mij slechts deze jonge dochter tot huisvrouw.</verse>
<verse osisID="Gen.34.13"> Jacob's zonen antwoordden aan Sichem en zijnen vader bedrieglijk, woedend om de verkrachting hunner zuster:</verse>
<verse osisID="Gen.34.14"> Wij kunnen niet doen wat gij vraagt en onze zuster niet geven aan een onbesneden man, hetgeen ongeoorloofd en verfoeilijk is bij ons.</verse>
<verse osisID="Gen.34.15"> Maar op deze voorwaarde zullen wij bondgenooten kunnen worden, als gij aan ons gelijk wilt worden en alles van het mannelijk geslacht bij u besneden wordt.</verse>
<verse osisID="Gen.34.16"> Dan zullen wij wederzijds onze dochters geven en uwe dochters nemen, en wij zullen met u wonen en één volk zullen wij zijn.</verse> 
<verse osisID="Gen.34.17"> Indien gij echter u niet wilt laten besnijden, zullen wij onze dochter nemen, en wegtrekken.</verse>
<verse osisID="Gen.34.18"> Hunne aanbieding behaagde aan Hemor en aan Sichem, zijnen zoon.</verse>
<verse osisID="Gen.34.19"> En de jongeling stelde niet uit om aanstonds wat verlangd werd te vervullen, want hij had de jonge dochter zeer lief en hij zelf was in aanzien bij geheel het huis zijns vaders<note n="551">Dit laatste maakt begrijpelijk, waarom het volk zich zoo gemakkelijk, gelijk uit het verder verhaal blijkt, naar zijne wenschen schikte.</note>.</verse>
<verse osisID="Gen.34.20"> En zij gingen binnen de stadspoort en spraken tot het volk:</verse>
<verse osisID="Gen.34.21"> Deze mannen zijn vreedzaam en willen met ons wonen; dat zij handel drijven in het land en hetzelve bebouwen, daar het wijd en breed is en bebouwers noodig heeft<note n="552">De grondtekst spreekt noch te dezer plaate, noch in v. 10 van een bebouwen, maar van een doortrekken des lands. Ook zegt hij hier niet, dat het land bebouwers noodig heeft. Er wordt slechts op gewezen, dat het land ruim genoeg is naar alle kanten. Bijgevolg kon dus aan het herdersvolk gemakkelijk worden toegestaan om met zijne kudden daarin rond te trekken.</note>; hunne dochters zullen wij tot huisvrouwen nemen en onze dochters zullen wij aan hen geven.</verse>
<verse osisID="Gen.34.22"> Eén enkele zaak is er, waardoor zoo groot een goed wordt verhinderd: de voorwaarde namelijk, dat wij hetgeen mannelijk bij ons is besnijden in navolging van hun volksgebruik.</verse>
<verse osisID="Gen.34.23"> En hun goed en hun vee en alles, wat zij bezitten, zal het onze zijn; dat wij hierin slechts berusten, en samenwonend zullen wij één volk uitmaken.</verse>
<verse osisID="Gen.34.24"> En allen stemden toe, zoodat al het mannelijke besneden werd.</verse>
<verse osisID="Gen.34.25"> En zie, op den derden dag, wanneer de smart der wonden het ergst is, grepen de twee zonen van Jacob, Simeon en Levi, broeders van Dina, het zwaard en traden stoutmoedig de stad binnen<note n="553">Al de zonen van Lia waren eigen broeders van Dina, maar Simeon en Levi handelden hier als de hoofdaanleggers. Ongetwijfeld werden zij bij hun trouweloos bedrijf door hun volk geholpen.</note>, en doodden al wat mannelijk was;</verse> 
<verse osisID="Gen.34.26"> ook vermoordden zij Hemor en Sichem en voerden Dina, hunne zuster, uit het huis van Sichem weg.</verse>
<verse osisID="Gen.34.27"> En toen zij de stad waren uitgegaan, vielen de andere zonen van Jacob<note n="554">Zoo hadden zij bij het volvoeren der gruweldaad hun deel, gelijk zij dat ook waarschijnlijk bij het beramen van het schelmstuk hadden. Zie v. 7 en 13.</note> op de verslagenen en plunderden de stad om de verkrachting te wreken.</verse>
<verse osisID="Gen.34.28"> Hunne schapen en runderen en ezels en alles wat in de huizen en op de velden was roofden zij,</verse>
<verse osisID="Gen.34.29"> en ook hunne kinderen en vrouwen voerden zij gevankelijk weg.</verse>
<verse osisID="Gen.34.30"> En nadat die vermetele daad volvoerd was; zeide Jacob tot Simeon en Levi: Gij hebt mij in onrust gebracht en mij gehaat gemaakt bij de Chanaänieten en Pherezeërs, de inwoners van dit land. Wij zijn klein in getal; als zij zich vereenigen, zullen zij mij verslaan, en verdelgd zal ik worden, ik en mijn huis<note n="555">De klacht van Jacob, welke alleen op de schadelijke gevolgen wijst, is berekend op het laaghartig karakter der moordenaars. Zij openbaart niet al het afgrijzen, dat die misdaad hem veroorzaakte. Vgl. XLIX 5-7. Hierbij moet worden opgemerkt, dat in dit misdrijf, hoe verschrikkelijk ook, niet alles misprijzing verdient. De gewelddaad van Sichem eischte bestraffing. De broeders misdeden niet, omdat zij het onrecht wreekten, maar omdat zij bij de wraakneming trouweloos handelden en de maat te buiten gingen. Op dit onderscheid tusschen de daad zelf en de wijze van uitvoering dient gelet te worden. Zie Judith IX 2.</note>.</verse>
<verse osisID="Gen.34.31"> Zij antwoordden: Moesten zij onze zuster als een veile deern misbruiken<note n="556">Geheel dit verhaal, dat de gebreken en misdaden der stamvaders van het Israëlietische volk zoo onbewimpeld mededeelt, bewijst duidelijk de onpartijdigheid der H. Schrift. Evenzoo leert het ons, dat de hooge verheffing dier zedelijk en godsdienstig weinig ontwikkelde menschen alleen het werk van God is geweest.</note>?</verse>
</chapter>

      
<chapter osisID="Gen.35">
<title>Hoofdstuk XXXV.</title>
<p>Jacob te Bethel, waar God hem opnieuw verschijnt en zijne beloften vernieuwt (v. 1-.15. Dood van Rachel (v. 16-.20. Ruben's bloedschande (v. 21-.22. Jacob's zonen, zijn terugkeer bij Isaäc en Isaäc's dood (v. 23-.29.</p>
<verse osisID="Gen.35.1"> Intusschen sprak God tot Jacob: Maak u op en trek op naar Bethel en woon daar en bouw een altaar voor God, die u verschenen is, toen gij vluchttet voor Esau, uwen broeder<note n="557">Hoewel er nu sedert het vertrek uit Haran waarschijnlijk negen of tien jaren verloopen waren, mag daarom Jacob niet van nalatigheid in het vervullen zijner gelofte, zie XXVIII 22, verdacht worden. Klaarblijkelijk heeft hij langen tijd in het over-Jordaansche Socoth gewoond, zie XXXIII 17. De vervulling der gelofte nu kon eerst geschieden, toen hij voor goed in het eigenlijke Chanaän gekomen was. Vgl. XXXIII noot 10.</note>.</verse>
<verse osisID="Gen.35.2"> Jacob riep dan geheel zijn huis te zamen en zeide: Werpt weg de vreemde goden, die in uw midden zijn, en reinigt u en verwisselt uwe kleederen<note n="558">De onderhoorigen van Jacob's huis waren uit het land van den bijgeloovigen Laban en wellicht hadden zelfs Lia en Rachel den dienst der vreemde goden nog niet volkomen afgezworen, vgl. XXXI 19. De lichamelijke reiniging nu diende ten zinnebeeld van de zuivering des harten, gelijk eveneens de verwisseling van kleederen de innerlijke vernieuwing en verandering beteekende.</note>.</verse>
<verse osisID="Gen.35.3"> Maakt u op en trekken wij op naar Bethel om daar een altaar te bouwen voor God, die mij verhoord heeft op den dag mijner benauwdheid en mijn geleider geweest is op den weg.</verse>
<verse osisID="Gen.35.4"> Zij gaven hem dan al de vreemde goden, die zij hadden, en de oorringen<note n="559">Die oorringen waren geen gewone sieraden, maar bijgeloovige versierselen, waaraan bovennatuurlijke kracht werd toegeschreven.</note>, welke in hunne ooren waren, en hij begroef ze onder den terpentijnboom, die achter de stad Sichem is.</verse>
<verse osisID="Gen.35.5"> En toen zij vertrokken waren, beving de schrik Gods alle steden in het rond en zij waagden het niet de wegtrekkenden te vervolgen.</verse>
<verse osisID="Gen.35.6"> Jacob kwam dan te Luza, hetwelk in het land Chanaän is en den bijnaam van Bethel heeft, hij zelf en al het volk met hem.</verse>
<verse osisID="Gen.35.7"> En hij bouwde daar een altaar en noemde den naam dier plaats Huis Gods<note n="560">Vgl. XXVIII noot 11.</note>, want daar was God hem verschenen, toen hij vluchtte voor zijnen broeder.</verse>
<verse osisID="Gen.35.8"> Terzelfder tijd stierf Debora, de voedster van Rebecca<note n="561">Reeds te Socoth en meer nog te Sichem had Jacob gelegenheid om zijnen vader te Hebron te bezoeken en zeker zal hij dit meermalen gedaan hebben. Alzoo is de tegenwoordigheid van Debora in het huis van Jacob gemakkelijk te verklaren, al werd van hare komst ten zijnent geen woord gerept.</note>, en zij werd begraven beneden Bethel onder den eik, en de naam dier plaats is genoemd Eik des geweens.</verse>
<verse osisID="Gen.35.9"> God nu verscheen wederom aan Jacob, nadat hij uit Mesopotamië van Syrië was teruggekeerd, en Hij zegende hem,</verse>
<verse osisID="Gen.35.10"> zeggende: Gij zult niet meer Jacob genoemd worden, maar Israël zal uw naam zijn. En Hij noemde hem Israël<note n="562">In deze verschijning bevestigde God zijne te Phanuel gedane belofte, dat Jacob voortaan de in den strijd onoverwinnelijke Israël zou zijn.</note>,</verse>
<verse osisID="Gen.35.11"> en zeide tot hem: Ik ben de almachtige God, was aan en vermenigvuldig u. Volken en menigten van volkeren zullen uit u onstaan, koningen zullen uit uwe lendenen voortkomen<note n="563">Ook op bovennatuurlijke wijze werd en wordt nog die belofte vervuld in Jacob's nakomelingschap naar den geest, in het nieuwe Israël der christenen. Vgl. XVII noot 4.</note>.</verse>
<verse osisID="Gen.35.12"> En het land, dat Ik aan Abraham en Isaäc heb gegeven, zal Ik geven aan u en aan uw zaad na u.</verse>
<verse osisID="Gen.35.13"> En Hij ging van hem weg.</verse>
<verse osisID="Gen.35.14"> Jacob nu richtte een steenen gedenkteeken op ter plaatse, waar God tot hem gesproken had, en hij plengde daarop drankoffers<note n="564">Drankoffers waarschijnlijk van wijn. Door de drankoffers wordt deze zalving met olie eene uiting van dankbare vreugde en verschilt zij dus ook zinnebeeldig van de vroegere zalving. Vgl. XXVIII noot 10.</note> en goot olie daarover uit.</verse>
<verse osisID="Gen.35.15"> En hij noemde den naam dier plaats Bethel<note n="565">Hij vernieuwde dien reeds te voren gegeven naam. Vgl. XXVIII 19.</note>.</verse>
<verse osisID="Gen.35.16"> En van daar weggegaan, kwam hij in den lentetijd<note n="566">De grondtekst spreekt niet van den lentetijd, maar van een bepaalden afstand om te Ephrata te komen.</note> in het land, dat naar Ephrata leidt; en toen daar Rachel in barensnood was,</verse>
<verse osisID="Gen.35.17"> begon zij wegens de moeielijkheid van het baren in gevaar te geraken. En de vroedvrouw zeide tot haar: Vrees niet, want ook dezen zoon zult gij hebben.</verse>
<verse osisID="Gen.35.18"> Als nu hare ziel vanwege de smart uitging en de dood reeds nabij was, noemde zij den naam van haren zoon Benoni, dat is zoon mijner smart, maar de vader noemde hem Benjamin, dat is zoon der rechterhand<note n="567">Jacob wilde niet door Benoni telkens aan het smartelijk verlies herinnerd worden. Daarom noemde hij hem Benjamin. De vader had hem lief als zijne rechterhand. Volgens anderen beteekent zoon der rechterhand ‘zoon van geluk’ en geeft de vader dien hoopvollen naam aan den zoon, die hem zooveel droefheid kost, omdat hij, onderworpen aan Gods wil, de beproeving gelaten verdraagt en den moed niet verliest.</note>.</verse>
<verse osisID="Gen.35.19"> Alzoo stierf Rachel en zij werd begraven op den weg, die naar Ephrata leidt, hetwelk Bethlehem is.</verse>
<verse osisID="Gen.35.20"> En Jacob richtte een gedenksteen op boven haar graf<note n="568">Bethlehem ligt ruim twee uren ten zuiden van Jerusalem in eene eertijds zeer vruchtbare streek. Vandaar ontving het den naam Bethlehem, dat ‘huis des broods’ en Ephrata, dat ‘vruchtbaar’ of ‘vruchtbaarheid’ beteekent. Nog wordt op den weg van het vroegere Bethel (thans het vlek Beïtin) naar Bethlehem ongeveer een half uur van laatstgenoemde plaats de grafstede van Rachel getoond. De eerbiedwaardige plek werd nimmer vergeten (I Reg. X 2; Jer. XXXI 15) en bleef ook in de latere tijden tot op den dag van heden in eere.</note>. Dit is de gedenksteen van Rachel's grafplaats tot op dezen dag.</verse>
<verse osisID="Gen.35.21"> Van daar weggegaan, sloeg hij zijn tent op aan gene zijde van den Toren der kudde<note n="569">Niet ver van Bethlehem was die wachttoren, van welks hoogte de her ders gemakkelijk het toezicht op de kudden hielden.</note>.</verse>
<verse osisID="Gen.35.22"> En toen hij in die landstreek woonde, ging Ruben heen en sliep bij Bala, zijns vaders bijvrouw, hetwelk voor dezen geenszins verborgen bleef<note n="570">Nog op het sterfbed uitte Jacob zijne verontwaardiging over het misdrijf en strafte hij den schuldige. Zie XLIX 4.</note>. De zonen van Jacob nu waren twaalf<note n="571">Deze optelling onmiddellijk voor v. 27 heeft hare beteekenis. Alleen met zijn reisstaf verliet Jacob het ouderlijke huis, met twaalf zonen keert hij er terug.</note>.</verse>
<verse osisID="Gen.35.23"> De zonen van Lia: De eerstgeborene Ruben en Simeon en Levi en Juda en Issachar en Zabulon.</verse>
<verse osisID="Gen.35.24"> De zonen van Rachel: Joseph en Benjamin.</verse>
<verse osisID="Gen.35.25"> De zonen van Bala, Rachel's dienstmaagd: Dan en Nephthali.</verse>
<verse osisID="Gen.35.26"> De zonen van Zelpha, Lia's dienstmaagd: Gad en Aser. Dit zijn de zonen van Jacob, die hem in Mesopotamië van Syrië geboren zijn<note n="572">Benjamin, buiten Mesopotamië geboren, wordt in het grooter getal medegeteld.</note>.</verse> 
<verse osisID="Gen.35.27"> Hij kwam<note n="573">Hier is geen sprake van een gewoon bezoek, maar van den terugkeer des erfgenaams, die na Isaäc's afsterven de drager zal zijn der beloften van zegening. Waarom Jacob niet reeds vroeger voor goed te Hebron kwam en zijne bezitting vereenigde met het toekomstige erfgoed, is slechts te gissen. Misschien kon zulks niet eer geschieden om Esau, die tijdens Jacob's afwezigheid de vermoedelijke erfgenaam was geweest en zich wel is waar toen reeds in Idumea deed gelden, maar daarom toch Chanaän nog niet met have en goed had verlaten, zie XXXVI 6.</note> ook bij Isaäc, zijnen vader, in Mambre, de stad van Arbee, dat is Hebron, alwaar Abraham en Isaäc als vreemdelingen gewoond hebben<note n="574">Hebron was in hun zwervend herdersleven hun voornaamste standplaats geweest.</note>.</verse>
<verse osisID="Gen.35.28"> En de dagen van Isaäc werden voltallig honderd en tachtig jaren.</verse>
<verse osisID="Gen.35.29"> En uitgeleefd zijnde, stierf hij<note n="575">Met Jacob's terugkeer eindigt de historische belangrijkheid van Isaäc's leven. Zoo dan wordt zijne geschiedenis besloten met het bericht van zijnen dood, welke echter, volgens de cijfers van Genesis, eerst twaalf of dertien jaren na Joseph's wegvoering plaats greep.</note>; en hij werd verzameld tot zijn volk, oud en vol van dagen; en hem begroeven Esau en Jacob, zijne zonen.</verse>
</chapter>

      
<chapter osisID="Gen.36">
<title>Hoofdstuk XXXVI.</title>
<p>Esau's geslachtsboek (v. 1-.19. Geslachtsboek der Horreërs (v. 20-.30. Koningen en vorstendommen van Edom (v. 31-.43.</p>
<verse osisID="Gen.36.1"> Dit nu zijn de geslachten van Esau, die Edom<note n="576">Alvorens de geschiedenis van Gods volk onder den derden stamvader wordt voortgezet, komt nu in de negende afdeeling de historie van Esau met zijne nakomelingschap. Vgl. XXV noot 7.</note> is.</verse>
<verse osisID="Gen.36.2"> Esau nam tot huisvrouwen uit de dochters van Chanaän: Ada, de dochter van Elon, den Hetheër, en Oölibama, de dochter van Ana, dochter van Sebeon, den Heveër.</verse>
<verse osisID="Gen.36.3"> Ook Basemath, de dochter van Ismaël, de zuster van Nabajoth<note n="577">Dat de drie vrouwen van Esau hier andere namen hebben dan XXVI 34 en XXVIII 9, wordt verklaard door het Oostersch gebruik om bij huwelijk of andere gewichtige gebeurtenissen een nieuwen naam aan te nemen. Nog verwisselen in het Oosten vooral de vrouwen meermalen van naam. Esau's vrouwen dragen in deze oorkonde den naam, waarbij zij in Edom als stammoeders gekend waren. Hetzelfde gebruik maakt begrijpelijk, hoe Ana, die volgens de Septuagint niet de dochter maar de zoon van Sebeon is, zie v. 24, vroeger Beëri heeten kon. Vgl. XXVI 34. Nog een ander verschil doet zich hier voor. Beëri wordt ter aangewezen plaats met den meer algemeenen volksnaam van Hetheër genoemd (Vgl. Jos. I 4; III Reg. X 29; IV Reg. VII 6), maar hier in de nauwkeurige geslachtslijst is de eigenlijke stamnaam van Heveër gebruikt.</note>.</verse> 
<verse osisID="Gen.36.4"> Ada nu baarde Eliphaz; Basemath baarde Rahuel;</verse>
<verse osisID="Gen.36.5"> Oölibama baarde Jehus en Ihelon en Core. Dit zijn de zonen van Esau, die hem geboren zijn in het land Chanaän.</verse>
<verse osisID="Gen.36.6"> Esau nu nam zijne huisvrouwen en zonen en dochters en alle zielen zijns huizes en zijn goed en vee en alles, wat hij had kunnen verkrijgen in het land Chanaän; en hij ging weg naar een andere landstreek<note n="578">Reeds lang te voren was hij naar het gebergte van Seïr getrokken, zonder echter met alles, wat hij had, het land Chanaän voorgoed te verlaten. Dit gebeurde eerst na Jacob's terugkeer.</note> en verwijderde zich van zijnen broeder Jacob.</verse>
<verse osisID="Gen.36.7"> Want zij waren zeer rijk en konden niet te zamen wonen; en het land hunner vreemdelingschap kon hen niet dragen wegens de menigte hunner kudden.</verse>
<verse osisID="Gen.36.8"> En Esau woonde op het gebergte Seïr; hij is Edom.</verse>
<verse osisID="Gen.36.9"> Dit nu zijn de geslachten van Esau, den vader van Edom<note n="579">Edom beteekent hier het uit Edom gesproten volk der Edomieten. Na het verhaal van Esau's vestiging in Seïr volgt nu de opnoeming der verschillende stamvaders met hunne familiën, uit welke het volk van Edom is voortgekomen.</note>, op het gebergte Seïr.</verse>
<verse osisID="Gen.36.10"> En dit zijn de namen zijner zonen: Eliphaz, de zoon van Ada, Esau's huisvrouw, alsook Rahuel, de zoon van Basemath, Esau's huisvrouw.</verse>
<verse osisID="Gen.36.11"> En de zonen van Eliphaz waren: Theman, Omar, Sepho en Gatham en Cenez.</verse>
<verse osisID="Gen.36.12"> Thamna nu was eene bijvrouw van Eliphaz, den zoon van Esau, en zij baarde hem Amalech. Dit zijn de zonen van Ada, de huisvrouw van Esau.</verse>
<verse osisID="Gen.36.13"> En de zonen van Rahuel: Nahath en Zara, Samma en Meza. Dit zijn de zonen van Basemath, de huisvrouw van Esau.</verse> 
<verse osisID="Gen.36.14"> En dit waren de zonen van Oölibama, de dochter van Ana, Sebeon's dochter, de huisvrouw van Esau, welke zij hem baarde: Jehus en Ihelon en Core.</verse>
<verse osisID="Gen.36.15"> Dit zijn de vorsten<note n="580">Het met vorst vertaalde woord ‘Alloeph’ komt bijkans uitsluitend voor als titel der Edomietische stamvorsten. De hier opgetelde namen zijn namen van personen, zie 9-14, maar hebben nog een ruimere beteekenis, wijl naar den naam der stamvorsten ook de stammen genoemd werden.</note> der zonen van Esau: de zonen van Eliphaz, den eerstgeborene van Esau: de vorst Theman, de vorst Omar, de vorst Sepho, de vorst Cenez,</verse>
<verse osisID="Gen.36.16"> de vorst Core<note n="581">Bij vergelijking met v. 11 en I Par. I 36 schijnt de Samaritaansche lezing, welke Core alleen v. 18 vermeldt, de ware te zijn.</note>, de vorst Gatham, de vorst Amalech. Dit zijn de zonen van Eliphaz in het land Edom en dit zijn de zonen van Ada.</verse>
<verse osisID="Gen.36.17"> En dit zijn de zonen van Rahuel, den zoon van Esau: de vorst Nahath, de vorst Zara, de vorst Samma, de vorst Meza. Dit nu zijn de vorsten van Rahuel in het land Edom; dit zijn de zonen van Basemath, de huisvrouw van Esau.</verse>
<verse osisID="Gen.36.18"> En dit zijn de zonen van Oölibama, de huisvrouw van Esau: de vorst Jehus, de vorst Ihelon, de vorst Core. Dit zijn de vorsten van Oölibama, de dochter van Ana, de huisvrouw van Esau.</verse>
<verse osisID="Gen.36.19"> Dit zijn de zonen van Esau en dit zijn hunne vorsten; dit is Edom.</verse>
<verse osisID="Gen.36.20"> Dit zijn de zonen van Seïr, den Horreër, de bewoners van het land<note n="582">Ook het geslachtsboek der Horreërs wordt gegeven, omdat zich de Edomieten met die eerste bewoners van Idumea vermengd hebben. Uit Deut. II 12 en 22 blijkt echter, dat eene verbroedering slechts ten deele kan hebben plaats gehad en het meerendeel der Horreërs, d.i. waarschijnlijk Spelonkbewoners, door de Edomieten vernietigd of tot dienstbaarheid gebracht is.</note>: Lotan en Sobal en Sebeon en Ana</verse>
<verse osisID="Gen.36.21"> en Dison en Eser en Disan. Dit zijn de vorsten der Horreërs, de zonen van Seïr in het land Edom.</verse>
<verse osisID="Gen.36.22"> En de zonen van Lotan waren: Hori en Heman, en de zuster van Lotan was Thamna.</verse>
<verse osisID="Gen.36.23"> En dit zijn de zonen van So- bal: Alvan en Manahat en Ebal en Sepho en Onam.</verse>
<verse osisID="Gen.36.24"> En dit zijn de zonen van Sebeon: Aja en Ana. Het is deze Ana, die de heete wateren<note n="583">Nog zijn in de omgeving van Seïr heete bronnen. Hunne ontdekking was van groot belang en werd daarom in het geslachtsboek opgeteekend. Misschien kreeg Ana dientengevolge den naam van Beëri, d.i. bronnenman. Vgl. XXXVI 2 en XXVI 34. Dat hier Ana en Sebeon naar hunne woonplaats Horreërs of Spelonkbewoners heeten en v. 2 naar hunnen stam Heveërs genoemd worden, geeft geen bezwaar.</note> in de woestijn vond, toen hij de ezels weidde van Sebeon, zijnen vader.</verse>
<verse osisID="Gen.36.25"> En hij<note n="584">De grondtekst: ‘En dit zijn de zonen van Ana’ enz. Deze Ana is waarschijnlijk niet de zoon van den zoo even genoemden Sebeon maar de vierde zoon van Seïr, zie v. 20, wiens nakomelingschap na die der drie eerste (v. 22-24) thans vermeld wordt. Volgens dit gevoelen is dus de hier genoemde Oölibama een andere dan de vrouw van Esau, welke de kleindochter niet van Seïr, maar van Sebeon heet.</note> had tot zoon Dison en tot dochter Oölibama.</verse>
<verse osisID="Gen.36.26"> En dit zijn de zonen van Dison: Hamdan en Eseban en Jethram en Charan.</verse>
<verse osisID="Gen.36.27"> En dit zijn de zonen van Eser: Balaän en Zavan en Acan.</verse>
<verse osisID="Gen.36.28"> En Disan had tot zonen: Hus en Aram.</verse>
<verse osisID="Gen.36.29"> Dit zijn de vorsten<note n="585">Gelijk v. 15 gebeurde met Esau's nakroost, worden hier uit de reeds genoemde afstammelingen van Seïr de stamvorsten der oude Horreërs opgenoemd.</note> der Horreërs: de vorst Lotan, de vorst Sobal, de vorst Sebeon, de vorst Ana,</verse>
<verse osisID="Gen.36.30"> de vorst Dison, de vorst Eser, de vorst Disan: dit zijn de vorsten der Horreërs, die geheerscht hebben in het land Seïr.</verse>
<verse osisID="Gen.36.31"> De koningen<note n="586">Na de inlassching aangaande de eerste inwoners wordt de historie van Edom voortgezet. Uit de hier volgende reeks blijkt genoeg, dat het koningschap bij de Edomieten niet erfelijk was. Waarschijnlijk werd door de stamvorsten de koning gekozen.</note> nu, die in het land Edom geheerscht hebben, eer de kinderen van Israël eenen koning hadden<note n="587">Toespeling op de aan Abraham en Jacob gedane beloften. Zie XVII 6 en XXXV 11. Het kan echter ook zijn, dat die woorden betreffende een koningschap in Israël later bijv. door Samuel zijn ingelascht. De veronderstelling, dat hier en ook op enkele andere, maar altijd zeer weinige plaatsen in de bijbelboeken een korte randteekening of inlassching ter verduidelijking door de bevoegde overheid is aangebracht, doet geen afbreuk aan de echtheid dier boeken. De meeste werken der oude letterkunde werden in den loop der eeuwen meer of minder met enkele glossen voorzien, zonder dat daarom aan hunne echtheid getwijfeld wordt.</note>, waren deze:</verse> 
<verse osisID="Gen.36.32"> Bela, de zoon van Beor, en de naam zijner stad was Denaba.</verse>
<verse osisID="Gen.36.33"> Bela nu stierf; en in zijne plaats regeerde Jobab, de zoon van Zara, uit Bosra.</verse>
<verse osisID="Gen.36.34"> En toen Jobab gestorven was, regeerde in zijne plaats Husam uit het land der Themanieten.</verse>
<verse osisID="Gen.36.35"> Als ook deze gestorven was, regeerde in zijne plaats Adad, de zoon van Badad, die Madian versloeg in de landstreek van Moab, en de naam zijner stad was Avith.</verse>
<verse osisID="Gen.36.36"> En toen Adad gestorven was, regeerde in zijne plaats Semla uit Masreca.</verse>
<verse osisID="Gen.36.37"> Als ook deze gestorven was, regeerde in zijne plaats Saul van de rivier bij Rohoboth<note n="588">De grondtekst heeft ‘van Rechoboth der rivier d.i. aan de rivier’. Vgl. I Par. I 48.</note>.</verse>
<verse osisID="Gen.36.38"> En toen ook deze gestorven was, volgde in de regeering Balanan op, de zoon van Achobor.</verse>
<verse osisID="Gen.36.39"> Als ook deze gestorven was, regeerde in zijne plaats Adar<note n="589">Van dezen Adar wordt de dood niet vermeld. Waarschijnlijk was hij die koning van Edom, met wien Moses onderhandelde Num. XX 14. Zoo was dan Edom sedert lang een welgeordend koninkrijk, alvorens in Israël het voorspelde koningschap begonnen is.</note>, en de naam zijner stad was Phau, en zijne huisvrouw heette Meëtabel, de dochter van Matred, dochter van Mezaäb.</verse>
<verse osisID="Gen.36.40"> Dit dan zijn de namen der vorsten van Esau naar hunne geslachten en plaatsen en namen<note n="590">Deze vorstenreeks heeft een andere beteekenis dan de vorige van v. 15-18. Alleen te dezer plaatse wordt uitdrukkelijk gezegd, dat de vorsten worden genoemd naar hunne geslachten en plaatsen en namen d.i. naar de benaming van de verblijfplaats hunner familiën of, zooals de grondtekst v. 43 nog duidelijker zegt: ‘naar hunne woonsteden in het land hunner bezitting’. De hier volgende namen zijn de namen der vaste vorstenzetels in Edom. De elf vorstendommen Thamna, Alva enz. maakten te zamen, onder het bestuur van eenen koning, het Edomietische koninkrijk uit. Vgl. I Par. I 51 enz. Het duces pro regibus daar ter plaatse schijnt echter een minder juiste vertaling te zijn. De grondtekst spreekt niet van eene afschaffing des koningschaps, maar heeft: ‘En de vorsten van Idumea waren’ enz.</note>: de vorst Thamna, de vorst Alva, de vorst Jetheth,</verse>
<verse osisID="Gen.36.41"> de vorst Oölibama, de vorst Ela, de vorst Phinon,</verse> 
<verse osisID="Gen.36.42"> de vorst Cenez, de vorst Theman<note n="591">Bij vergelijking met v. 15 enz. blijkt, dat slechts twee der allereerste stamvorsten, Cenez en Theman, hunnen naam overbrachten op het gewest, waar hunne familiën heerschten.</note>, de vorst Mabsar,</verse>
<verse osisID="Gen.36.43"> de vorst Magdiël, de vorst Hiram. Dit zijn de vorsten van Edom<note n="592">Ten tijde, dat Moses dit schreef.</note>, die in het land hunner heerschappij wonen; dit is Esau, de vader der Idumeërs.</verse>
</chapter>

      
<chapter osisID="Gen.37">
<title>Hoofdstuk XXXVII.</title><p>Joseph en zijne droomen (v. 1-.11. Door zijne broeders verkocht, wordt hij slaaf in Egypte (v. 12-.36.</p>
<verse osisID="Gen.37.1"> Jacob nu woonde in het land Chanaän, waar zijn vader een vreemdeling was geweest.</verse>
<verse osisID="Gen.37.2"> En dit zijn zijne geslachten<note n="593">De geschiedenis van Jacob als hoofd der familie. Vgl. II noot 4.</note>. Toen Joseph zestien jaren oud was<note n="594">Volgens den grondtekst was hij zeventien jaren oud.</note>, weidde hij, nog een knaap, met zijne broeders de kudde; en hij was met de zonen van Bala en van Zelpha, zijns vaders vrouwen, en hij beschuldigde zijne broeders bij den vader van een zeer slecht misdrijf<note n="595">Hij openbaarde, gelijk zeker zijn plicht vorderde, de misdaad aan Jacob, opdat deze maatregelen zou kunnen nemen tot beteugeling en verbetering zijner zonen. Ook alleen door een schuldig stilzwijgen kan men deelgenoot worden der boosheid van anderen.</note>.</verse>
<verse osisID="Gen.37.3"> Israël nu had Joseph boven al zijne zonen lief, omdat hij in zijnen ouderdom hem verwekt had, en hij maakte hem een veelkleurigen rok<note n="596">Ook de Septuagintvertaling spreekt hier van een veelkleurigen rok, maar waar II Reg. XIII 18 hetzelfde woord voorkomt, spreken beide, de Grieksche vertaling en onze Vulgaat, van een kleed, dat tot op de voeten hangt. De Vulgaat geeft in v. 23 de dubbele beteekenis. Het gewone opperkleed reikte tot de knieën.</note>.</verse>
<verse osisID="Gen.37.4"> Zijne broeders dan ziende, dat hij door hun vader meer dan al diens zonen bemind werd, haatten hem en konden hem geen vreedzaam woord toespreken.</verse>
<verse osisID="Gen.37.5"> Ook gebeurde het, dat hij een droomgezicht mededeelde aan zijne broeders, hetgeen een oorzaak was, waardoor nog grooter haat gekweekt werd.</verse>
<verse osisID="Gen.37.6"> En hij zeide tot hen: Hoort mijnen droom, dien ik gezien heb.</verse>
<verse osisID="Gen.37.7"> Ik verbeeldde mij, dat wij op den akker schooven bonden, en dat mijne schoof als omhoog rees en stond, en dat uwe schooven rondom staande zich nederbogen voor mijne schoof.</verse>
<verse osisID="Gen.37.8"> Zijne broeders antwoordden: Zult gij onze koning zijn? Of zullen wij onderworpen worden aan uwe heerschappij? Deze aanleiding dan der droomen en gesprekken leverde brandstof aan den nijd en den haat.</verse>
<verse osisID="Gen.37.9"> Nog een anderen droom zag hij, dien hij aan zijne broeders verhaalde. Hij zeide: Ik zag in den droom, alsof zich de zon en de maan en elf sterren nederbogen voor mij.</verse>
<verse osisID="Gen.37.10"> En toen hij dit aan zijnen vader en zijne broeders had medegedeeld, berispte hem zijn vader en zeide: Wat heeft die droom te beduiden, dien gij gezien hebt? Zullen wij, ik en uwe moeder<note n="597">Rachel, Joseph's moeder, was reeds gestorven. Toch was nog haar huldebetoon in zooverre denkbaar, dat zij in het andere leven met eerbied zou moeten opzien tot haren zoon. Mogelijk echter dacht Jacob, toen hij zoo sprak, aan Lia of aan Bala, maar gelijk later de uitkomst leerde, beteekende het dubbel droomgezicht in het algemeen, dat eenmaal Joseph tot groote heerlijkheid zou komen en geheel het huis van Jacob hem hulde zou brengen.</note> en uwe broeders, ons voor u ter aarde nederbuigen?</verse>
<verse osisID="Gen.37.11"> Zoo dan benijdden hem zijne broeders, maar de vader overwoog zwijgend de zaak.</verse>
<verse osisID="Gen.37.12"> En toen zijne broeders, om de kudden huns vaders te weiden, te Sichem verwijlden<note n="598">Dat de zonen van Jacob zoo spoedig na de in hoofdst. XXXIV verhaalde wandaad in den omtrek van het verwôeste Sichem konden vertoeven, vindt zijne verklaring in de vrees, waarmede de aangrenzende stamvolken vervuld waren. Zie XXXV 5. Redelijk ook is de veronderstelling, dat Jacob het gepleegd onrecht zooveel doenlijk hersteld en het beleedigd rechtsgevoel der naburen bevredigd zal hebben.</note>,</verse>
<verse osisID="Gen.37.13"> zeide Israël tot hem: Uwe broeders weiden de schapen te Sichem; welaan, ik zal u tot hen zenden. En op zijn antwoord:</verse> 
<verse osisID="Gen.37.14"> Ik ben bereid, zeide hij tot hem: Ga en zie, of alles wel is met uwe broeders en met het vee, en breng mij tijding terug van hetgeen er gebeurt. Uit het dal van Hebron gezonden, kwam hij te Sichem<note n="599">De reis naar Sichem, dat twintig uren van Hebron ligt, kon voor een zeventienjarigen herdersknaap, die de landstreek kende, geen bezwaar hebben. Dat de vader hem alleen liet gaan, was wellicht onvoorzichtig. Maar het gebeurde volgens Gods beschikking, die ook menschelijke onvoorzichtigheid aan de vervulling zijner wijze bedoelingen dienstbaar maakt.</note>.</verse>
<verse osisID="Gen.37.15"> En een man vond hem omzwervend op het veld en vroeg hem wat hij zocht.</verse>
<verse osisID="Gen.37.16"> En hij antwoordde: Ik zoek mijne broeders; wijs mij, waar zij de kudden weiden.</verse>
<verse osisID="Gen.37.17"> En de man zeide tot hem: Zij zijn van deze plaats weggetrokken, maar ik hoorde hen zeggen: Laat ons naar Dothaïn gaan. Joseph ging dan verder zijne broeders achterna en hij vond hen te Dothaïn<note n="600">Dothaïn of Dothan was een kleine stad, omtrent zes uren ten noorden van Sichem, aan den voet van het gebergte Gelboë.</note>.</verse>
<verse osisID="Gen.37.18"> En toen zij hem van verre gezien hadden, voor hij nog tot hen genaderd was, overlegden zij hem te dooden.</verse>
<verse osisID="Gen.37.19"> En zij zeiden tot elkander: Zie, daar komt de droomer;</verse>
<verse osisID="Gen.37.20"> komt, laat ons hem dooden en in een ouden put werpen, en wij zullen zeggen: Een allerkwaadaardigst dier heeft hem verslonden; en dan zal het blijken, wat hem zijne droomen baten.</verse>
<verse osisID="Gen.37.21"> Toen nu Ruben dit hoorde, poogde hij hem uit hunne handen te redden, en zeide:</verse>
<verse osisID="Gen.37.22"> Tast zijn leven niet aan en vergiet geen bloed, maar werpt hem in dien put, die in de woestijn is, en bewaart uwe handen onbesmet. Dit nu zeide hij met het oogmerk om hem aan hunne handen te ontrukken en aan zijnen vader terug te geven.</verse>
<verse osisID="Gen.37.23"> Zoodra hij dan bij zijne broeders gekomen was, ontdeden zij hem van den langen en veelkleurigen rok;</verse> 
<verse osisID="Gen.37.24"> en zij wierpen hem in den ouden put<note n="601">De put was waarschijnlijk een diep in den rotsgrond uitgehouwen, fleschvormige regenbak, welks nauwe opening met den beganen grond gelijk was, en zoo gemakkelijk voor vreemden verborgen kon blijven. Dergelijke regenputten worden nog te Dothaïn gevonden.</note>, welke geen water had.</verse>
<verse osisID="Gen.37.25"> En terwijl zij nederzaten om brood te eten, zagen zij Ismaëlietische reizigers van Galaäd komen, en hunne kameelen, die specerijen en hars en mirreolie naar Egypte vervoerden<note n="602">Het Hebreeuwsche woord ‘nekoot’, door de Vulgaat met specerijen vertaald, is waarschijnlijk ‘de nakaät’ der Arabieren, de tragacanthgom, welke uit een struikgewas van dien naam (astragalus tragacantha) vloeit. De hars, in het Hebr. ‘tseri’ is volgens velen de welriekende hars van den mastikboom, volgens anderen de balsem, welke uit den balsemboom door kleine insnijdingen druppelsgewijze gewonnen wordt en vroeger in Palestina zeer overvloedig was. Het Hebreeuwsche woord ‘lot’, met stacte of mirreolie vertaald, is waarschijnlijk het ladanum, een grijszwarte specerij van zoeten geur, welke uit de takken van de ladanumstruik of cistusroos wordt verkregen. De namen der twee eerste specerijen zijn door de egyptologen in de oude oorkonden gelezen, terwijl de derde specerij, welke ook bij het balsemen der lijken gebruikt werd, in de Egyptische graven is teruggevonden.</note>.</verse>
<verse osisID="Gen.37.26"> Juda zeide dan tot zijne broeders: Wat baat het ons, zoo wij onzen broeder dooden en zijn bloed verbergen<note n="603">Het bloed verbergen of bedekken beteekent den moord verhelen.</note>?</verse>
<verse osisID="Gen.37.27"> Beter is het hem te verkoopen aan de Ismaëlieten en onze handen niet te bezoedelen, want hij is onze broeder en ons vleesch. De broeders stemden in met zijne woorden.</verse>
<verse osisID="Gen.37.28"> En toen de Madianietische kooplieden voorbijtrokken<note n="604">Het afwisselend gebruik der namen van Ismaëlieten en Madianieten wijst aan, hoe toen reeds de uit Abraham gesproten herdersstammen naar den voornaamsten en sterksten stam der Ismaëlieten meermalen genoemd werden. Vgl. Jud. VIII 24, waar eveneens de Madianieten Ismaëlieten heeten. Dat Abraham's nakomelingen al gemakkelijk tot volkstammen konden zijn aangegroeid, is duidelijk. Sedert Ismaël's wegzending waren er meer dan honderd vijftig jaren voorbij gegaan.</note>, haalden zij hem uit den put en verkochten hem voor twintig zilverlingen<note n="605">De twintig zilverlingen waren twintig zilveren sikkels. Dertig zilverlingen waren volgens Ex. XXI 32 de gemiddelde prijs van een slaaf.</note> aan de Ismaëlieten, die hem naar Egypte voerden.</verse>
<verse osisID="Gen.37.29"> En toen Ruben tot den put terugkeerde, vond hij den knaap niet;</verse>
<verse osisID="Gen.37.1">ren<note n="606">Het scheuren der kleederen was een teeken van grooten rouw, dat op zichtbare wijze het verscheuren der ziel door de droefheid te kennen gaf.</note>, liep naar zijne broeders en zeide: De knaap is er niet, en ik, waarheen zal ik gaan?</verse>
<verse osisID="Gen.37.31"> Zij namen dan zijnen rok en doopten dien in het bloed van een geitebok, welken zij geslacht hadden,</verse>
<verse osisID="Gen.37.32"> en zij zonden lieden om denzelven aan hunnen vader te brengen en te zeggen: Dezen rok hebben wij gevonden, zie of het de rok uws zoon is of niet.</verse>
<verse osisID="Gen.37.33"> En toen de vader dien erkend had, zeide hij: Het is de rok van mijnen zoon; een allerkwaadaardigst dier heeft hem verzwolgen, een wild beest heeft Joseph verslonden!</verse>
<verse osisID="Gen.37.34"> En hij scheurde zijne kleederen, deed een rouwgewaad<note n="607">Het rouwkleed was een grof, van geiten- of kemelshaar vervaardigd kleed, dat nauw om de leden sloot en in den grondtekst wegens zijnen vorm ‘zak’ genoemd wordt.</note> aan en treurde over zijn zoon langen tijd.</verse>
<verse osisID="Gen.37.35"> En als al zijne kinderen zich verzamelden om de smart huns vaders te lenigen, weigerde hij vertroosting te ontvangen, maar zeide: Ik zal treurend tot mijnen zoon afdalen in het doodenrijk<note n="608">Het met doodenrijk vertaalde woord van den grondtekst Sjeol beteekent niet op de eerste plaats ‘het graf’, hoewel het zeker somtijds (XLII 38; XLIV 29, 31) in die beteekenis genomen kan worden. Door de Septuagint en de Vulgaat wordt het nimmer met ‘graf’, maar gewoonlijk met ‘onderwereld’ of ‘doodenrijk’ (Hades, infernum of inferi) vertaald. Hiermede stemt de oudste katholieke schriftverklaring overeen. Zoo maakt de H. Ephrem onderscheid tusschen het graf, waarin de Heer gelegd werd, en den Sjeol, waarin Hij nederdaalde. Eerst en vooral dan beteekent Sjeol in het algemeen ‘de plaats, waar de zielen der gestorvenen verzameld worden’. Hierop ook wijst de klacht van Jacob. Hoewel Joseph's graf niet te vinden is, zal hij tot zijnen zoon gaan in den Sjeol. De letterlijke beteekenis van het Hebreeuwsche woord schijnt ‘diepte’ te zijn. Volgens anderen is het afgeleid van ‘sjaäl’ in zijn beteekenis van ‘vragen’ of ‘opeischen’, omdat de Sjeol onverbiddelijk alle menschen opeischt.</note>. En hij bleef hem beweenen,</verse>
<verse osisID="Gen.37.36"> en de Madianieten verkochten Joseph in Egypte aan Putiphar, een kamerling<note n="609">Putiphar was niet, gelijk uit het verder verhaal blijkt, in den letterlijken zin een eunuch of ontmande. Als aanzienlijk staatsdienaar draagt hij dien naam in een land, waar veelal de hofbeambten eunuchen waren. Te allen tijde en overal zijn er titels van waardigheid, welke een andere beteekenis dan de letterlijke hebben. - De naam Putiphar luidt op Egyptische opschriften ‘Petepre’ en beteekent evenals Heliodorus in het Grieksch ‘geschenk der zon’.</note> van Pharao, overste der soldaten<note n="610">Anderen vertalen den grondtekst ‘overste der lijfwachten’.</note>.</verse>
</chapter>

      
<chapter osisID="Gen.38"> 
<title>Hoofdstuk XXXVIII.</title>
<p>Juda's zonen (v. 1-.10. Bloedschande van Thamar (v. 11-.30.</p>
<verse osisID="Gen.38.1"> Terzelfder tijd<note n="611">Ten tijde dat Joseph was weggevoerd. Wellicht kon Juda den aanblik zijns treurenden vaders niet verdragen en was zoo de misdaad van Dothan aanleiding tot deze tijdelijke verwijdering. Volgens anderen echter heeft die verwijdering veel vroeger plaats gehad. Immers tusschen Joseph's wegvoering en het vertrek van Jacob met zijne familie ligt een tijdruimte van twee en twintig, hoogstens (volgens de Vulgaatlezing XXXVII 2) van drie en twintig jaren. Die tijdruimte nu is te kort voor de in dit hoofdstuk verhaalde gebeurtenissen, vooral wanneer ook op XLVI 8 en 12 gelet wordt. Ook is dikwijls de zegswijze terzelfder tijd of volgens den grondtekst ‘in dien tijd’ geen strenge tijdsbepaling en wijst zij hier wellicht slechts aan, dat de geboorte van Phares en Zara, welke de kern van alles is, uit dit tijdsverloop dagteekent. Hiertegen wordt het volgende ingebracht. Genoemde zegswijze kan dien zin hebben, maar dat Juda zich vroeger zou hebben afgezonderd, wordt door het geschiedverhaal niet bevestigd, maar veeleer tegengesproken. Ook kunnen de in dit hoofdstuk beschreven feiten binnen het aangewezen tijdsbestek gebeurd zijn en de verwijzing naar XLVI geeft geen ernstig bezwaar, gelijk later zal blijken.</note> ging Juda van zijne broeders weg en trok naar eenen man van Odollam met name Hiram.</verse>
<verse osisID="Gen.38.2"> En hij zag daar de dochter van eenen Chanaäniet, Sue genaamd, en hij nam haar tot huisvrouw en ging tot haar.</verse>
<verse osisID="Gen.38.3"> En zij ontving en baarde eenen zoon en noemde zijnen naam Her.</verse>
<verse osisID="Gen.38.4"> En wederom zwanger geworden, noemde zij den zoon, die geboren werd, Onan.</verse>
<verse osisID="Gen.38.5"> Nog baarde zij een derden, dien zij Sela noemde, na wiens geboorte zij ophield te baren.</verse>
<verse osisID="Gen.38.6"> Juda nu gaf aan zijnen eerstgeborene, Her, eene huisvrouw met name Thamar.</verse>
<verse osisID="Gen.38.7"> En Her, de eerstgeborene van Juda, was boos voor het aangezicht des Heeren en werd door Hem gedood.</verse>
<verse osisID="Gen.38.8"> Juda zeide dan tot zijnen zoon Onan: Ga tot uws broeders vrouw en huw haar, ten einde gij zaad moogt verwekken voor uwen broeder<note n="612">Het aloud gewoonterecht, krachtens hetwelk de broeder verplicht was om de kinderlooze weduwe zijns broeders te huwen, werd later in Israël een duidelijk omschreven wet, de zoogenaamde leviraatwet. Vgl. Deut. XXV 5-10.</note>.</verse> 
<verse osisID="Gen.38.9"> Hij, wetende, dat niet voor hem het kroost zou geboren worden<note n="613">Alleen de eerstgeborene uit zulk een huwelijk droeg den naam des gestorven broeders en was erfgenaam van diens goederen.</note>, stortte, wanneer hij tot de vrouw zijns broeders ging, het zaad op den grond, opdat er geene kinderen op zijns broeders naam zouden geboren worden.</verse>
<verse osisID="Gen.38.10"> En daarom sloeg hem de Heer dood, omdat hij een verfoeilijke daad verrichtte<note n="614">De zonde van Onan was verfoeielijk, wijl zij lijnrecht streed tegen de door God gestelde orde en het doel van het huwelijk.</note>.</verse>
<verse osisID="Gen.38.11"> Derhalve zeide Juda tot Thamar, zijne schoondochter: Blijf weduwe in het huis uws vaders<note n="615">Van dit gebruik, dat de weduwe in het huis haars vaders terugkeert, spreekt later ook Lev. XXII 13.</note>, totdat mijn zoon Sela opgroeit; want hij vreesde, dat ook deze zou sterven gelijk zijne broeders<note n="616">Juda vreesde, dat er een soort van vloek op Thamar rustte. Vgl. Tob. III 9. Haar huwelijk met zijn derden zoon tot later uitstellend, hoopte hij het middelerwijl op de een of andere wijze voor altijd te verijdelen.</note>. En zij vertrok en woonde in het huis haars vaders.</verse>
<verse osisID="Gen.38.12"> Nadat er nu vele dagen verloopen waren, stierf de dochter van Sue, de huisvrouw van Juda; en hij, na den rouw zich vertroost hebbende, ging op naar zijne schapenscheerders te Thamnas, hij en Hiras, de schaapherder zijner kudde<note n="617">Volgens de tegenwoordige lezing van den grondtekst: ‘zijn vriend’. Dit verschil met de Vulgaat heeft zijn oorsprong hierin, dat hetzelfde Hebreeuwsche woord, met verschillende vocaalteekens gelezen, meermalen verschillende beteekenissen heeft.</note> uit Odollam.</verse>
<verse osisID="Gen.38.13"> En aan Thamar werd geboodschapt dat haar schoonvader opging naar Thamnas om de schapen te scheren.</verse>
<verse osisID="Gen.38.14"> En zij legde de kleederen van haren weduwstaat af en sloeg een sluier om; en in veranderd gewaad zette zij zich aan den tweesprong van den weg, die naar Thamnas leidt, omdat Sela was opgegroeid en zij hem niet tot echtgenoot had gekregen<note n="618">Thamar handelde niet uit wulpschheid, maar uit verlangen om haar weduwrecht te hebben en moeder te worden. Het middel echter, dat zij bezigde, was ook onder de natuurwet ongeoorloofd.</note>.</verse> 
<verse osisID="Gen.38.15"> En toen Juda haar zag, vermoedde hij, dat zij eene hoer was; want zij had haar gelaat bedekt om niet gekend te worden.</verse>
<verse osisID="Gen.38.16"> En tot haar naderend, zeide hij: Laat mij met u verzamen. Hij toch wist niet, dat zij zijne schoondochter was. En als zij antwoordde: Wat zult gij mij geven om mijne verzaming te genieten?</verse>
<verse osisID="Gen.38.17"> zeide hij: Ik zal u eenen geitebok uit de kudden zenden. En als zij wederom zeide: Ik zal u ter wille zijn, zoo gij mij een pand geeft, totdat gij het beloofde zendt,</verse>
<verse osisID="Gen.38.18"> sprak Juda: Wat wilt gij, dat u ten pand worde gegeven? Zij antwoordde: Uwen zegelring en den armband<note n="619">De grondtekst heeft niet ‘armband’ maar ‘koord’ of ‘snoer’. De zegelring werd aan een om den hals geslagen en daarvan afhangend snoer bewaard, wanneer hij niet aan de rechterhand werd gedragen. Vgl. Cant. VIII 6.</note> en den staf, dien gij in de hand houdt. Met ééne verzaming dan ontving de vrouw.</verse>
<verse osisID="Gen.38.19"> En zij stond op en ging heen; en na het gewaad, dat zij had omgedaan, te hebben afgelegd, kleedde zij zich met de kleederen van haren weduwstaat.</verse>
<verse osisID="Gen.38.20"> Juda nu zond den geitebok door middel van zijnen herder uit Odollam, om het pand, dat hij aan de vrouw gegeven had, terug te ontvangen. En toen deze haar niet vond,</verse>
<verse osisID="Gen.38.21"> ondervroeg hij de menschen van die plaats: Waar is de vrouw, welke aan den tweesprong zat? Allen antwoordden: Er is hier geene hoer geweest.</verse>
<verse osisID="Gen.38.22"> En hij keerde naar Juda terug en zeide hem: Ik heb haar niet gevonden, maar ook zeiden mij de menschen van die plaats, dat daar nooit eene veile deern gezeten had.</verse>
<verse osisID="Gen.38.23"> Juda zeide: Laat zij het houden. Zeker kan zij ons niet van leugen beschuldigen<note n="620">Volgen den grondtekst: ‘Dat zij het voor zich neme, opdat wij mogelijk niet te schande worden’. Juda wil geen verder onderzoek. Hij vreest, dat anders zijn schandelijke daad bekend zal worden.</note>; ik heb den geitebok, dien ik beloofd had, gezonden en gij hebt haar niet gevonden.</verse> 
<verse osisID="Gen.38.24"> En zie na drie maanden werd aan Juda aldus geboodschapt: Thamar, uwe schoondochter, heeft gehoereerd en zichtbaar is haar schoot zwanger. En Juda zeide: Brengt haar voor, opdat zij verbrand worde<note n="621">Als huisvader oefent hier Juda rechtsmacht uit. Omdat Thamar de verloofde van Sela is, behoort zij tot de familie van Juda en staat haar misdrijf met overspel gelijk. Ook later onder de Mosaïsche wet stond op zulk eene schuld de doodstraf, welke echter niet door verbranding, maar door steeniging werd toegepast. Vgl. Deut. XXII 23, 24.</note>.</verse>
<verse osisID="Gen.38.25"> En toen zij ter straffe gevoerd werd, liet zij aan haren schoonvader zeggen: Van den man, wien dit toebehoort, ben ik zwanger geworden; onderzoek aan wien de zegelring en de armband en de staf toebehooren.</verse>
<verse osisID="Gen.38.26"> En hij erkende de geschenken en zeide: Zij is rechtvaardiger dan ik, omdat ik haar niet aan Sela, mijnen zoon, heb gegeven<note n="622">Thamar had met haar misdrijf alleen beoogd, dat haar recht gedaan zou worden. In zooverre was zij rechtvaardiger dan Juda, die zijne belofte geschonden en zoo aan Thamar groot onrecht gedaan had.</note>. Nochtans bekende hij haar niet meer.</verse>
<verse osisID="Gen.38.27"> Toen nu de tijd van baren gekomen was, bleek het dat er tweelingen in haren schoot waren. En op het oogenblik van den uitgang der kleinen, stak de een de hand vooruit, om welke de vroedvrouw een karmozijnen draad bond<note n="623">Zoo deed zij, ten einde het eerstgeboorterecht van dit kind, dat vermoedelijk het eerst geboren zou worden, vooraf reeds vast te stellen.</note>, zeggende:</verse>
<verse osisID="Gen.38.28"> Deze zal het eerst te voorschijn komen.</verse>
<verse osisID="Gen.38.29"> Maar toen hij de hand terugtrok, kwam de ander te voorschijn; en de vrouw zeide: Waarom is, u ter wille, de omsluiting gescheurd? En daarom noemde zij zijnen naam Phares<note n="624">De omsluiting is het vlies, dat beide kinderen vóór de geboorte omgaf. Phares beteekent ‘scheuring’ of ‘deeling’.</note>.</verse>
<verse osisID="Gen.38.30"> Daarna kwam zijn broeder te voorschijn, aan wiens hand de karmozijnen draad was; en zij noemde hem Zara<note n="625">Zara beteekent ‘opgang’ of ‘dageraad’. Omdat hij het eerst verschenen was, werd hem die naam gegeven. Volgens den grondtekst gaf niet de vroedvrouw aan de kinderen hunne namen. Vgl. XVI noot 9. Dit tusschenverhaal heeft zijn beteekenis. Niet alleen vermeldt het den oorsprong der voor naamste familiën in den machtigen stam van Juda, maar ook leert het allerduidelijkst, dat alleen Gods genadige uitverkiezing de stamvaders van Israël met hunne nakomelingschap zoo hoog heeft verheven.</note>.</verse>
</chapter>

      
<chapter osisID="Gen.39"> 
<title>Hoofdstuk XXXIX.</title>
<p>Joseph's kuischheid (v. 1-.12. Zijne gevangenschap (v. 13-.23.</p>
<verse osisID="Gen.39.1"> Joseph werd dan naar Egypte gevoerd en hem kocht Putiphar, een kamerling van Pharao, overste van het leger, een Egyptisch man, uit de hand der Ismaëlieten, door wie hij was overgebracht.</verse>
<verse osisID="Gen.39.2"> En de Heer was met hem, en hij was een man, wien alles voorspoedig ging, en hij woonde in het huis van zijnen heer<note n="626">Niet voor den arbeid op het veld, maar voor den dienst in het huis werd Joseph bestemd.</note>,</verse>
<verse osisID="Gen.39.3"> die zeer goed wist, dat de Heer met hem was, en alles, wat hij deed, ten goede richtte in zijne hand.</verse>
<verse osisID="Gen.39.4"> En Joseph vond genade bij zijnen heer en diende hem; en over alles door hem gesteld, bestuurde hij het hem toevertrouwde huis en alles, wat hem in handen was gegeven<note n="627">Hij vond gunst bij zijnen heer, zoodat hij hem diende, tot bijzonder dienaar en huismeester door Putiphar werd verheven. Volgens Gods beschikking strekte voorzeker dit bestuur des huizes tot voorbereiding voor het hooge ambt, dat later aan Joseph zou worden toevertrouwd.</note>.</verse>
<verse osisID="Gen.39.5"> En de Heer zegende het huis van den Egyptenaar om wille van Joseph en vermenigvuldigde zoo in het huis als op het veld al zijn goed.</verse>
<verse osisID="Gen.39.6"> En van niets anders wist hij dan van het brood, dat hij at<note n="628">Zulk een volkomen vertrouwen stelde de meester in Joseph, dat hij zich om niets bekommerde dan om het brood, dat hij at, d.i. dan om zijn spijs en drank. M.a.w. behalve hetgeen hij noodzakelijk zelf moest doen, zooals eten, drinken en slapen, liet hij alles aan Joseph over. Volgens sommigen zouden ook die woorden beteekenen, dat aan Joseph alleen de zorg voor de tafel zijns meesters niet was toevertrouwd, omdat de Egyptische spijswetten dit verboden. Zeker waren die wetten ten opzichte van vreemdelingen gestreng. Vgl. XLIII 32.</note>. Joseph nu was schoon van gelaat en bevallig van gedaante.</verse>
<verse osisID="Gen.39.7"> Na vele dagen dan wierp zijne meesteresse<note n="629">Volgens de oude schrijvers was Egypte een land van ongebonden zeden. Ook leefden er de vrouwen niet in strenge oostersche afzondering, maar genoten zij een groote vrijheid.</note> hare oogen op Joseph en zeide: Slaap bij mij.</verse>
<verse osisID="Gen.39.8"> Maar hij, geenszins in de schanddaad bewilligend, zeide<note n="630">Krachtiger zegt de grondtekst: ‘En hij weigerde en zeide’.</note> tot haar: Zie, mijn heer heeft mij alles in handen gegeven en hij weet niet wat hij in zijn huis bezit;</verse>
<verse osisID="Gen.39.9"> en daar is niets, dat niet onder mijne macht staat of dat hij mij niet in handen heeft gegeven behalve u, die zijne huisvrouw zijt: hoe dan kan ik dit kwaad bedrijven en zondigen tegen mijnen God?</verse>
<verse osisID="Gen.39.10"> Met zoodanige woorden was iederen dag èn de vrouw den jongeling lastig èn weigerde hij de onkuischheid.</verse>
<verse osisID="Gen.39.11"> Het gebeurde nu op zekeren dag, dat Joseph het huis binnenging en daar zonder getuigen eenig werk verrichtte,</verse>
<verse osisID="Gen.39.12"> en dat zij de slip van zijn kleed greep en zeide: Slaap bij mij. En hij liet het opperkleed in hare hand, vluchtte weg en ging naar buiten.</verse>
<verse osisID="Gen.39.13"> En toen de vrouw gezien had, dat het kleed in hare handen en dat zij versmaad was,</verse>
<verse osisID="Gen.39.14"> riep zij de lieden van haar huis tot zich en zeide tot hen: Ziet, hij heeft een Hebreeuwschen man binnengebracht om ons te beschimpen<note n="631">De woorden zijn sluw gekozen. Joseph is een Hebreeuwsche man, een vreemdeling, en de vreemdelingen werden door de Egyptenaren geminacht. Hij kwam om ons te beschimpen, want de beleediging der meesteresse was te gelijk eene beleediging van Putiphar en van alle lieden zijns huizes.</note>; hij kwam tot mij, om met mij te verzamen, en toen ik luide riep</verse>
<verse osisID="Gen.39.15"> en hij mijne stem hoorde, liet hij het opperkleed, dat ik vasthield, achter<note n="632">In den grondtekst zegt de vrouw niet, dat zij zijn kleed vasthield, maar dat Joseph zijn kleed bij haar liet.</note> en vluchtte naar buiten.</verse>
<verse osisID="Gen.39.16"> Ten bewijze der waarheid toonde zij dan het opperkleed, dat zij had behouden, aan haren man, toen hij tehuis kwam.</verse>
<verse osisID="Gen.39.17"> En zij zeide: De Hebreeuwsche slaaf, dien gij hier gebracht hebt, is tot mij gekomen om mij te beschimpen.</verse>
<verse osisID="Gen.39.18"> En toen hij mij hoorde roepen, liet hij het opperkleed achter, dat ik vasthield, en vluchtte naar buiten<note n="633">Nagenoeg eenzelfde geschiedenis bevat met velerlei opsiering het oud-Egyptische verhaal ‘De twee broeders’. Ook daarin komt een wulpsche vrouw voor, welke een onschuldige verlokken wil en, nadat zij is afgewezen, op dezelfde wijze haren man bedriegt. Ook dit verhaal kan ten bewijze strekken, dat de Egyptische vrouwen niet in strenge afzondering leefden. - Aangaande de woorden dien ik vasthield geldt de opmerking van noot 7.</note>.</verse> 
<verse osisID="Gen.39.19"> De heer, dit hoorende en aan de woorden zijner vrouw te veel geloof hechtend, werd zeer vertoornd.</verse>
<verse osisID="Gen.39.20"> En hij wierp Joseph in den kerker, waar de gevangenen des konings bewaard werden, en hij was daar opgesloten<note n="634">Waarschijnlijk kreeg Putiphar wantrouwen, nadat Joseph in verhoor was genomen, en paste hij daarom niet de ergste straf op zijnen slaaf toe. Joseph was toen wellicht zeven en twintig jaren oud. Vgl. XLI 1. Volgens een oude overlevering woonde Putiphar te Memphis en was Joseph daar in den kerker, die onder het oppertoezicht zijns meesters stond, gelijk uit het verder verhaal zal blijken.</note>.</verse>
<verse osisID="Gen.39.21"> Maar de Heer was met Joseph, en zich over hem ontfermend, deed Hij hem genade vinden in de oogen van den overste des kerkers.</verse>
<verse osisID="Gen.39.22"> En deze stelde in zijne hand al de gevangenen, die in de gevangenis waren opgesloten, en al wat er geschiedde, was onder zijn beheer<note n="635">Onder zijn beheer, d.i. onder zijn toezicht en beleid.</note>.</verse>
<verse osisID="Gen.39.23"> En hij nam nergens kennis van, daar hij hem alles had toevertrouwd. Want de Heer was met hem en richte al, wat hij deed, ten goede.</verse>
</chapter>

      
<chapter osisID="Gen.40">
<title>Hoofdstuk XL.</title><p>Joseph verklaart de droomen zijner twee medegevangenen (v. 1-.23.</p>
<verse osisID="Gen.40.1"> Na deze dingen gebeurde het, dat twee kamerlingen, de schenker des konings van Egypte en de bakker<note n="636">De Egyptische oudheid kunde spreekt insgelijks van opperschenkers en opperbakkers als van hovelingen, wier ambt zeer aanzienlijk werd geacht.</note>, tegen hunnen heer zondigden.</verse>
<verse osisID="Gen.40.2"> En Pharao werd op hen vertoornd (de een namelijk was de opperste der schenkers, de ander de opperste der bakkers),</verse> 
<verse osisID="Gen.40.3"> en wierp hen in den kerker van den overste der soldaten, waarin ook Joseph gevangen was<note n="637">De grondtekst zegt duidelijker: ‘En hij stelde hen in bewaring ten huize van den overste der lijfwachten, in het gevangenhuis, ter plaatse waar Joseph gevangen was’. Het huis van den overste der lijfwachten, d.i. van Putiphar, zie XXXVII noot 18, vormde alzoo een geheel met de staatsgevangenis, waarover hij het oppertoezicht had. Hetgeen van Memphis' versterkten en wijd uitgestrekten burg bekend is gebleven, bevestigt het oud gevoelen, dat Joseph's gevangenis in dien burg geweest is.</note>.</verse>
<verse osisID="Gen.40.4"> De bewaarder van den kerker nu gaf hen over aan Joseph<note n="638">De grondtekst heeft: ‘En de overste der lijfwachten plaatste Joseph bij hen’. Putiphar zelf alzoo trad hier, waar het zulke aanzienlijke gevangenen gold, handelend op.</note>, die hen ook diende. Eenige tijd verliep er, dat zij in de gevangenis waren opgesloten.</verse>
<verse osisID="Gen.40.5"> En beiden zagen in eenzelfden nacht een droom overeenkomstig de voor hen passende uitlegging<note n="639">De twee droomen, welke van God kwamen, hadden elk hun bijzondere en verschillende beteekenis.</note>.</verse>
<verse osisID="Gen.40.6"> En als Joseph des morgens tot hen ging en zag, dat zij bedroefd waren,</verse>
<verse osisID="Gen.40.7"> ondervroeg hij hen en zeide: Waarom is heden uw aangezicht droeviger dan naar gewoonte?</verse>
<verse osisID="Gen.40.8"> Zij antwoordden: Wij hebben een droom gezien, en er is niemand, die ons verklaring kan geven<note n="640">De Egyptenaren waren zeer bijgeloovig. Uit de oudheidkunde blijkt, dat zij in de verklaring der droomen het grootste belang stelden en daarom eene menigte van droomverklaarders hadden. De twee gevangenen nu beklaagden zich, dat zij in de gevangenis geen droom verklaarder konden raadplegen.</note>. En Joseph zeide tot hen: Behoort niet de verklaring aan God? Verhaalt mij wat gij gezien hebt<note n="641">Joseph beduidt hun, dat de verklaring van droomen eene gave Gods is. Hij hoopt echter met de hulp van God hen tevreden te stellen.</note>.</verse>
<verse osisID="Gen.40.9"> Het eerst verhaalde de opperschenker zijnen droom: Ik zag voor mij eenen wijnstok,</verse>
<verse osisID="Gen.40.10"> waaraan drie ranken waren, allengs groeien en uitbotten, en na de bloesems de druiven rijpen,</verse>
<verse osisID="Gen.40.11"> en de beker van Pharao was in mijne hand. Ik nam dan de druiven en perste ze uit in den beker, dien ik vasthield, en reikte den drinkbeker aan Pharao.</verse>
<verse osisID="Gen.40.12"> Joseph antwoordde: Dit is de verklaring van den droom: De drie ranken zijn nog drie dagen,</verse>
<verse osisID="Gen.40.13"> na welke Pharao zich uw dienstwerk herinneren en u herstellen zal in uw vroegeren rang; en gij zult hem den beker toereiken overeenkomstig uw ambt, zooals gij te voren placht te doen.</verse>
<verse osisID="Gen.40.14"> Alleenlijk wees mijner gedachtig, wanneer het u wel zal gaan, en doe mij barmhartigheid doordat gij aan Pharao ingeeft mij uit dezen kerker vrij te laten.</verse>
<verse osisID="Gen.40.15"> Want ik ben weggestolen uit het land der Hebreërs en hier onschuldig in den kuil geworpen<note n="642">De misdaad van Jacob's zonen, waardoor Joseph zijne vrijheid verloren had en tot slaaf was vernederd, heet ook elders, bijv. Ex. XXI 16, menschendiefstal. Joseph zegt, dat hij geen geboren slaaf is, maar op verraderlijke wijze in slavernij werd gebracht; dat hij ook onschuldig is aan de misdaad, waarvoor hij in den kerker werd geworpen. - De landstreek van Chanaän, waar Jacob met de zijnen woonde, wordt hier als land der Hebreërs aangewezen. Alzoo moet toen reeds Jacob's huis een niet onbeduidende menigte gevormd hebben en als een kleine volksstam eenigszins bekend zijn geweest. Dat dit inderdaad zoo was, kan worden afgeleid uit XIV 13, waar reeds Abraham Hebreër heet en met meer dan driehonderd van zijn eigen knechten te velde trekt.</note>.</verse>
<verse osisID="Gen.40.16"> De opperbakker ziende, dat hij den droom schrander had opgelost, zeide: Ook ik heb een droom gezien: Drie korven meel droeg ik op mijn hoofd<note n="643">De gevonden afbeeldingen, op welke het leven der oude Egyptenaren door hunne tijdgenooten is voorgesteld, vertoonen op eenzelfde wijze als in dit verhaal der twee droomen beschreven is, het reiken des bekers door den schenker en het dragen der korven op het hoofd.</note>,</verse>
<verse osisID="Gen.40.17"> en in éénen, in den bovensten korf droeg ik allerlei naar de bakkerskunst toebereide spijzen, en de vogelen aten daarvan.</verse>
<verse osisID="Gen.40.18"> Joseph antwoordde: Dit is de verklaring van den droom: De drie korven zijn nog drie dagen,</verse>
<verse osisID="Gen.40.19"> na welke Pharao uw hoofd zal afhouwen en u aan een kruis zal ophangen, en de vogelen zullen uw vleesch verscheuren.</verse>
<verse osisID="Gen.40.20"> Den derden dag daarna was het de geboortedag van Pharao; en deze richtte een groot gastmaal voor zijne dienaren aan<note n="644">Het feestelijk vieren van den geboortedag was bij de Pharao's in gebruik, gelijk de Egyptische oudheidkunde bevestigt. Op de zuil van Koeban wordt aangaande Ramses II gezegd, dat er ‘een gejubel was in den hemel op den dag zijner geboorte’.</note> en herin. nerde zich aan den maaltijd den overste der schenkers en den overste der bakkers.</verse>
<verse osisID="Gen.40.21"> En hij herstelde den eenen in zijn ambt om hem den drinkbeker te reiken.</verse>
<verse osisID="Gen.40.22"> Den anderen hing hij aan het galghout<note n="645">De straf der onthoofding was niet bij de Israëlieten in gebruik. Bij de Egyptenaren werd zij veelvuldig toegepast. Wijl het Egyptisch bijgeloof alleen dan de verrijzenis verwachtte, wanneer het lichaam ongeschonden bleef, was het wel de ergste straf om onthoofd en op het galghout de prooi der roofvogels te worden.</note>, zoodat de waarachtigheid van den droombeduider bewezen werd.</verse>
<verse osisID="Gen.40.23"> En toch, nu het hem weer goed ging, vergat de opperschenker zijnen droomverklaarder.</verse>
</chapter>

      
<chapter osisID="Gen.41">
<title>Hoofdstuk XLI.</title>
<p>Verklaring der droomen van Pharao (v. 1-.36. Joseph's verheffing (v. 37-.46. De zeven jaren van vruchtbaarheid en de geboorte van Joseph's zonen (v. 47-.52. Aanvang van den hongersnood (v. 53-.57.</p>
<verse osisID="Gen.41.1"> Twee jaren daarna zag Pharao eenen droom. Hij verbeeldde zich, dat hij aan de rivier<note n="646">De Nijl heet hier, overeenkomstig de spreekwijze der Egyptenaren, de rivier. De heilige naam van den Nijl was ‘Hapi’, de ongewijde naam was oorspronkelijk ‘A-oer’, de stroom, of ook ‘A-oer-a’, de groote stroom, welk woord in de volkstaal veranderde in ‘Jaro’. Daarvan stamt het Hebreeuwsche woord met dezelfde beteekenis ‘Jeor’, dat hier en elders de bijbelsche naam van den Nijl is.</note> stond,</verse>
<verse osisID="Gen.41.2"> waaruit zeven koeien opstegen, uitermate schoon en vet; en zij graasden in de drassige plaatsen<note n="647">Voor drassige plaatsen heeft de grondtekst het Egyptische woord ‘achoe’, waarmede het oevergras is aangeduid.</note>.</verse>
<verse osisID="Gen.41.3"> Ook zeven andere rezen op uit de rivier, wanstaltig en uitgemergeld van magerheid; en zij graasden aan denzelfden oever der rivier op groene plaatsen<note n="648">Volgens den grondtekst stelden zij zich naast de andere koeien aan den oever der rivier.</note>;</verse>
<verse osisID="Gen.41.4"> en zij verslonden die, wier schoonheid en lichaamsomvang wonderbaar was. Pharao ontwaakte</verse>
<verse osisID="Gen.41.5"> en sliep wederom in en zag een tweeden droom: Zeven korenaren, vol en schoon, schoten uit op éénen halm.</verse>
<verse osisID="Gen.41.6"> Ook even zooveel andere korenaren, dun en verzengd door den brandenden wind, sproten uit<note n="649">De brandende wind, in het Hebr. ‘kadim’, d.i. eigenlijk de oostenwind, is hier de naam van den verschrikkelijken Chamsin. Wel is waar komt die verzengende wind uit de Arabische woestijn en dus uit het zuid-oosten, maar daar de Hebreërs slechts bij de vier hoofdstreken rekenden, is die benaming, ofschoon niet geheel juist, wel begrijpelijk. - Ook hierin verschilden de dunne en verzengde korenaren, dat zij niet, gelijk de vorige, in overvloedige vruchtbaarheid op éénen halm groeiden. Van de laatste wordt in den grondtekst alleen gezegd, dat zij uitsproten.</note></verse>
<verse osisID="Gen.41.7"> en verslonden al de schoonheid der eerste. Pharao ontwaakte na zijne rust,</verse>
<verse osisID="Gen.41.8"> en toen het ochtend was geworden, zond hij, van schrik verslagen, naar alle waarzeggers van Egypte en naar alle wijzen<note n="650">De waarzeggers, in het Hebr. ‘chartummim’ behoorden tot de priesterkaste en werden om hunne beoefening der geheime wetenschappen, om hunne bedrevenheid in het vertolken der heilige boeken en in het verklaren der droomen als de wijzen des lands gevierd.</note>, en aan de ontbodenen verhaalde hij den droom, en er was niemand, die verklaring kon geven.</verse>
<verse osisID="Gen.41.9"> Toen eindelijk kwam de overste der schenkers tot nagedachte en zeide: Ik beken mijne zonde<note n="651">Waarschijnlijk wil zich de ondankbare hiermede alleen verontschuldigen, dat hij niet vroeger aan de wenschen van Pharao, door middel van Joseph, is te gemoet gekomen.</note>.</verse>
<verse osisID="Gen.41.10"> De koning, op zijne knechten vertoornd, liet mij en den overste der bakkers in den kerker van den overste der soldaten werpen,</verse>
<verse osisID="Gen.41.11"> waar wij in eenzelfden nacht elk een toekomstspellenden droom zagen.</verse>
<verse osisID="Gen.41.12"> Dáár was een Hebreeuwsch jongeling, een dienaar van denzelfden overste der soldaten; aan hem nu de droomen verhalende,</verse>
<verse osisID="Gen.41.13"> vernamen wij al wat naderhand de uitkomst der zaak heeft bewezen, want ik ben hersteld in mijn ambt en hij is aan een kruis opgehangen.</verse>
<verse osisID="Gen.41.14"> Terstond werd op des konings bevel Joseph uit den kerker ge- voerd, en zij schoren hem<note n="652">In den grondtekst: ‘en hij schoor zich en wisselde van kleeding’. Gelijk reeds de geschiedschrijver Herodotus verhaalt en uit een menigte van oude afbeeldingen blijkt, droegen de Egyptenaren den baard niet. Alleen in dagen van rouw was het gebruikelijk zich niet te scheren.</note>; en nadat hij van kleeding verwisseld had, brachten zij hem voor dezen.</verse>
<verse osisID="Gen.41.15"> En hij zeide tot hem: Ik heb droomen gezien, en er is niemand, die uitleg kan geven; ik nu heb gehoord, dat gij die zeer wijselijk verklaart.</verse>
<verse osisID="Gen.41.16"> Joseph antwoordde: Zonder mij zal God aan Pharao een gunstig antwoord geven<note n="653">Duidelijker nog zegt hij in den grondtekst, dat niet hij, maar God dit zal doen. Op eenzelfde wijze sprak later Daniël. Vgl. Dan. II 28.</note>.</verse>
<verse osisID="Gen.41.17"> Pharao verhaalde dan wat hij gezien had: Ik verbeeldde mij, dat ik aan den oever der rivier stond</verse>
<verse osisID="Gen.41.18"> en dat er zeven koeien, uitermate schoon en vet van vleesch, uit den stroom opstegen, welke in de weide van het drasland het groen afgraasden.</verse>
<verse osisID="Gen.41.19"> En zie, op deze volgden zeven andere koeien, zoo mismaakt en mager, dat ik nooit zulke in het land Egypte gezien heb,</verse>
<verse osisID="Gen.41.20"> welke, na de eerste verslonden en verteerd te hebben,</verse>
<verse osisID="Gen.41.21"> geen enkel teeken van verzadigdheid gaven, maar even mager en leelijk bleven. Ontwakende en wederom door den slaap overweldigd,</verse>
<verse osisID="Gen.41.22"> zag ik eenen droom: Zeven korenaren, vol en allerschoonst, schoten uit op éénen halm.</verse>
<verse osisID="Gen.41.23"> Ook zeven andere, dun en door den brandenden wind verzengd, sproten uit een halmsteel<note n="654">Van een halmsteel spreekt de grondtekst niet. Vgl. noot 4.</note>,</verse>
<verse osisID="Gen.41.24"> welke de schoonheid der eerste verslonden. Ik heb den droom aan de waarzeggers verhaald, en er is niemand, die uitleg kan geven.</verse>
<verse osisID="Gen.41.25"> Joseph antwoordde: Des konings droom is één; wat God zal doen, heeft hij aan Pharao getoond.</verse> 
<verse osisID="Gen.41.26"> De zeven schoone koeien en de zeven volle aren zijn zeven jaren van overvloed en behelzen dezelfde droombeduiding.</verse>
<verse osisID="Gen.41.27"> Ook de zeven schrale en magere koeien, welke na de eerste opstegen, en de zeven dunne en door den brandenden wind verzengde aren zijn zeven jaren van aanstaanden hongersnood.</verse>
<verse osisID="Gen.41.28"> En zij zullen in deze volgorde verwerkelijkt worden:</verse>
<verse osisID="Gen.41.29"> Zie, zeven jaren zullen er komen van groote vruchtbaarheid in het gansche land Egypte,</verse>
<verse osisID="Gen.41.30"> en na deze zullen er zeven andere jaren volgen van zoo groote onvruchtbaarheid, dat geheel de vroegere overvloed zal vergeten worden, want de hongersnood zal het gansche land uitmergelen</verse>
<verse osisID="Gen.41.31"> en de grootte van het gebrek zal de grootte van den overvloed vernietigen.</verse>
<verse osisID="Gen.41.32"> Dat gij nu ten tweeden male betreffende dezelfde zaak eenen droom gezien hebt, is een teeken van zekerheid, naardien Gods woord geschieden zal en weldra vervuld zal worden.</verse>
<verse osisID="Gen.41.33"> Nu derhalve zie de koning uit naar een wijzen en bekwamen man, en hij stelle hem over het land Egypte.</verse>
<verse osisID="Gen.41.34"> En deze plaatse opzieners in alle gewesten; en het vijfde deel der vruchten gedurende de zeven jaren van vruchtbaarheid,</verse>
<verse osisID="Gen.41.35"> welke nu reeds aanstaande zijn, verzamele hij in voorraadschuren; en al het graan worde onder Pharao's macht geborgen en in de steden bewaard<note n="655">Die belasting van het vijfde deel was in een zoo vruchtbaar land als Egypte en bij den komenden overvloed niet te zwaar, te minder wijl, gelijk blijken zal, het welzijn der bevolking dien maatregel vorderde. Waarschijnlijk heeft ook Pharao in de jaren van overvloed de voorraadschuren zijner steden gevuld met nog ander koren, dat hij van zijne onderdanen kocht. Anders is het onbegrijpelijk, dat Egypte zoo spoedig na den overvloed gebrek leed en ook dat Pharao's voorraad toen in den nood niet alleen van Egypte maar ook van de naburige landen kon voorzien.</note>.</verse> 
<verse osisID="Gen.41.36"> En het worde gereed gehouden voor den komenden hongersnood der zeven jaren, die Egypte zal drukken, en het land zal niet van gebrek ten gronde gaan.</verse>
<verse osisID="Gen.41.37"> De raad behaagde aan Pharao en aan al zijne dienaren;</verse>
<verse osisID="Gen.41.38"> en hij sprak tot hen: Zullen wij wel eenen man kunnen vinden als dezen, die vol is van den geest Gods?</verse>
<verse osisID="Gen.41.39"> Hij zeide dan tot Joseph: Daar God aan u geopenbaard heeft al hetgeen gij gesproken hebt, zal ik dan wel iemand wijzer dan gij en aan u gelijk kunnen vinden?</verse>
<verse osisID="Gen.41.40"> Gij zult zijn over mijn huis, en naar het bevel van uwen mond zal het gansche volk gehoorzamen; alleen slechts door den rijkstroon zal ik u te boven gaan.</verse>
<verse osisID="Gen.41.41"> En wederom zeide Pharao tot Joseph: Zie, ik heb u gesteld over het gansche land Egypte.</verse>
<verse osisID="Gen.41.42"> En hij nam den zegelring van zijne hand en stak hem dien aan de hand; en hij kleedde hem met een byssus-kleed en hing hem om den hals een gouden keten<note n="656">Dat de kunst om edele metalen te bewerken sedert lang in Egypte inheemsch was, blijkt o.a. uit de vele kleinoodiën in de Egyptische musea. - Byssus was een soort van allerfijnst lijnwaad, dat waarschijnlijk uit de vrucht van een in Egypte groeiend struikgewas werd gesponnen, gelijk ons linnen uit het vlas. - De uiterlijke verandering, welke hier met Joseph plaats greep, was in overeenstemming met de hem geschonken waardigheid. De verkoren onderkoning kreeg Pharao's zegelring, welks zegel koninklijk gezag aan zijne bevelen moest geven. Hij ontving daarbij het glanzend witte byssus-kleed, dat alleen door de aanzienlijksten in waardigheid gedragen werd, alsook de gouden halsketen, waarmede steeds op de afbeeldingen van het oud-Egyptische leven de rijksgrooten en vorsten getooid zijn.</note>.</verse>
<verse osisID="Gen.41.43"> En hij deed hem op zijn tweeden wagen stijgen<note n="657">Op zijn tweeden wagen, welke den koninklijken wagen van Pharao onmiddellijk volgde. Geheel het volk moest openlijk en plechtig den onderkoning huldigen.</note>, en de heraut riep, dat allen voor hem de knie buigen<note n="658">De grondtekst heeft: ‘en zij riepen voor zijn aangezicht: Abrek’. Onvertaald nam het Hebreeuwsch dit laatste woord over, dat van Egyptischen oorsprong is en het bevel van kniebuiging schijnt te beteekenen.</note> en weten zouden, dat hij gesteld was over het gansche land Egypte.</verse>
<verse osisID="Gen.41.44"> Ook zeide de koning tot Jo- seph: Ik ben Pharao<note n="659">In die woorden ligt of wel, evenals in v. 40, een uitdrukkelijk voorbehoud van het koninklijk oppergezag, of wel zijn zij, hetgeen om den samenhang waarschijnlijker is, een nadrukkelijke bevestiging van het gezag des onderkonings. Zij beteekenen dan: Zoo zeker als ik Pharao ben.</note>; zonder uw bevel zal niemand hand of voet verroeren in geheel het land Egypte.</verse>
<verse osisID="Gen.41.45"> En hij veranderde zijnen naam en noemde hem in de Egyptische taal Behouder der wereld. En hij gaf hem tot huisvrouw Aseneth, de dochter van Putiphare, priester van Heliopolis<note n="660">De grondtekst heeft: ‘En Pharao noemde den naam van Joseph Zaphnath Paäneach’. Met dien Egyptischen naam werd Joseph in het Egyptische volk ingelijfd, terwijl hij, door zijn huwelijk met eene dochter uit de priesterkaste, in den adelstand en tusschen de rijksgrooten plaats nam, gelijk dit den onderkoning paste. - Heliopolis, in het Hebr. ‘On’, lag in Beneden-Egypte ongeveer twee mijlen ten noorden van Caïro. De heilige naam dier stad was ‘Ta Ra’ of ‘Pa Ra’, d.i. huis van de zon.</note>. Alzoo toog Joseph uit door het land Egypte</verse>
<verse osisID="Gen.41.46"> (dertig jaren nu was Joseph oud, toen hij voor het aanschijn van Pharao, den koning, stond) en hij doorreisde alle gewesten van Egypte.</verse>
<verse osisID="Gen.41.47"> En de vruchtbaarheid der zeven jaren kwam en de in schooven gebonden graangewassen werden in de voorraadschuren van Egypte verzameld.</verse>
<verse osisID="Gen.41.48"> En al de overvloed der veldvruchten werd in de verschillende steden geborgen<note n="661">Van hetgeen zoo even verhaald is, dat de voorraad in de voorraadschuren (Hebr. ‘steden’) verzameld werd, geeft hier de grondtekst een nadere toelichting. Hij zegt, dat Joseph in elke stad den voorraad oplegde van de velden, welke tot den omtrek van dezelve behoorden.</note>.</verse>
<verse osisID="Gen.41.49"> En zoo groot was de overvloed van tarwe, dat zij gelijk werd gesteld met het zand der zee en dat de voorraad de maat te boven ging.</verse>
<verse osisID="Gen.41.50"> Aan Joseph nu werden, alvorens de hongersnood kwam, twee zonen geboren, welke hem Aseneth baarde, de dochter van Putiphare, priester van Heliopolis.</verse>
<verse osisID="Gen.41.51"> En hij noemde den naam van den eerstgeborene Manasses, zeggende: God heeft mij al mijne kwellingen en het huis mijns vaders doen vergeten<note n="662">Manasses beteekent ‘doende vergeten’ of ‘een, die doet vergeten’. Zoo sprak hij, omdat God hem vertroosting voor het leed en vergoeding voor het gemis in ruime mate geschonken had. Van een harteloos vergeten is geen sprake, zooals het vervolg der geschiedenis bewijst.</note>.</verse> 
<verse osisID="Gen.41.52"> En den naam van den tweeden noemde hij Ephraïm<note n="663">Ephraïm beteekent ‘dubbele vruchtbaarheid’.</note>, zeggende: God heeft mij laten aanwassen in het land mijner armoede<note n="664">De grondtekst heeft: ‘in het land mijner verdrukking’.</note>.</verse>
<verse osisID="Gen.41.53"> Na verloop dan der zeven jaren van overvloed, die er in Egypte geweest waren,</verse>
<verse osisID="Gen.41.54"> begonnen de zeven jaren van gebrek, die Joseph voorzegd had, te komen, en in geheel de wereld heerschte de hongersnood<note n="665">Dat reeds zeer spoedig in alle naburige landen gebrek ontstond, bewijst XLV 11.</note>, maar in het gansche land Egypte was brood.</verse>
<verse osisID="Gen.41.55"> En toen men daar hongerde, riep het volk tot Pharao, vragend om voedsel. En hij antwoordde hun: Gaat tot Joseph, en doet al wat hij u zeggen zal.</verse>
<verse osisID="Gen.41.56"> De hongersnood nu nam dagelijks toe in het gansche land; en Joseph opende alle voorraadschuren en verkocht aan de Egyptenaren; want ook hen drukte de hongersnood.</verse>
<verse osisID="Gen.41.57"> En alle landstreken kwamen naar Egypte om voedsel te koopen en de ellende van het gebrek te verzachten.</verse>
</chapter>

      
<chapter osisID="Gen.42">
<title>Hoofdstuk XLII.</title>
<p>Eerste tocht van Joseph's broeders naar Egypte om koren te koopen (v. 1-.38.</p>
<verse osisID="Gen.42.1"> Toen nu Jacob hoorde, dat er levensmiddelen in Egypte verkocht werden, zeide hij tot zijne zonen: Waarom draalt gij?</verse>
<verse osisID="Gen.42.2"> Ik hoor, dat er in Egypte tarwe verkocht wordt; trekt derwaarts af en koopt wat wij noodig hebben, opdat wij kunnen leven en niet van gebrek omkomen.</verse>
<verse osisID="Gen.42.3"> Tien broeders van Joseph trok- ken dan af om graan in Egypte te koopen<note n="666">Zeker werd het koren, zooals de voorzichtigheid eischte, aan de vreemdelingen slechts in een beperkte hoeveelheid verkocht en gingen de broeders gezamenlijk om een grooteren voorraad te kunnen verkrijgen.</note>,</verse>
<verse osisID="Gen.42.4"> terwijl Benjamin door Jacob te huis werd gehouden, want hij had aan diens broeders gezegd: Opdat hem niet wellicht onderweg eenig kwaad overkome<note n="667">Uit die woorden spreekt de bijzondere liefde van Jacob voor zijn jongsten zoon, die hem alleen van Rachel overgebleven en nog niet tot den rijpen mannenleeftijd gekomen was. Hem althans wil hij met alle zorg bewaken, opdat hem niet als den betreurden Joseph een ongeluk treffe.</note>;</verse>
<verse osisID="Gen.42.5"> en zij kwamen in het land Egypte met anderen, die er heentrokken om te koopen. De hongersnood toch was in het land Chanaän.</verse>
<verse osisID="Gen.42.6"> En Joseph was vorst in het land Egypte en naar zijn wenk werd het graan aan de volkeren verkocht<note n="668">Hij hield het oppertoezicht, zoodat alle aanvraag om koren, vooral als het vreemdelingen betrof, onder zijn oog moest komen. Gemakkelijk kon hij dus de mannen van Chanaän voor zich doen verschijnen.</note>. En toen zich zijne broeders voor hem hadden nedergebogen</verse>
<verse osisID="Gen.42.7"> en hij hen herkend had, sprak hij barsch tot hen als tot vreemdelingen, hen ondervragende: Vanwaar komt gij? En zij antwoordden: Van het land Chanaän om levensbehoeften te koopen.</verse>
<verse osisID="Gen.42.8"> En hoewel hij zelf zijne broeders herkende, werd hij toch door hen niet herkend<note n="669">Niet alleen waren de oudere broeders veel minder van uiterlijk veranderd dan hij, die van knaap man was geworden, maar ook boden zij, allen te zamen, in hun eigen kleederdracht en hun eigen taal sprekend, veel meer gelegenheid om herkend te worden dan hij, in alles thans een Egyptenaar. Daarenboven kon Joseph hen verwachten en was hij zoo eenigermate voorbereid op de herkenning. Hoe echter zou het vermoeden in hen zijn opgekomen, dat de onderkoning in het vorstelijk gewaad, die een vreemde taal sprak, eens een herdersknaap van Chanaän was geweest!</note>.</verse>
<verse osisID="Gen.42.9"> En zich de droomen herinnerend, welke hij eenmaal had gezien, zeide hij tot hen: Verspieders zijt gij; om de zwakkere plaatsen des lands in oogenschouw te nemen zijt gij gekomen<note n="670">De beschuldiging, hoewel ongegrond, is natuurlijk. Zij teekent den toestand. Altijd en vooral in tijden van hongersnood moesten de Pharao's op hunne hoede zijn tegen de vijandelijke invallen der naburige herdersstammen. Zoo ernstig zelfs was dit gevaar, dat zij om veilig te zijn een versterkten muur bouwden van de Roode Zee tot de Middellandsche Zee op eenzelfde wijze als eens de Chineezen ter beschutting tegen de Tartaren hun ‘Grooten Muur’ gebouwd hebben.</note>.</verse> 
<verse osisID="Gen.42.10"> En zij zeiden: Het is zoo niet, o heer, maar uwe knechten zijn gekomen om voedsel te koopen.</verse>
<verse osisID="Gen.42.11"> Allen zijn wij zonen van éénen man; vreedzaam is onze komst en uwe dienaars voeren niets kwaads in hun schild<note n="671">Om allen argwaan weg te nemen maken zij zich zooveel doenlijk bekend. Hoe zou een vader zoovele zonen te gelijk kunnen blootstellen aan de straffe des doods, welke ontwijfelbaar den ontdekten verspieder wachtte.</note>.</verse>
<verse osisID="Gen.42.12"> En hij antwoordde hun: Het is anders; om de onversterkte plaatsen van dit land op te nemen zijt gij gekomen<note n="672">Hij hernieuwt de beschuldiging ten einde uit hun antwoord nog meer aangaande Jacob en Benjamin te vernemen.</note>.</verse>
<verse osisID="Gen.42.13"> Waarop zij zeiden: Met twaalven zijn wij, uwe knechten, gebroeders, zonen van éénen man in het land Chanaän; de jongste is bij onzen vader, de ander is niet meer.</verse>
<verse osisID="Gen.42.14"> Hij zeide: Zoo is het, gelijk ik gezegd heb: Verspieders zijt gij.</verse>
<verse osisID="Gen.42.15"> Terstond zal ik u op de proef stellen; bij het heil van Pharao! gij zult van hier niet vertrekken, totdat uw jongste broeder gekomen is.</verse>
<verse osisID="Gen.42.16"> Zendt éénen uit ulieden, en hij hale hem; gij echter zult in de boeien blijven, totdat bewezen worde, of hetgeen gij gezegd hebt waar dan wel valsch is; anders, bij het heil van Pharao, zijt gij verspieders.</verse>
<verse osisID="Gen.42.17"> Hij sloot hen dan in de gevangenis drie dagen<note n="673">Waarom beproefde Joseph zoo zijne broeders? Hij kon zich niet aanstonds aan hen doen kennen, maar moest eerst onderzoeken of zij misschien nog dezelfden waren gebleven; ook moest hij hen voorbereiden en, zoo mogelijk, waardig maken voor het uur der herkenning. Anders zou toch altijd hun vroeger misdrijf hen met wantrouwen en vrees te zijnen opzichte vervuld hebben. Vgl. XLV 3 en L 17. Waarschijnlijk had evenzoo dat misdrijf hem verhinderd om al sedert lang aan zijn vader Jacob bericht te zenden van zijne verheffing. Die tijding zou de schuldigen verre van Egypte gehouden en zoo zijn vader meer hartzeer dan vreugde veroorzaakt hebben. Maar vooral dient ter verklaring van zijne handelwijze het woord van Pharao overwogen te worden, dat Joseph een met den geest Gods vervuld man was, zie XLI 38. Met geduld en vertrouwen wachtte hij dan, na in alles de goddelijke hulp op zoo tastbare wijze ondervonden te hebben, het door God bepaalde oogenblik der vurig gewenschte hereeniging af.</note>.</verse>
<verse osisID="Gen.42.18"> Op den derden dag nu liet hij hen uit den kerker brengen en zeide hun: Doet wat ik gezegd heb, en gij zult leven; want ik vrees God.</verse>
<verse osisID="Gen.42.19"> Zoo gij vreedzame lieden zijt, blijve één uwer broeders gebonden in den kerker; gaat gijlieden echter heen en brengt het graan, dat gij gekocht hebt, naar uwe huizen</verse>
<verse osisID="Gen.42.20"> en voert uw jongsten broeder tot mij, opdat ik uwe woorden op de proef kunne stellen en gij niet behoeft te sterven. Zij deden, gelijk hij gezegd had<note n="674">Door den nood gedwongen namen zij dit voorstel aan, dat ook minder streng dan het eerste was. Zie v. 16.</note>,</verse>
<verse osisID="Gen.42.21"> en spraken tot elkander: Naar verdienste lijden wij dit, omdat wij tegen onzen broeder gezondigd hebben; wij zagen de bedruktheid zijner ziel, toen hij ons smeekte, en wij hebben niet geluisterd; daarom overkomt ons deze benauwdheid.</verse>
<verse osisID="Gen.42.22"> En een van hen, Ruben, zeide: Heb ik u niet gezegd: Bezondigt u niet aan den knaap; en gij hebt mij niet gehoord? Ziet, nu wordt zijn bloed opgeëischt.</verse>
<verse osisID="Gen.42.23"> Zij nu wisten niet, dat Joseph het verstond, omdat hij door middel van eenen tolk tot hen sprak.</verse>
<verse osisID="Gen.42.24"> En hij wendde zich een weinig af en weende; en weder keerde hij terug en sprak tot hen.</verse>
<verse osisID="Gen.42.25"> En hij nam Simeon en bond hem in hunne tegenwoordigheid<note n="675">Na Ruben, die in de misdaad der broeders niet had ingestemd, was Simeon de oudste. Wellicht ook kende Joseph hem als den slechtste van allen. Hij liet hem dan vatten en binden.</note>, en hij beval aan de dienaren om hunne zakken met tarwe te vullen en het geld van ieder hunner weder in hunne zakken te leggen en bovendien hun nog levensmiddelen te geven voor de reis<note n="676">De Vulgaat schijnt onderscheid te maken tusschen de zakken voor de tarwe (sacci) en de zakken voor het geld (sacculi). Wellicht werd daarom sacculus beter met ‘buidel’ vertaald, zoo niet de grondtekst en ook de Septuagint hier zeiden, dat Joseph beval om hunne ‘vaten’ met koren te vullen en hun geld aan een ieder weder in zijnen ‘zak’ te geven. Met het laatste woord ‘zak’ wordt waarschijnlijk de beteekenis van het eerste woord ‘vaten’ nader aangewezen. - Dat Joseph het geld in de zakken liet leggen, gebeurde wellicht omdat het hem stuitte met zijne broeders koopmanschap te drijven. Ook had hij hiermede waarschijnlijk de bedoeling om nog krachtiger, door de vermeerdering hunner verlegenheid, hunne harten tot inkeer te brengen.</note>. En dezen deden alzoo.</verse> 
<verse osisID="Gen.42.26"> Zij nu laadden het graan op hunne ezels en trokken heen.</verse>
<verse osisID="Gen.42.27"> En een, zijnen zak geopend hebbende om in het nachtverblijf zijn lastdier te voederen, zag het geld boven in den zak<note n="677">Voor ‘sacculus’ heeft hier de grondtekst een woord, dat ruim van zin is en zoowel buidel als zak kan beteekenen. Voor de beteekenis van ‘zak’ pleit zeker XLIV 11, waar hetzelfde woord in den grondtekst gevonden wordt. Vgl. verder de vorige noot.</note></verse>
<verse osisID="Gen.42.28"> en zeide tot zijne broeders: Het geld is mij teruggegeven; ziet het is in den zak. En verbaasd en ontsteld zeiden zij tot elkander: Wat is dit, dat God ons gedaan heeft?</verse>
<verse osisID="Gen.42.29"> En zij kwamen tot Jacob, hunnen vader, in het land Chanaän en verhaalden hem alles, wat hun overkomen was, zeggende:</verse>
<verse osisID="Gen.42.30"> De heer van het land heeft ons barsch toegesproken en ons voor verspieders van het land gehouden.</verse>
<verse osisID="Gen.42.31"> En wij hebben hem geantwoord: Wij zijn vreedzame lieden en zinnen geenszins op heimelijke lagen.</verse>
<verse osisID="Gen.42.32"> Twaalf broeders zijn wij, van éénen vader geboren; de een is niet meer, de jongste is bij onzen vader in het land Chanaän.</verse>
<verse osisID="Gen.42.33"> En hij zeide ons: Aldus zal ik de proef nemen of gij vreedzame lieden zijt: Laat één van uwe broeders bij mij en neemt de levensmiddelen, die voor uwe huizen noodig zijn, en vertrekt,</verse>
<verse osisID="Gen.42.34"> en brengt uw jongsten broeder tot mij, opdat ik wete dat gij geene verspieders zijt, en gij hem, die in boeien wordt gehouden, terug kunt ontvangen en in het vervolg oorlof hebben moogt om te koopen wat gij wilt.</verse>
<verse osisID="Gen.42.35"> Toen zij, na dit gezegd te hebben, het graan uitstortten, vonden zij, ieder van hen, het geld boven in de zakken gebonden<note n="678">De grondtekst kan vertaald worden: ‘een ieder (had) zijn bundel met geld (zijn buidel met geld) in zijnen zak’.</note>; en terwijl zij verslagen waren allen te zamen,</verse>
<verse osisID="Gen.42.36"> zeide hun vader Jacob: Kinderloos hebt gij mij gemaakt: Joseph is niet meer, Simeon wordt in boeien gehouden en Benjamin zult gij wegnemen! Op mij vallen al die rampen terug.</verse>
<verse osisID="Gen.42.37"> En Ruben antwoordde hem: Dood beide mijne zonen, zoo ik hem niet aan u terugbreng; stel hem in mijne hand en ik zal hem aan u teruggeven<note n="679">Ruben, die ten opzichte van Joseph de minste schuld heeft, toont den meesten moed. Zijn aanbod is, letterlijk genomen, onuitvoerbaar. Zoo sterk doenlijk wil hij hiermede te kennen geven, dat Benjamin onder zijne hoede veilig zal zijn.</note>.</verse>
<verse osisID="Gen.42.38"> Maar hij zeide: Mijn zoon zal met ulieden niet aftrekken; zijn broeder is dood en hij alleen is overgebleven; als hem eenig onheil overkomt in het land, waar gij henen trekt, zult gij mijn grijze haren met jammer ten grave brengen.</verse>
</chapter>

      
<chapter osisID="Gen.43">
<title>Hoofdstuk XLIII.</title>
<p>Tweede tocht van Joseph's broeders met Benjamin (v. 1-.34.</p>
<verse osisID="Gen.43.1"> Intusschen drukte de hongersnood zwaar op geheel het land.</verse>
<verse osisID="Gen.43.2"> En toen de levensmiddelen, welke zij uit Egypte medegebracht hadden, waren opgeteerd, zeide Jacob tot zijne zonen: Gaat wederom en koopt ons een weinig voedsel.</verse>
<verse osisID="Gen.43.3"> Juda antwoordde<note n="680">Als een der eersten onder de broeders treedt hier Juda op en voert hij het woord met passenden eerbied, maar ook met mannelijke beslistheid.</note>: Ons heeft die man onder eedbetuiging verklaard, zeggende: Gij zult mijn aangezicht niet zien, zoo gij niet uwen jongsten broeder met u herwaarts brengt.</verse>
<verse osisID="Gen.43.4"> Wilt gij hem derhalve met ons laten gaan, dan zullen wij te zamen reizen en voor u het noodige koopen.</verse>
<verse osisID="Gen.43.5"> Wilt gij echter niet, dan zullen wij niet gaan, want de man heeft ons, gelijk wij meermalen zeiden, verklaard en gezegd: Gij zult mijn aangezicht niet zien zonder uw jongsten broeder.</verse>
<verse osisID="Gen.43.6"> Israël zeide tot hen: Tot mijn ongeluk hebt gij dat gedaan met hem te openbaren, dat gij nog een anderen broeder hebt.</verse>
<verse osisID="Gen.43.7"> Maar zij antwoordden: De man ondervroeg ons van stuk tot stuk naar ons geslacht: of onze vader nog leefde, of wij nog eenen broeder hadden; en wij gaven hem gevolgelijk antwoord overeenkomstig datgene, wat hij uitvorschte. Konden wij weten, dat hij zeggen zou: Brengt uwen broeder met u herwaarts?</verse>
<verse osisID="Gen.43.8"> En Juda sprak tot zijnen vader: Laat den knaap gaan met mij, opdat wij afreizen en in het leven kunnen blijven, ten einde wij niet sterven, wij en onze kinderen.</verse>
<verse osisID="Gen.43.9"> Ik belast mij met den knaap: eisch hem van mijne hand terug; zoo ik hem niet terugbreng en aan u wedergeef, zal ik schuldig zijn aan zonde tegen u te allen tijde<note n="681">Juda verbindt zich zoo nadrukkelijk mogelijk. Zoo hij Benjamin niet terugbrengt, zal hij voortaan gebukt gaan onder den vloek zijns vaders.</note>.</verse>
<verse osisID="Gen.43.10"> Ware er geen vertraging tusschenbeide geweest, reeds ten tweeden male zouden wij terug zijn.</verse>
<verse osisID="Gen.43.11"> Israël, hun vader, zeide dan tot hen: Als het zoo moet zijn, doet wat gij wilt. Neemt van de beste vruchten des lands in uwe zakken en brengt den man geschenken, een weinig hars en honig en storax, mirreolie en terpentijn en aman delen<note n="682">Voor hars en mirreolie zie XXXVII noot 10. De honig is wellicht een soort van druivenhonig, welke ook nu nog uit Palestina wordt uitgevoerd. De storax is volgens het Hebreeuwsch waarschijnlijk de tragacanthgom. Vgl. genoemde noot 10. Het woord van den grondtekst, dat met terebinthus, terpentijn of ook terpentijnnoten wordt weergegeven, beteekent vermoedelijk de vruchten van den pistacheboom (pistacia vera).</note>.</verse>
<verse osisID="Gen.43.12"> Neemt ook dubbel geld met u; ook dat, wat gij in de zakken gevonden hebt, brengt het terug; wellicht is het bij vergissing gebeurd.</verse>
<verse osisID="Gen.43.13"> En neemt dan ook uwen broeder en gaat naar den man.</verse>
<verse osisID="Gen.43.14"> En mijn God, de Almachtige, make hem goedertieren voor u; en zende hij met u terug uwen broeder, dien hij gevangen houdt, en dezen Benjamin; ik echter, als een beroofde, zonder kinderen zal ik zijn.</verse>
<verse osisID="Gen.43.15"> De mannen namen dan de geschenken en dubbel geld en Benjamin; en zij trokken af naar Egypte, en stonden voor Joseph.</verse>
<verse osisID="Gen.43.16"> En toen hij hen zag en Benjamin met hen, gelastte hij zijn huismeester en zeide: Breng de mannen binnen in het huis en dood slachtdieren en recht een gastmaal aan, want met mij zullen zij te middag eten.</verse>
<verse osisID="Gen.43.17"> Deze deed wat hem bevolen was en voerde de mannen binnen in het huis.</verse>
<verse osisID="Gen.43.18"> En daar in verslagenheid zeiden zij tot elkander: Wegens het geld, dat wij den vorigen keer in onze zakken hebben teruggedragen, zijn wij naar binnen gebracht, opdat hij ons een valsche beschuldiging aanwrijve en met geweld aan slavendienst onderwerpe ons en onze ezels.</verse>
<verse osisID="Gen.43.19"> Daarom naderden zij, nog aan de deur, den huismeester,</verse>
<verse osisID="Gen.43.20"> en zeiden: Wij bidden u, heer, hoor ons. Reeds vroeger kwamen wij herwaarts om levensmiddelen te koopen.</verse>
<verse osisID="Gen.43.21"> En toen wij na dien koop in het nachtverblijf gekomen waren, openden wij onze zakken en vonden wij boven in de zakken het geld, dat wij nu in hetzelfde gewicht hebben teruggebracht<note n="683">Zij verhaalden in het kort de toedracht der zaak zonder alle omstandigheden (vgl. XLII 27, 35) aan te stippen, omdat een nauwkeuriger opgave niet noodig was.</note>.</verse>
<verse osisID="Gen.43.22"> Maar wij hebben ook ander geld medegenomen om het noodige voor ons te koopen. Wij weten niet, wie het in onze zakken gelegd heeft<note n="684">De Vulgaat vertaalt hier met marsupium (eigenlijk: geldbuidel) hetzelfde woord, dat zij in v. 21 en 23 met ‘saccus’, dat zij in v. 12 en XLII 27 met ‘sacculus’ vertaalde. Vgl. bij laatstgenoemde plaats noot 12.</note>.</verse>
<verse osisID="Gen.43.23"> Maar hij antwoordde: Vrede zij met ulieden, vreest niet; uw God en de God van uwen vader heeft u schatten in uwe zakken gegeven. Want het geld, dat gij mij gegeven hebt, heb ik in orde bevonden. En hij bracht Simeon tot hen<note n="685">Zoo stelde hij hen volkomen gerust.</note>.</verse>
<verse osisID="Gen.43.24"> En na hen in het huis te hebben geleid, bracht hij water aan, en zij waschten hunne voeten<note n="686">Volgens de oostersche gewoonte, gelijk reeds meermalen uit het bijbelverhaal bleek. Vgl. XVIII noot 4.</note>, en hij gaf voeder aan hunne ezels.</verse>
<verse osisID="Gen.43.25"> Zij nu maakten de geschenken gereed tegen dat Joseph des middags zou binnenkomen; want zij hadden gehoord dat zij daar brood zouden eten<note n="687">Brood eten beteekent in dergelijke zegswijzen ‘spijs gebruiken’ of ‘maaltijd houden’. Vgl. XXXI noot 18.</note>.</verse>
<verse osisID="Gen.43.26"> Joseph trad dan zijn huis binnen, en zij boden hem de geschenken aan, welke zij in hunne handen hielden, en zij bogen zich neder voorover op den grond.</verse>
<verse osisID="Gen.43.27"> En hij, na hen goedig te hebben teruggegroet, vroeg hen en zeide: Is uw oude vader, van wien gij mij gesproken hebt, welvarend? Leeft hij nog?</verse>
<verse osisID="Gen.43.28"> En zij antwoordden: Het gaat wel met uwen dienstknecht, onzen vader, hij leeft nog. En met diepe buiging bogen zij neder voor hem<note n="688">Hiermede betuigden zij aan Joseph èn hunne dankbaarheid voor zijne goedheid èn tevens hunnen kinderlijken eerbied ten opzichte van den ouden vader.</note>.</verse>
<verse osisID="Gen.43.29"> Joseph nu, de oogen opslaande, zag Benjamin, zijnen broeder van dezelfde moeder, en zeide: Is dit uw jonge broeder, van wien gij mij gesproken hebt? En wederom zeide hij: God zij u genadig, mijn zoon.</verse>
<verse osisID="Gen.43.30"> En hij spoedde zich weg, want zijn binnenste was ontroerd om zijnen broeder, en zijne tranen barstten uit; en in de binnenkamer gaande, weende hij.</verse>
<verse osisID="Gen.43.31"> En na zijn aangezicht gewasschen te hebben, kwam hij weder naar buiten en bedwong zich en zeide: Zet de brooden op<note n="689">Zet de spijzen op.</note>.</verse>
<verse osisID="Gen.43.32"> En zij werden voorgezet voor Joseph afzonderlijk en voor de broeders afzonderlijk, ook voor de Egyptenaren, die mede ten maaltijd waren, afzonderlijk (want de Egyptenaren mogen niet met de Hebreërs eten en beschouwen zulk een maaltijd als onrein<note n="690">Alle vreemdelingen, maar bijzonder vreemde herders gelijk de Hebreërs, werden onrein geacht, omdat dezen het vleesch van dieren aten, welke de Egyptenaren als heilige dieren beschouwden. Dat ook de onderkoning afgezonderd van zijne ondergeschikten at, was geheel overeenkomstig de zeden van het oude Egypte.</note>,</verse>
<verse osisID="Gen.43.33"> en zij zaten voor zijn aangezicht, de eerstgeborene overeenkomstig zijne eerstgeboorte en de jongste volgens zijnen leeftijd<note n="691">Het was bij de Egyptenaren gebruikelijk aan tafel aan te zitten gelijk de oude afbeeldingen aantoonen. De plaatsing der broeders volgens hunnen leeftijd was een raadsel te meer voor hen, dat wellicht door Joseph bedoeld werd als voorbereiding voor de latere herkenning.</note>. En zij waren uitermate verwonderd,</verse>
<verse osisID="Gen.43.34"> terwijl zij de aandeelen namen, welke zij van hem ontvingen; en het grootste aandeel kwam aan Benjamin, zoodat het vijf aandeelen grooter was<note n="692">De aan Benjamin voorgezette gerechten waren vijfmaal grooter dan van de anderen. Hiermede werd hem volgens een bij de meeste oude volken bestaand gebruik een blijk van bijzondere onderscheiding gegeven. Waarom zijn deel vijfmaal grooter was, is niet bekend. Mogelijk stond het getal vijf in bijzondere eer. Vgl. XLI 34; XLV 22; XLVII 2, 24; Is. XIX 18.</note>. En zij dronken en werden verzadigd<note n="693">Inebriati sunt kan ook beteekenen: ‘zij werden dronken’. Deze zegswijze moet echter hier en dikwijls ook elders volgens het Hebreeuwsche taaleigen in dien zin begrepen worden, dat zij overvloedig genoten en rijkelijk verzadigd werden.</note> met hem.</verse>
</chapter>

      
<chapter osisID="Gen.44">
<title>Hoofdstuk XLIV.</title><p>Joseph beproeft zijne broeders (v. 1-.34.</p>
<verse osisID="Gen.44.1"> Joseph nu gebood aan zijnen huismeester en zeide: Vul hunne zakken met graan, zooveel ze kunnen bevatten, en leg het geld van een ieder boven in den zak.</verse>
<verse osisID="Gen.44.2"> En leg mijn zilveren beker boven in den zak van den jongste<note n="694">Aan deze laatste beproeving onderwierp Joseph zijne broeders met het duidelijk doel, om hun ware gezindheid ten opzichte van Benjamin, 's vaders lieveling na zijn verdwijnen, te leeren kennen.</note>, met den koopprijs, dien hij voor de tarwe gegeven heeft. En het geschiedde zoo.</verse>
<verse osisID="Gen.44.3"> En toen het ochtend was geworden, liet men hen met hunne ezels gaan.</verse>
<verse osisID="Gen.44.4"> En reeds waren zij buiten de stad gekomen en een weinig voortgetrokken, toen Joseph zijnen huismeester ontbood en hem zeide: Maak u op en jaag de mannen na, en als gij hen achterhaald hebt, zeg hun: Waarom hebt gij goed met kwaad vergolden?</verse>
<verse osisID="Gen.44.5"> De beker, dien gij gestolen hebt, is die, waaruit mijn heer drinkt en waarin hij gewoon is waar te zeggen<note n="695">De kylikomantie is eene in het Oosten oudtijds en ook nu nog bekende soort van wichelarij, waarbij men zich van een beker bedient om verborgene of toekomstige dingen te ontdekken. Voorzeker beoefende de godvruchtige Joseph die heidensche wichelaarskunst niet. Zijne woorden bewijzen alleen, dat hij zich nog een poos voor zijne broeders blijft verbergen. Overeenkomstig de denk- en spreekwijze der Egyptenaren zijn zij gekozen. De onderkoning geeft hiermede eenvoudig te kennen, dat de beker groote waarde voor hem heeft. Tevens maakt hij begrijpelijk, waarom de diefstal terstond ontdekt is.</note>; zeer slecht hebt gij gedaan.</verse>
<verse osisID="Gen.44.6"> Deze deed, zooals hem bevolen was. En na hen te hebben achterhaald, sprak hij tot hen overeenkomstig de lastgeving.</verse>
<verse osisID="Gen.44.7"> En zij antwoordden: Waarom spreekt onze heer aldus, als hadden uwe knechten zoo groot eene misdaad bedreven?</verse>
<verse osisID="Gen.44.8"> Het geld, dat wij boven in de zakken gevonden hebben, brachten wij u uit het land Chanaän terug; en hoe kan het derhalve zijn, dat wij uit het huis uws heeren goud of zilver hebben gestolen?</verse>
<verse osisID="Gen.44.9"> Bij wien van uwe knechten ook gevonden wordt wat gij zoekt, hij sterve, en wij zullen de slaven zijn van onzen heer</verse>
<verse osisID="Gen.44.10"> En hij zeide hun: Het geschiede volgens uwe uitspraak; bij wien het ook gevonden wordt, die zij mijn slaaf<note n="696">Met voorzichtigheid wordt den jeugdigen Benjamin althans de vrees voor de doodstraf bespaard.</note>; gij echter zult zonder schuld zijn.</verse>
<verse osisID="Gen.44.11"> Haastig dan zetten zij de zakken op den grond en een ieder opende den zijnen.</verse>
<verse osisID="Gen.44.12"> En hij doorzocht ze, beginnende met den oudste en eindigende met den jongste, en vond den beker in den zak van Benjamin.</verse>
<verse osisID="Gen.44.13"> Toen scheurden zij hunne kleederen, en na hunne ezels wederom te hebben beladen, keerden zij terug naar de stad.</verse>
<verse osisID="Gen.44.14"> En het eerst trad Juda met de broeders tot Joseph binnen (want deze was van de plaats nog niet weggegaan) en allen wierpen zich voor hem te gelijk ter aarde neder<note n="697">Op waardige wijze doorstaan zij de beproeving. Zij verlaten Benjamin in zijn ongeluk niet, al zal het hun, gehuwde mannen en huisvaders, de vrijheid kosten. Zij werpen zich neder voor Joseph om zijne barmhartigheid af te smeeken.</note>.</verse>
<verse osisID="Gen.44.15"> En hij zeide tot hen: Waarom hebt gij zoo willen doen? Weet gij niet, dat ik mijns gelijke niet heb in de kunst van waarzeggen<note n="698">De grondtekst heeft: ‘Wist gij niet, dat een man als ik waarzegt’? Vgl. noot 2. Joseph schijnt aan zijne broeders, om hen te sparen, minder eene misdaad dan wel eene onvoorzichtigheid te verwijten. Hij legt er den nadruk op, dat de diefstal noodzakelijk en spoedig ontdekt moest worden.</note>?</verse>
<verse osisID="Gen.44.16"> En Juda zeide tot hem: Wat zullen wij antwoorden aan mijnen heer? Of wat zullen wij zeggen of met recht in het midden brengen? God heeft de ongerechtigheid uwer dienaren gevonden; zie, allen zijn wij de slaven van mijnen heer, èn wij, èn degene, bij wien de beker gevonden is<note n="699">Juda beschouwt den toestand als hopeloos en erkent in het ongeluk, dat hen treft, de beschikking van God, die zoo hun vroegere ongerechtigheid ten opzichte van den verkochten Joseph straft.</note>.</verse>
<verse osisID="Gen.44.17"> Joseph antwoordde: Verre van mij, dat ik zoo zou handelen. Die den beker gestolen heeft, hij zij mijn slaaf; maar gij, trekt vrij naar uwen vader heen.</verse> 
<verse osisID="Gen.44.18"> Maar Juda, nader tredende, sprak vrijmoedig<note n="700">Een der schoonste gedeelten van het Oud Testament is deze rede van Juda, die hier als de eerste der broeders door adel van karakter uitmunt. In zijn kunstelooze toespraak is al de teederheid van vader- en broederliefde met eerbiedige bescheidenheid, vrijmoedige beslistheid en volmaakte zelfopoffering op het treffendst vereenigd.</note>: Ik bid u, mijn heer! moge uw dienaar een woord tot uwe ooren spreken en word niet toornig tegen uwen knecht, want<note n="701">De Vulgaat verbindt v. 18 met v. 19. De grondtekst heeft: ‘Want gij zijt als Pharao’. Juda richt zich tot en onderkoning, die koninklijke macht heeft, omdat van zijn koninklijke genade of gestrengheid alles afhangt.</note> gij zijt na Pharao</verse>
<verse osisID="Gen.44.19"> mijn heer. Gij vraagdet de vorige maal aan uwe dienstknechten: Hebt gij eenen vader of eenen broeder?</verse>
<verse osisID="Gen.44.20"> En wij antwoordden u, mijnen heer: Wij hebben eenen vader, die oud is, en een jongen knaap, die in zijnen ouderdom is geboren; zijn volle broeder is gestorven en hem alleen heeft zijne moeder<note n="702">Rachel was reeds gestorven. De bedoeling is, dat Benjamin de eenig overgeblevene is van de kinderen, welke zijne moeder aan Jacob geschonken heeft. Benjamin, die reeds vóór Joseph's wegvoering geboren was en dus meer dan twee en twintig jaren telde, heet hier een jonge knaap. Aldus wordt hij nog meermalen in deze rede aangeduid. Hierin ligt niets strijdigs. Zoo spreekt het hart.</note>, en zijn vader bemint hem teederlijk.</verse>
<verse osisID="Gen.44.21"> En gij zeidet tot uwe dienaren: Brengt hem herwaarts bij mij en dat ik mijne oogen late rusten op hem.</verse>
<verse osisID="Gen.44.22"> Wij gaven in bedenking aan mijnen heer: De knaap kan zijnen vader niet verlaten, want zoo deze hem laat gaan, zal hij sterven<note n="703">Dit antwoord der broeders, dat in het vorige verhaal niet werd opgeteekend, geeft wellicht ook de reden aan, waarom zij bij de eerste ontmoeting met Joseph drie dagen in de gevangenis bleven: hiervan was misschien hun aanvankelijke weigering om Benjamin naar Egypte te brengen de oorzaak geweest.</note>.</verse>
<verse osisID="Gen.44.23"> En gij zeidet tot uwe dienstknechten: Indien niet uw jongste broeder met u komt, zult gij mijn aangezicht niet meer zien.</verse>
<verse osisID="Gen.44.24"> Toen wij dan opgetrokken waren naar uwen dienaar, onzen vader, verhaalden wij hem alles wat mijn heer gesproken heeft.</verse>
<verse osisID="Gen.44.25"> En onze vader zeide: Gaat andermaal en koopt ons een weinig tarwe.</verse> 
<verse osisID="Gen.44.26"> En wij zeiden tot hem: Wij kunnen niet gaan; als onze jongste broeder met ons trekt, zullen wij te zamen afreizen; anders, zonder hem, durven wij het aangezicht van den man niet zien.</verse>
<verse osisID="Gen.44.27"> Waarop hij antwoordde: Gij weet, dat mijne huisvrouw mij er twee gebaard heeft.</verse>
<verse osisID="Gen.44.28"> De een is heengegaan, en gij hebt gezegd: Een wild dier heeft hem verslonden; en tot hiertoe komt hij niet te voorschijn.</verse>
<verse osisID="Gen.44.29"> Als gij ook dezen wegneemt en hem iets overkomt op den weg, dan zult gij mijn grijze haren met jammer ten grave brengen.</verse>
<verse osisID="Gen.44.30"> Wanneer ik derhalve tot uwen dienaar, onzen vader, kom en de knaap er niet is, (daar aan diens ziel zijne ziel hangt),</verse>
<verse osisID="Gen.44.31"> en wanneer hij ziet, dat deze niet met ons is, dan zal hij sterven en uwe dienaren zullen zijn grijze haren met jammer ten grave brengen.</verse>
<verse osisID="Gen.44.32"> Laat ik in eigen persoon uw slaaf zijn, ik die voor hem borg ben gebleven en beloofd heb, zeggende: Zoo ik hem niet terugbreng, zal ik aan zonde tegen mijnen vader schuldig zijn te allen tijde.</verse>
<verse osisID="Gen.44.33"> Derhalve zal ik uw slaaf blijven in de plaats van den knaap ten dienste mijns heeren en de knaap trekke met zijne broeders op.</verse>
<verse osisID="Gen.44.34"> Want ik kan niet terugkeeren tot mijnen vader zonder den knaap, om niet van den rampspoed, die mijnen vader verpletteren zal, getuige te zijn.</verse>
</chapter>

      
<chapter osisID="Gen.45">
<title>Hoofdstuk XLV.</title><p>Joseph openbaart zich aan zijne broeders (v. 1-.20. Terugreis der broeders naar Chanaän (v. 21-.25. Vreugde van Jacob (v. 26-.28.</p>
<verse osisID="Gen.45.1"> Niet langer kon zich Joseph bedwingen voor de velen, die bij hem stonden; en daarom gebood hij, dat allen van daar zouden weggaan en er geen enkele vreemde zou zijn bij de wederzijdsche herkenning.</verse>
<verse osisID="Gen.45.2"> En hij verhief met geween zijne stem; en zij werd door de Egyptenaren en door geheel het huis van Pharao gehoord<note n="704">Overluid weende hij, zoodat het buiten gehoord werd en Pharao met zijn huis daarvan bericht ontving.</note>.</verse>
<verse osisID="Gen.45.3"> En hij zeide tot zijne broeders: Ik ben Joseph; leeft mijn vader nog<note n="705">Reeds meermalen deed hij die vraag, maar nu hij voor het eerst als broeder tot zijne broeders spreekt, rijst hem nog eens die vraag uit het hart. Niets ook was uiteraard meer in staat om aanstonds toenadering te brengen tusschen Joseph en zijne broeders dan de gedachte aan aller gemeenschappelijken vader.</note>? De broeders, van overgrooten schrik verslagen, konden niet antwoorden.</verse>
<verse osisID="Gen.45.4"> En goedig zeide hij tot hen: Nadert tot mij. En toen zij dichtbij genaderd waren, zeide hij: Ik ben Joseph, uw broeder, dien gij verkocht hebt naar Egypte.</verse>
<verse osisID="Gen.45.5"> Weest niet beangst en laat het u niet zwaar toeschijnen, dat gij mij voor deze landstreken verkocht hebt; want tot uw heil heeft God mij vóór u naar Egypte gezonden.</verse>
<verse osisID="Gen.45.6"> Want twee jaren zijn het, sedert de hongersnood in het land is begonnen, en nog vijf jaren blijven over, waarin niet zal kunnen geploegd noch geoogst worden.</verse>
<verse osisID="Gen.45.7"> En God heeft mij vooruitgezonden, opdat gij zoudt behouden blijven op de aarde en voedsel om te leven zoudt kunnen hebben.</verse>
<verse osisID="Gen.45.8"> Niet door uw beraad, maar door den wil van God ben ik hierheen gezonden; en Hij heeft mij gemaakt als tot vader van Pharao<note n="706">Quasi, als staat niet in den grondtekst. Vader van Pharao, d.i. 's konings meest vertrouwde vriend en raadsman. Vgl. II Par. IV 16. Dien titel voerde ook later de eerste staatsdienaar bij de Perzen (Esth. XIII 6) en bij de Syriërs (I Mach. XI 32).</note> en tot heer van geheel zijn huis en tot vorst over het gansche land Egypte.</verse>
<verse osisID="Gen.45.9"> Haast u en trekt op naar mijnen vader en gij zult hem zeggen: Dit laat uw zoon Joseph zeggen: God heeft mij tot heer gemaakt van geheel het land Egypte; kom af naar mij, draal niet.</verse> 
<verse osisID="Gen.45.10"> En gij zult wonen in het land Gessen<note n="707">Het vruchtbaar landschap Gessen, thans de provincie Es Sharkiyeh, was het noordoostelijkste, dichtst bij Palestina gelegen gedeelte van Egypte. Ten westen werd het door den oostelijken Nijlarm, ten zuiden door de Roode Zee en Midden-Egypte, ten oosten door de woestijn van steenachtig Arabië begrensd.</note>, en gij zult nabij mij zijn, gij en uwe zonen en de zonen uwer zonen, uwe schapen en uwe runderen en alles, wat gij bezit.</verse>
<verse osisID="Gen.45.11"> En daar zal ik u onderhouden (want nog vijf jaren van hongersnood zijn te wachten), opdat niet èn gij èn uw huis èn al, wat gij bezit, omkomt.</verse>
<verse osisID="Gen.45.12"> Ziet, uwe oogen en de oogen mijns broeders Benjamin zien, dat mijn mond tot u spreekt<note n="708">Gemakkelijk konden nu hunne oogen de trekken van den doodgewaanden broeder in het gelaat des onderkonings herkennen en zij zagen, dat waarlijk hij zelf, niet meer door middel van een tolk, maar met eigen mond en in hun eigen taal tot hen sprak.</note>.</verse>
<verse osisID="Gen.45.13"> Boodschapt aan mijnen vader al mijne heerlijkheid en alles, wat gij gezien hebt in Egypte; haast u en voert hem tot mij.</verse>
<verse osisID="Gen.45.14"> En toen hij in omhelzing Benjamin, zijnen broeder, om den hals was gevallen, weende hij, terwijl ook deze evenzoo weende aan zijnen hals.</verse>
<verse osisID="Gen.45.15"> En Joseph kuste al zijne broeders en weende over ieder van hen<note n="709">Zoo wischte de edele Joseph met de tranen der liefde de schuld der broeders weg.</note>; en daarna waagden zij het tot hem te spreken.</verse>
<verse osisID="Gen.45.16"> En het werd vernomen en als een groote mare verbreid aan het hof des konings: De broeders van Joseph zijn gekomen; en Pharao verheugde zich met geheel zijne hofhouding.</verse>
<verse osisID="Gen.45.17"> En hij zeide tot Joseph, dat hij aan zijne broeders zou bevelen en zeggen: Belaadt uwe lastdieren en gaat naar het land Chanaän;</verse>
<verse osisID="Gen.45.18"> en haalt van daar uwen vader en uwe maagschap en komt tot mij; en ik zal u al het goede van Egypte geven, ten einde gij het merg des lands moogt eten.</verse> 
<verse osisID="Gen.45.19"> Gelast ook, dat zij wagens nemen uit het land Egypte om hunne kinderen en vrouwen te vervoeren en zeg hun: Haalt uwen vader en haast u ten spoedigste te komen.</verse>
<verse osisID="Gen.45.20"> Laat ook niets van uw huisraad achter<note n="710">De grondtekst heeft: ‘En uw oog spare uw huisraad niet’. Dit kan volgens de opvatting der Vulgaat begrepen worden of ook de beteekenis hebben, dat het hun geen leed moest doen, bijaldien zij het een en ander moesten achterlaten.</note>, want al de schatten van Egypte zullen de uwe zijn.</verse>
<verse osisID="Gen.45.21"> En de zonen van Israël deden gelijk hun bevolen was En Joseph gaf hun wagens volgens Pharao's gebod en levensmiddelen voor de reis.</verse>
<verse osisID="Gen.45.22"> Ook liet hij aan ieder van hen twee eerekleederen geven<note n="711">Elders (IV Reg. V 5) vertaalt de Vulgaat niet binae (twee), maar mutatoria. Volgens deze meer juiste vertaling gaf Joseph aan zijne broeders ‘wisselkleederen’. Hiermede zijn die kleederen bedoeld, welke bij feestelijke gelegenheden in plaats van de gewone kleederen gedragen worden. Wisselkleederen zijn feestkleederen.</note>, maar aan Benjamin gaf hij driehonderd zilverlingen met vijf van de beste eerekleederen<note n="712">Op die wijze toonde hij zijn bijzondere liefde voor zijn vollen broeder en stelde hij hem schadeloos voor het leed, dat bij de beproeving ook hem, den schuldelooze, getroffen had.</note>.</verse>
<verse osisID="Gen.45.23"> Evenveel geld en kleederen zond hij voor zijnen vader en voegde daarbij tien ezels, die van allerlei schatten van Egypte droegen, en evenveel ezelinnen, met tarwe voor de reis en brooden beladen.</verse>
<verse osisID="Gen.45.24"> Hij liet dan zijne broeders gaan en zeide hun, toen zij vertrokken: Wordt niet toornig onderweg<note n="713">Zij moesten elkander geene verwijtingen doen aangaande het vroeger tegen Joseph gepleegde misdrijf. Vgl. XLII 22.</note>.</verse>
<verse osisID="Gen.45.25"> En zij trokken op uit Egypte en kwamen in het land Chanaän bij hunnen vader Jacob.</verse>
<verse osisID="Gen.45.26"> En zij boodschapten hem en zeiden: Joseph, uw zoon, leeft en hij heerscht over geheel het land Egypte. En toen Jacob dit hoorde, was het alsof hij uit een diepen slaap ontwaakte, maar hij geloofde hen niet.</verse>
<verse osisID="Gen.45.27"> Zij daarentegen verhaalden geheel de toedracht der zaak. En toen hij de wagens en al het door hem gezondene gezien had, leefde zijn geest weder op</verse>
<verse osisID="Gen.45.28"> en hij zeide: Het is mij genoeg als Joseph, mijn zoon, nog leeft. Ik zal gaan en hem zien, eer ik sterf.</verse>
</chapter>

      
<chapter osisID="Gen.46">
<title>Hoofdstuk XLVI.</title><p>Vertrek van Jacob met zijn geslacht naar Egypte (v. 1-.27. Ontmoeting tusschen vader en zoon en onderrichting van Joseph aan zijne broeders (v. 28-.34.</p>
<verse osisID="Gen.46.1"> En Israël vertrok met alles wat hij had en kwam bij den put van den eed<note n="714">De put van den eed of Bersabee was de laatste pleisterplaats binnen het vaderland op den tocht van Hebron naar Egypte. Vgl. XXVI noot 2 en XXI noot 21.</note>. En na daar slachtoffers te hebben opgedragen<note n="715">Evenals voorheen Abraham en Isaäc daar ter plaatse geofferd hadden (XXI 33 en XXVI 24, 25), droeg ook Jacob in het geheiligd Bersabee slachtoffers op om in dit hoogst ernstig tijdstip Gods bijzondere bescherming en voorlichting af te smeeken. Mocht hij ook vertrouwen, dat zijn vertrek uit Chanaän eene beschikking der Voorzienigheid was, hij wist evenzeer, dat eenmaal zijn vader Isaäc op Gods bevel niet naar Egypte mocht gaan (XXVI 2) en dat Chanaän door God tot erfland voor zijn geslacht bestemd was. Alvorens af te reizen, zoekt hij dan Gods wil duidelijker te leeren kennen en zich Gods bijstand te verzekeren.</note> aan den God van zijnen vader Isaäc,</verse>
<verse osisID="Gen.46.2"> hoorde hij in een nachtelijk gezicht<note n="716">Vgl. XV noot 1.</note>, dat Hij hem riep en tot hem zeide: Jacob, Jacob. En hij antwoordde Hem: Zie, hier ben ik.</verse>
<verse osisID="Gen.46.3"> God sprak tot hem: Ik ben de allersterkste God uws vaders<note n="717">De grondtekst heeft: ‘Ik ben El, de God uws vaders’. Vgl. XXXIII noot 12.</note>; vrees niet, trek af naar Egypte, want tot een groot volk zal Ik u daar maken.</verse>
<verse osisID="Gen.46.4"> Ik zal met u daarheen aftrekken, en Ik zal u van daar terug herwaarts voeren. Ook zal Joseph zijne handen op uwe oogen leggen<note n="718">Onder Gods geleide zou eenmaal Jacob, d.i. Jacob's nakomelingschap, uit Egypte naar Chanaän terugkeeren. De aartsvader zelf zou in Egypte sterven, want Joseph zou hem de oogen sluiten.</note>.</verse>
<verse osisID="Gen.46.5"> Jacob maakte zich dan op van den put van den eed; en zijne zonen namen hem met hunne kinderen en vrouwen op de wagens, welke Pharao gezonden had om den grijsaard te vervoeren,</verse>
<verse osisID="Gen.46.6"> en alles, wat hij in het land Chanaän bezat. En hij kwam in Egypte met al zijn zaad,</verse>
<verse osisID="Gen.46.7"> zijne zonen en kleinzonen, zijne dochters<note n="719">Zijne dochters, d.i. zijne schoondochters, tenzij hij buiten Dina nog andere dochters gehad heeft van zijne bijvrouwen.</note> en geheel zijn nageslacht te zamen.</verse>
<verse osisID="Gen.46.8"> Dit nu zijn de namen der zonen van Israël, die in Egypte gekomen zijn, hij met zijne kinderen. De eerstgeborene Ruben.</verse>
<verse osisID="Gen.46.9"> De zonen van Ruben: Henoch en Phallu en Hesron en Charmi.</verse>
<verse osisID="Gen.46.10"> De zonen van Simeon: Jamuel en Jamin en Ahod en Jachin en Sohar en Saül, de zoon der Chanaänietische<note n="720">Deze aanteekening doet vermoeden, dat Jacob's zonen slechts bij uitzondering met Chanaänietische vrouwen gehuwd waren. Waarschijnlijk zochten zij hunne vrouwen in de verwante familiën van Ismaël, van Cetura en van Esau.</note>.</verse>
<verse osisID="Gen.46.11"> De zonen van Levi: Gerson en Caath en Merari.</verse>
<verse osisID="Gen.46.12"> De zonen van Juda: Her en Onan en Sela en Phares en Zara; Her en Onan nu stierven in het land Chanaän. En aan Phares werden zonen geboren: Hesron en Hamul<note n="721">Hoogst waarschijnlijk zijn de zonen van Phares in Egypte geboren. Waarom zij niettemin in deze naamlijst staan opgeteekend, wordt aanstonds verklaard in noot 14. Reeds de H. Augustinus oordeelt, dat de komst van Jacob met de zijnen in Egypte ten opzichte van vele personen in deze lijst in oneigenlijken zin te verstaan is en zich uitstrekt tot den dood van Jacob en Joseph. Zie De Civit. Dei XVI 40.</note>.</verse>
<verse osisID="Gen.46.13"> De zonen van Issachar: Thola en Phua en Job en Semron.</verse>
<verse osisID="Gen.46.14"> De zonen van Zabulon: Sared en Elon en Jahelel.</verse>
<verse osisID="Gen.46.15"> Dit zijn de zonen van Lia, welke zij in Mesopotamië van Syrië gebaard heeft<note n="722">Klaarblijkelijk zijn hier de kleinkinderen in hunne vaders begrepen. Alleen in dien zin was Mesopotamië van Syrië hun geboorteland en Lia hunne moeder. De zienswijze om de nog ongeborenen als personen te beschouwen, die reeds met hunne ouders of, volgens de spreekwijze des apostels (Hebr. VII 10), in de lenden des vaders bestaan, is zeer gewoon in het Oud Testament. Hiervan getuigen Gods beloften aan de aartsvaders (XII 3; XIII 15; XLVI 4). Ook in de voortzetting dezer personenlijst, zie v. 18, 22, 25-27, openbaart zich duidelijk diezelfde zienswijze.</note>, nevens Dina, hare dochter. Alle zielen harer zonen en dochters zijn drie en dertig<note n="723">In het getal drie en dertig is Jacob medegeteld, gelijk ook de verklarende toevoeging van v. 8 ‘hij met zijne kinderen’ aanwijst. De grondtekst heeft: ‘Dina, zijne dochter.’ Hetzelfde geldt voor het tweede verslid: ‘alle zielen zijner zonen’ enz.</note>.</verse>
<verse osisID="Gen.46.16"> De zonen van Gad: Sephion en Haggi en Suni en Esebon en Heri en Arodi en Areli.</verse>
<verse osisID="Gen.46.17"> De zonen van Aser: Jamne en Jesua en Jessuï en Beria, ook Sara, hunne zuster. De zonen van Beria: Heber en Melchiël.</verse>
<verse osisID="Gen.46.18"> Dit zijn de zonen van Zelpha, die Laban aan zijne dochter Lia gaf. En dezen baarde zij aan Jacob: zestien zielen.</verse>
<verse osisID="Gen.46.19"> De zonen van Rachel, de huisvrouw van Jacob: Joseph en Benjamin<note n="724">De welbeminde Rachel wordt hier alleen als huisvrouw van Jacob onderscheiden, gelijk ook alleen hare zonen, evenals de eerstgeborene Ruben, afzonderlijk worden genoemd.</note>.</verse>
<verse osisID="Gen.46.20"> En aan Joseph werden in het land Egypte zonen geboren, welke hem Aseneth, de dochter van Putiphare, priester van Heliopolis, baarde: Manasses en Ephraïm<note n="725">Hoewel Joseph en zijne zonen reeds in Egypte waren, mochten zij in deze lijst, welke geheel het geslacht van Jacob optelt, zie v. 7, niet ontbreken.</note>.</verse>
<verse osisID="Gen.46.21"> De zonen van Benjamin: Bela en Bechor en Asbel en Gera en Naäman en Echi en Ros en Mophim en Ophim en Ared<note n="726">Minstens twee zijn slechts in wijderen zin zonen van Benjamin. Naäman (Noëman) en Ared (Hered) heeten Num. XXVI 40 zonen van Bela. Zeer waarschijnlijk zijn de kleinzonen en ook de meeste zonen van Benjamin, die toen drie en twintig jaren voleind had, in Egypte geboren. Waarom zij toch hier vermeld staan, wordt verklaard in noot 14.</note>.</verse>
<verse osisID="Gen.46.22"> Dit zijn de zonen van Rachel, welke zij aan Jacob gebaard heeft. Alle zielen zijn veertien.</verse>
<verse osisID="Gen.46.23"> De zonen van Dan: Husim.</verse>
<verse osisID="Gen.46.24"> De zonen van Nephthali: Jasiël en Guni en Jeser en Sallem.</verse>
<verse osisID="Gen.46.25"> Dit zijn de zonen van Bala, die Laban aan zijne dochter Rachel gaf. En dezen baarde zij aan Jacob: alle zielen zijn zeven.</verse>
<verse osisID="Gen.46.26"> Al de zielen, die met Jacob in Egypte kwamen en uit zijne lenden voortsproten, zijn, behalve de huisvrouwen zijner zonen, zes en zestig<note n="727">Wederom zijn hier vele nog ongeboren kleinkinderen en zelfs achterkleinkinderen van Jacob in hunne vaders medegeteld. De reden hiervan kan eerst blijken, wanneer de bijzondere beteekenis van deze personenlijst (v. 8-26) in het licht is gesteld. In Egypte gaat Jacob's huisgezin een volk, een groot volk (v. 3) worden; de familiegeschiedenis loopt ten einde, en als de grenspaal tusschen het verleden en de toekomst raakt en deelt dit naamregister de beide tijdperken. Hier wordt de ontwikkeling en overgang van Jacob's familie tot het volk van Israël aangetoond. Genoemde kleinzonen en achterkleinzonen zijn de beginselen der verschillende geslachten in elken stam, welke geslachten, mischpachot genaamd, te zamen het volk der twaalf stammen gevormd hebben. Dat inderdaad deze lijst die gewichtige beteekenis heeft, blijkt uit Num. XXVI, waar na een tijdsverloop van enkele eeuwen dezelfde personen als de afzonderlijke geslachten of mischpachot genoemd worden, terwijl het gemis van enkelen hunner daar ter plaatse in de uitsterving of te sterke vermindering van het geslacht, bijv. bij de strafgerichten in de woestijn, een natuurlijke verklaring vindt. Wellicht zijn ook de twee hier (v. 15 en 17) genoemde vrouwen, Dina en Sara, bij wijze van uitzondering als beginselen van afzonderlijke geslachten gerekend. Wat Sara betreft, wordt dit waarschijnlijk door Num. XXVI 46 en I Par. VII 30. Van Dina kan hetzelfde gelden, maar dan heeft het naar haar genoemd geslacht later door te sterke getalvermindering zijne beteekenis verloren.</note>.</verse>
<verse osisID="Gen.46.27"> En de zonen van Joseph, die hem in het land Egypte geboren werden, zijn twee zielen<note n="728">Eerst tegen het einde van Jacob's leven werden de twee zonen van Joseph tot stamvaders verheven, zie XLVIII 5. Vandaar is in dit register hunne ontwikkeling tot geslachten passend verzwegen. Van hunne mischpachot spreekt eerst Num. XXVI 28-37.</note>. Alle zielen van Jacob's huis, welke in Egypte zijn gekomen, waren zeventig<note n="729">Zeventig is hun getal, wanneer Jacob, Joseph en diens twee zonen worden medegerekend, anders zes en zestig, gelijk v. 26 heeft. De Septuagintvertaling, door den H. Stephanus (Act. VII 14) gevolgd, heeft niet zeventig maar vijf en zeventig, omdat zij in v. 20 vijf afstammelingen van Manasses en Ephraïm medetelt. - Wanneer men bedenkt, dat reeds Abraham over driehonderd en achttien gewapende huiseigenen beschikte, dan zal voorzeker het huis van Jacob, waarvan de genoemde zeventig als de kern zijn voorgesteld, een aanzienlijke menigte gevormd hebben.</note>.</verse>
<verse osisID="Gen.46.28"> Hij nu zond Juda voor zich uit naar Joseph om aan dezen bericht te brengen en opdat hij hem in Gessen te gemoet zou komen<note n="730">De lezing der Vulgaat kan verschillend begrepen worden. Of wel wordt Juda vooruitgezonden om Jacob's komst te boodschappen en te berichten, dat de vader naar Gessen Joseph te gemoet trekt, of wel is Juda hier de gezant zijns vaders naar Joseph, ten einde deze zijnen vader naar Gessen te gemoet zal gaan. De lezing van den grondtekst heeft: ‘Hij nu zond Juda voor zich uit om voor hem uit naar Gessen aanwijzing te geven’. Gewoonlijk wordt dit zoo verklaard dat Juda naar Joseph bericht brengt, ten einde deze de maatregelen zal nemen, welke bij de komst van zulk een talrijke menigte in Gessen gevorderd worden.</note>.</verse>
<verse osisID="Gen.46.29"> En toen hij daar was gekomen<note n="731">In den grondtekst behooren die woorden nog bij het vorige vers. Zij luiden daar: ‘en zij kwamen in het land Gessen’.</note>, spande Joseph zijnen wagen aan en trok op, zijnen vader te gemoet, naar dezelfde plaats; en hem ziende, viel hij hem om den hals en weende bij de omhelzing.</verse>
<verse osisID="Gen.46.30"> En de vader zeide tot Joseph: Nu zal ik blijde sterven, omdat ik uw aangezicht heb gezien en u in leven achterlaat.</verse>
<verse osisID="Gen.46.31"> En deze sprak tot zijne broeders en tot geheel het huis zijns vaders: Ik zal opgaan en aan Pharao bericht brengen en hem zeggen: Mijne broeders en het huis mijns vaders, die in het land Chanaän waren, zijn tot mij gekomen,</verse>
<verse osisID="Gen.46.32"> en de mannen zijn schaapherders en houden zich met de veehoederij bezig; hunne schapen en runderen en alles, wat zij konden verkrijgen, hebben zij herwaarts medegebracht.</verse>
<verse osisID="Gen.46.33"> En wanneer hij u zal roepen en tot u zeggen: Wat is uw bedrijf?</verse>
<verse osisID="Gen.46.34"> Zult gij antwoorden: Wij, uwe dienaren, zijn veeherders van onze jeugd tot nu toe, zoowel wij als onze vaders. Dit nu zult gij zeggen om in het land Gessen te kunnen wonen, want de Egyptenaren verfoeien alle schaapherders<note n="732">Het doel van Joseph was om in het vruchtbare land Gessen zijne broeders af te zonderen van de heidensche Egyptenaren. Gelijk reeds gezegd is, werden de uitheemsche herders verfoeid, omdat zij velerlei vleeschspijzen aten, welke den Egyptenaren een gruwel waren, en ook vooral omdat zij deden denken aan de vijandige Arabische herdersstammen. Wellicht deelde echter in dien afkeer der bevolking de Pharao niet, die, naar men meent, tot de Hyksos of Herderskoningen behoorde.</note>.</verse>
</chapter>

      
<chapter osisID="Gen.47">
<title>Hoofdstuk XLVII.</title><p>Jacob met de zijnen in Gessen (v. 1-.12. Joseph en de Egyptenaren tijdens den hongersnood (v. 13-.26. Hij zweert zijnen vader dat hij hem in Chanaän zal doen begraven (v. 27-.31.</p>
<verse osisID="Gen.47.1"> Joseph dan ging tot Pharao en boodschapte hem en zeide: Mijn vader en mijne broeders, hunne schapen en runderen en alles, wat zij bezitten, zijn uit het land Chanaän gekomen; en zie, zij verwijlen in het land Gessen.</verse>
<verse osisID="Gen.47.2"> Ook stelde hij van zijne broeders de vijf laatste mannen den koning voor<note n="733">De zin van den grondtekst schijnt eenvoudig te zijn, dat hij uit al zijne broeders er vijf den koning voorstelde. Waren inderdaad die vertegenwoordigers der gansche familie de laatsten of onaanzienlijksten, dan zal Joseph het zoo bestierd hebben om des te zekerder zijn doel te bereiken. Vgl. XLVI noot 19.</note>.</verse>
<verse osisID="Gen.47.3"> En deze ondervroeg hen: Wat is uw bedrijf? Zij antwoordden: Schaapherders zijn wij, uwe dienaren, zoo wij als onze vaderen.</verse>
<verse osisID="Gen.47.4"> Om als vreemdelingen te wonen in uw land zijn wij gekomen<note n="734">Zij weten, dat Egypte nimmer hun vaderland worden kan. Daarom vragen zij met voorzichtigheid om wel voor onbepaalden tijd, maar altijd als vreemdelingen in het land te mogen wonen.</note>, want er is geen gras voor de kudden uwer dienstknechten, daar de hongersnood in het land Chanaän toeneemt; en wij bidden, dat gij ons, uwe dienstknechten, in het land Gessen laat wonen.</verse>
<verse osisID="Gen.47.5"> De koning dan zeide tot Joseph: Uw vader en uwe broeders zijn tot u gekomen.</verse>
<verse osisID="Gen.47.6"> Het land Egypte ligt voor uw aangezicht; doe hen in de beste streek des lands wonen en geef hun het land Gessen. En bijaldien gij weet, dat er onder hen bekwame mannen zijn, stel hen tot opzieners over mijn vee aan.</verse>
<verse osisID="Gen.47.7"> Daarna geleidde Joseph zijnen vader tot den koning en stelde hem aan dezen voor. En hij zegende hem<note n="735">Waarschijnlijk bood de grijze Jacob den Pharao niet enkel groet en hulde, maar zegende hij hem in den vollen zin van het woord, bad hij over den koning, aan wien zijn geslacht zooveel te danken had, plechtig Gods zegening af. Daartoe gaf hem zeker ook onder de vreemde heidenen zijn eerbiedwaardige ouderdom alle recht.</note>,</verse>
<verse osisID="Gen.47.8"> en door hem ondervraagd: Hoeveel zijn de dagen van de jaren uws levens?</verse>
<verse osisID="Gen.47.9"> antwoordde hij: De dagen mijner vreemdelingschap zijn honderd en dertig jaren, weinig en kommervol, en zij reiken niet tot aan de dagen van de vreemdelingschap mijner vaderen<note n="736">Het leven van Jacob en van zijne vaderen was eene vreemdelingschap geweest, omdat zij in Chanaän als in een vreemd land onder tenten gewoond en een zwervend leven geleid hadden. En niet het minst kon Jacob zoo spreken, daar hij twintig jaren in Haran een vreemdeling geweest was en nu in Egypte als vreemdeling kwam sterven. Maar nog in een anderen en hoogeren zin noemden zich de rechtvaardige aartsvaders vreemdelingen, wijl zij de nietigheid van al het aardsche begrepen en altijd verlangden en van verre streefden naar den hemel, het ware vaderland. Vgl. Hebr. XI 13, 14. De grijsaard, die waarschijnlijk zijn einde nabij achtte, noemde zijne levensjaren weinig en kommervol. Inderdaad waren zij weinig in verhouding tot den leeftijd van Abraham en Isaäc; waren zij ook kommervol, daar hij sedert zijne vlucht naar Mesopotamië teleurstelling en verdriet van allerlei aard ondervonden en niet het minst in de laatste twintig jaren onder zware beproeving gezucht had.</note>.</verse> 
<verse osisID="Gen.47.10"> En na den koning gezegend te hebben, ging hij weg van hem.</verse>
<verse osisID="Gen.47.11"> Joseph nu gaf aan zijnen vader en aan zijne broeders bezitting in Egypte, in de beste streek des lands, in Ramesses<note n="737">In die landstreek van Gessen, waar later (Ex. I 11) de stad Ramesses gebouwd of uitgebreid werd.</note>, gelijk Pharao bevolen had.</verse>
<verse osisID="Gen.47.12"> En hij onderhield hen en geheel het huis zijns vaders, een ieder hunner voorziende van levensmiddelen.</verse>
<verse osisID="Gen.47.13"> Want in geheel de wereld was broodsgebrek en de hongersnood drukte het land, vooral Egypte en Chanaän.</verse>
<verse osisID="Gen.47.14"> En uit die landen verzamelde hij al het geld tegen verkoop van het graan, en bracht het in de schatkist des konings.</verse>
<verse osisID="Gen.47.15"> En toen aan de koopers de geldswaarde ontbrak, kwam geheel Egypte tot Joseph, zeggende: Geef ons brood; waarom zullen wij voor uwe oogen sterven bij gebrek aan geld?</verse>
<verse osisID="Gen.47.16"> En hij antwoordde hun: Brengt uw vee en ik zal u daarvoor voedsel geven, zoo gij de geldswaarde niet hebt.</verse>
<verse osisID="Gen.47.17"> En toen zij het gebracht hadden, gaf hij hun levensmiddelen in ruil voor de paarden en schapen en runderen en ezels; en hij onderhield hen dat jaar tegen inruiling van het vee<note n="738">Waarschijnlijk deed Joseph met het vee op eenzelfde wijze als later met het land en liet hij het aan de bevolking in leengebruik onder voorwaarde van een jaarlijksche schatting.</note>.</verse>
<verse osisID="Gen.47.18"> Ook in het tweede jaar<note n="739">In het tweede jaar d.i. in het jaar, dat op het vorige volgde, toen zij hun vee hadden ingeruild.</note> kwa- men zij en zeiden tot hem: Wij zullen voor onzen heer niet verbergen, dat bij het ontbreken van geld het vee tevens ontbreekt; en het is voor u niet verborgen, dat wij buiten lijf en land niets bezitten.</verse>
<verse osisID="Gen.47.19"> Waarom dan zullen wij onder uwe oogen sterven? En wij en ons land zullen u toebehooren. Koop ons voor den dienst des konings en geef zaaikoren, opdat niet door den ondergang van den landbouwer het land tot woestijn worde.</verse>
<verse osisID="Gen.47.20"> Joseph kocht dan geheel het land Egypte, daar een ieder zijne bezittingen verkocht wegens den ergen hongersnood. En hij maakte het tot Pharao's eigendom</verse>
<verse osisID="Gen.47.21"> met geheel zijne bevolking van het eene uiterste einde van Egypte tot aan het andere uiterste einde<note n="740">De grondtekst heeft: ‘En hij deed het volk overgaan naar de steden, van het eene einde des grenspaals van Egypte tot aan deszelfs ander einde’. Vermoedelijk is hier een verdeeling der bevolking bedoeld binnen en rondom de steden, in welke de voorraadschuren waren, en moest die maatregel een betere verdeeling en doelmatiger bebouwing des lands in de toekomst voorbereiden. Vgl. de volgende noot.</note>,</verse>
<verse osisID="Gen.47.22"> uitgenomen het land der priesters, dat hun door den koning geschonken was; aan hen toch werd ook een bepaalde hoeveelheid levensmiddelen uit de openbare voorraadschuren verstrekt, en daarom werden zij niet genoodzaakt hunne bezittingen te verkoopen.</verse>
<verse osisID="Gen.47.23"> Joseph zeide dan tot de bevolking: Ziet, zooals u blijkt, is Pharao zoo van ulieden als van uw land de eigenaar; neemt zaaikoren en bezaait de akkers,</verse>
<verse osisID="Gen.47.24"> ten einde vruchten te kunnen verkrijgen. Het vijfde deel zult gij den koning geven; de vier andere deelen laat ik u tot zaaikoren en tot voedsel voor uwe huisgezinnen en kinderen<note n="741">Gelijk reeds gezegd is, was het vijfde deel in het uiterst vruchtbaar Egypte een matige schatting. Zonder twijfel is geheel de handelwijze van Joseph in overeenstemming geweest met de ware belangen des volks. Ten gevolge zijner maatregelen werden de Egyptenaren geen lijfeigenen of slaven, maar leenplichtigen, die hunne plichten en rechten hadden. Die leenplichtigheid nu werd door den eigenaardigen toestand des lands gevorderd. De tusschenkomst van een krachtig bestuur was noodig om langs tal van kanalen de vruchtbaarheid van den Nijl over geheel het land te verbreiden en te dier zake werd de beperking der burgerlijke vrijheid door de zorg van het staatstoezicht rijkelijk vergoed.</note>.</verse> 
<verse osisID="Gen.47.25"> En zij antwoordden: Ons behoud is in uwe hand; slechts zie onze heer goedgunstig op ons en blijde zullen wij den koning dienen.</verse>
<verse osisID="Gen.47.26"> Van dien tijd tot op dezen dag wordt in het gansche land Egypte aan de koningen het vijfde deel betaald en is dit als tot wet geworden, uitgezonderd voor het land der priesters, dat vrij is van deze belasting<note n="742">De oude schrijvers verhalen eveneens, dat de landbezitters in Egypte, de priesters uitgezonderd, geen landeigenaars waren en aan den koning een jaarlijksche belasting moesten betalen. Wanneer Diodorus van Sicilië behalve de priesters ook de krijgslieden uitzondert, is hij hiermede niet in tegenspraak met het bijbelverhaal. Hunne bevoorrechting dagteekent van lateren tijd en gelijk Herodotus verhaalt, behoefden zij van hunne landerijen, welke des konings eigendom bleven, geen belasting te betalen, omdat die bij wijze van soldij aan hen waren toegekend.</note>.</verse>
<verse osisID="Gen.47.27"> Israël woonde dan in Egypte, dat is in het land Gessen, en had het in bezit, en hij groeide aan en vermenigvuldigde uitermate.</verse>
<verse osisID="Gen.47.28"> En hij leefde daar zeventien jaren en al de dagen zijns levens werden honderd zeven en veertig jaren.</verse>
<verse osisID="Gen.47.29"> En toen hij den dag van zijnen dood zag naderen, ontbood hij zijnen zoon Joseph en sprak tot hem: Als ik genade gevonden heb voor uwe oogen, leg dan uwe hand beneden mijne heup<note n="743">Vgl. XXIV noot 1.</note> en doe mij de barmhartigheid en getrouwheid, dat gij mij niet begraaft in Egypte;</verse>
<verse osisID="Gen.47.30"> maar dat ik slape bij mijne vaderen, en voer mij weg uit dit land en leg mij in het graf mijner voorouders<note n="744">Hij wenschte begraven te worden in het heilig land der belofte, dat voor hem de afbeelding was van het beloofde land der hemelen.</note>. En Joseph antwoordde hem: Ik zal doen hetgeen gij beveelt.</verse>
<verse osisID="Gen.47.31"> En hij zeide: Zweer mij dan. En toen de ander zwoer, aanbad Israël God, gekeerd naar het hoofdeinde van zijne legerstede<note n="745">Te zwak om op te staan, keerde hij zich, op zijne legerstede gezeten, naar het hoofdeinde en bracht zoo de hulde der aanbidding aan God, uit dankbaarheid dat ook zijn laatste wensch in vervulling zou gaan. De Septuagintvertaling las echter niet mitta d.i. legerstede, maar matte d.i. staf en vertaalde: ‘En Israël aanbad op (of: naar, in de richting van) het boveneinde van zijn staf’. Deze lezing, welke het gezag van den H. Paulus (Hebr. XI 21) voor zich heeft, kan wederom op dubbele wijze verstaan worden. Zij kan beteekenen, dat de zwakke grijsaard bij de hulde der aanbidding op het boveneinde van zijn eigen staf leunde of wel, dat hij hulde bracht aan den staf van Joseph en zoo op zinnebeeldige wijze den toekomstigen Messias aanbad, van wien Joseph in zijne hooge en heilvolle waardigheid eene voorafbeelding was. Volgens deze laatste verklaring schijnt de Vulgaattekst van Hebr. XI 21 begrepen te moeten worden.</note>.</verse>
</chapter>

      
<chapter osisID="Gen.48"> 
<title>Hoofdstuk XLVIII.</title>
<p>Jacob neemt Joseph's zonen als zijne zonen aan (v. 1-.7. Zegening van Ephraïm en Manasses (v. 8-.22.</p>
<verse osisID="Gen.48.1"> Nadat dit aldus geschied was, werd aan Joseph geboodschapt, dat zijn vader ziek was; en hij nam zijne twee zonen, Manasses en Ephraïm<note n="746">Manasses en Ephraïm, vóór den hongersnood geboren, moeten thans, tegen het einde van Jacob's leven, jongelingen geweest zijn, die meer dan twintig jaren telden.</note>, met zich en begaf zich op weg.</verse>
<verse osisID="Gen.48.2"> En aan den grijsaard werd gezegd: Zie, uw zoon Joseph is tot u gekomen. En hij, zich sterkend, zette zich in het bed<note n="747">De grondtekst heeft: ‘En aan Jacob werd geboodschapt en gezegd: Zie, uw zoon Joseph is tot u gekomen; en Israël sterkte zich en zette zich in het bed’. De verwisseling der namen heeft (evenals XLV 28 in den grondtekst; XLVI 1) hare beteekenis. De verzwakte Jacob maakt plaats voor den sterken Israël, die de drager der goddelijke beloften is. Als Israël gaat de met Gods geest vervulde aartsvader de toekomst bepalen in de kracht van God.</note>.</verse>
<verse osisID="Gen.48.3"> En nadat Joseph bij hem was binnengekomen, zeide hij: God de Almachtige is mij verschenen te Luza in het land Chanaän; en Hij heeft mij gezegend</verse>
<verse osisID="Gen.48.4"> en tot mij gezegd: Ik zal u doen groeien en u vermenigvuldigen en u maken tot menigten van volken; en Ik zal dit land aan u geven en aan uw zaad na u tot een eeuwige bezitting<note n="748">Ter inleiding van de gewichtige beslissing, welke in v. 5 gegeven zal worden, gaat de herinnering vooraf aan Gods beloften van de talrijke nakomelingschap in het toekomstig erfland Chanaän. De aartsvader wil de aan hem krachtens die beloften geschonken macht uitoefenen.</note>.</verse>
<verse osisID="Gen.48.5"> Uwe twee zonen dan, die u in het land Egypte geboren zijn, voordat ik herwaarts tot u kwam, zullen de mijne zijn; Ephraïm en Manasses zullen als Ruben en Simeon mij worden toegerekend<note n="749">De twee, hoewel kleinzonen, zullen als zonen hem worden toegerekend. Evengoed als zijn oudste zonen, Ruben en Simeon, zullen zij stammen zijn en als stammen hun erfdeel in het land Chanaän bezitten. Hiermede ontving Joseph, in zijne zonen tot dubbelen stam verheven, het dubbel deel, dat rechtens den eerstgeborene toekwam. Vgl. I Par. V 1.</note>.</verse>
<verse osisID="Gen.48.6"> Maar de overige, die gij na hen verwekken mocht, zullen de uwe zijn en naar den naam hunner broeders genoemd worden in hunne bezittingen<note n="750">De andere kinderen van Joseph met hunne nakomelingen zouden in de stamfamiliën van Ephraïm en Manasses gerangschikt worden.</note>.</verse>
<verse osisID="Gen.48.7"> Want toen ik uit Mesopotamië kwam, is mij Rachel gestorven in het land Chanaän nog op de reize en het was lentetijd; en ik naderde Ephrata en ik heb haar begraven langs den weg van Ephrata, hetwelk met een anderen naam Bethlehem wordt genoemd<note n="751">De beslissing ten opzichte van Ephraïm en Manasses is een belooning voor Joseph en tevens eene hulde aan Joseph's moeder, de welbeminde en zoo vroeg gestorven Rachel. Vandaar die woorden, welke oppervlakkig beschouwd den samenhang der rede breken, maar inderdaad den natuurlijken gang der gedachten openbaren. En het was lentetijd. Vgl. XXXV noot 10. De opmerking, dat Ephrata Bethlehem is, werd door den geschiedschrijver er bij gevoegd.</note>.</verse>
<verse osisID="Gen.48.8"> De zonen van Joseph nu ziende, zeide hij tot hem: Wie zijn dezen?</verse>
<verse osisID="Gen.48.9"> Hij antwoordde: Het zijn mijne zonen, die God mij hier geschonken heeft. Breng hen bij mij, sprak hij, opdat ik hen zegene.</verse>
<verse osisID="Gen.48.10"> Want de oogen van Israël waren verduisterd door den hoogen ouderdom en hij kon niet helder zien. En toen zij dicht bij hem gebracht waren en hij hen gekust en omhelsd had,</verse>
<verse osisID="Gen.48.11"> zeide hij tot zijnen zoon: Ik ben van uwen aanblik niet beroofd geworden; daarenboven liet God mij ook uw zaad aanschouwen.</verse>
<verse osisID="Gen.48.12"> En toen Joseph hen van den schoot zijns vaders had weggetrokken, boog hij zich neder voorover ter aarde<note n="752">Na de omhelzing deed Joseph hen een weinig teruggaan van den grijsaard, die overeind op zijne legerstede gezeten was, en knielde hij met hen neder om den zegen te ontvangen.</note>.</verse>
<verse osisID="Gen.48.13"> En hij stelde Ephraïm aan zijne rechterhand, dat is aan de linker- hand van Israël, maar Manasses aan zijne linkerhand, te weten aan de rechterhand van zijnen vader<note n="753">Ook bij de Hebreërs werd de rechterhand voortreffelijker gerekend dan de linkerhand en was de rechterzijde de plaats van voorrang en eer.</note>, en plaatste hen beiden dicht bij hem.</verse>
<verse osisID="Gen.48.14"> En deze, de rechterhand uitstrekkend, legde ze op het hoofd<note n="754">Voor het eerst wordt hier in de H. Schrift bij de zegening ook de handoplegging genoemd. Op zinnebeeldige wijze stelt die plechtigheid voor, dat de eene mensch Gods zegen op den anderen overdraagt.</note> van Ephraïm, den jongsten broeder, maar de linkerhand op het hoofd van Manasses, die de oudste was, zijne handen over elkander kruisend.</verse>
<verse osisID="Gen.48.15"> En Jacob zegende de zonen van Joseph<note n="755">Eene afschaduwing der Messiaansche toekomst is deze zegening. Zij geschiedde kruisgewijze en onder drievoudige aanroeping van den éénen God, terwijl aan den laatstgeborene het grootste heil werd verkondigd.</note> en zeide: De God, voor wiens aanschijn mijne vaderen Abraham en Isaäc gewandeld hebben; de God, die mijn hoeder is van mijne jeugd tot op dezen dag;</verse>
<verse osisID="Gen.48.16"> de engel, die mij van alle kwaad verloste, zegene deze kinderen<note n="756">De engel kan moeilijk een gewone engel zijn, daar hij te gelijk met God als eenzelfde oorzaak van zegening wordt aangeroepen. Hier is aangewezen de in den Bijbel reeds zoo dikwijls genoemde engel van God of van Jehova, volgens zeer vele schriftverklaarders God de Zoon, die zich op zoodanige wijze aan de aartsvaders openbaarde, die zijn verlossingswerk reeds voorbereidde door Jacob van alle kwaad te verlossen.</note>; en op hen worde ingeroepen mijn naam en de namen mijner vaderen Abraham en Isaäc<note n="757">Deze zegswijze beteekent, dat zij, hoewel van Joseph geboren, Jacob's naam zullen dragen als zijn eigen zonen en als zoodanig de onmiddellijke erfgenamen zullen zijn van Abraham, Isaäc en Jacob, aan wie God de groote beloften deed.</note>, en dat zij aanwassen tot eene menigte op de aarde.</verse>
<verse osisID="Gen.48.17"> Toen Joseph nu zag, dat zijn vader de rechterhand op het hoofd van Ephraïm had gelegd, mishaagde dit hem; en hij vatte de hand zijns vaders en trachtte die te lichten van Ephraïm's hoofd en over te brengen op het hoofd van Manasses.</verse>
<verse osisID="Gen.48.18"> En hij zeide tot zijnen vader: Niet zóó behoort het, vader, want deze is de eerstgeborene, leg uwe rechterhand op zijn hoofd<note n="758">Joseph, voor wien Gods raadsbesluit nog verborgen was, oordeelde, dat aan den eerstgeborene de voorrang toekwam.</note>.</verse> 
<verse osisID="Gen.48.19"> Maar hij weigerde en sprak: Ik weet het, mijn zoon, ik weet het; ook deze zal wel worden tot volkeren en vermenigvuldigd worden; maar zijn jongere broeder zal grooter wezen dan hij en zijn zaad zal aanwassen tot volksmenigten<note n="759">De grondtekst zegt: ‘Ook hij (Manasses) zal tot een volk worden... maar zijn jongere broeder zal aanwassen meer dan hij en zijn zaad zal worden eene volheid van volken’. Niet in de dagen van Moses, maar eerst ten tijde der Rechters begon deze voorspelling in vervulling te gaan. Vooral echter getuigt van Ephraïm's uitgebreidheid en macht de tijd na Salomon, toen Ephraïm in het rijk der tien stammen zoo klaarblijkelijk de voornaamste en sterkste stam was, dat meermalen naar zijnen naam geheel het rijk Israël genoemd wordt.</note>.</verse>
<verse osisID="Gen.48.20"> En hij zegende hen te dien tijde, zeggende: In u zal Israël gezegend worden, en men zal zeggen: God doe met u als met Ephraïm en als met Manasses<note n="760">Zoo overvloedig zal de zegen van Joseph's zonen in hunne nakomelingschap zijn, dat die zegen tot een spreekwoordelijke uitdrukking zal worden onder het volk van Israël. De grondtekst heeft: ‘In u zal Israël zegenen, zeggende’ enz. De zegening van Ephraïm en Manasses zal voortdurend onder het volk van Israël bij gelukwensching en zegenwensch herdacht worden. Het zal tot een spreekwoord in Israël worden: God doe met u enz.</note>. En hij stelde Ephraïm vóór Manasses.</verse>
<verse osisID="Gen.48.21"> En hij zeide tot Joseph, zijnen zoon: Zie, ik sterf, en God zal met ulieden zijn en Hij zal u terugvoeren naar het land uwer vaderen.</verse>
<verse osisID="Gen.48.22"> Ik geef u een deel boven uwe broeders, dat ik aan de hand van den Amorrheër ontnomen heb met mijn zwaard en boog<note n="761">Het met een deel vertaalde woord sechem is tevens de naam der stad Sichem, op welke dan ook de aartsvader met deze woordspeling doelt. De Septuagintvertaling heeft hier Sichem. Vgl. hierbij Joan. IV 5. Tot beter begrip worde het verband van dit vers met de vorige verzen in het oog gehouden. Met profetischen blik schouwt de patriarch in de toekomst, wanneer de Amorrheërs of in het algemeen de Chanaänieten door Israël gewapenderhand zullen zijn verdreven en verdelgd, en hij wijst als het middelpunt van Joseph's dubbel erfdeel de stad Sichem aan. Vgl. Jos. XXI 21.</note>.</verse>
</chapter>

      
<chapter osisID="Gen.49"> 
<title>Hoofdstuk XLIX.</title><p>Jacob zegent zijne zonen (v. 1-.28. Zijn laatste bevel en zijn dood (v. 29-.32.</p>
<verse osisID="Gen.49.1"> Jacob riep nu zijne zonen en zeide hun: Verzamelt u, opdat ik verkondige wat u overkomen zal op het einde der dagen<note n="762">Op het einde der dagen of in de laatste dagen is eene zegswijze, welke bij de profeten veelal het tijdvak van den Messias, dat laatste tijdperk der wereldgeschiedenis, aanduidt. De uitdrukking kan echter ook, zooals hier, in het algemeen op de toekomst wijzen.</note>.</verse>
<verse osisID="Gen.49.2"> Verzamelt u en luistert, zonen van Jacob, luistert naar Israël, uwen vader.</verse>
<verse osisID="Gen.49.3"> Ruben, mijn eerstgeborene zijt gij, gij mijne kracht en aanvang mijner droefheid<note n="763">Aanvang van mijne droefheid. Vgl. XXXV 22. De Septuagint heeft ‘aanvang’ of ‘eersteling mijner kinderen’, hetgeen beter met het dichterlijk parallelisme of gedachtenrijm overeenkomt. Eenzelfde vertaling geeft ook de Vulgaat Deut. XXI 17, waar in den grondtekst dezelfde uitdrukking voorkomt. De eigenlijke beteekenis van het met droefheid vertaalde woord is wel sterkte, zooals de Vulgaat heeft Job. XL 11. Volgens den grondtekst dan zegt de met Gods geest vervulde aartsvader: ‘Ruben, mijn eerstgeborene (zijt) gij, mijne kracht en begin (eersteling) mijner sterkte’. Zoo heet Ruben, omdat hij, de eerstgeborene, door Jacob het eerst in de volheid zijner kracht verwekt is.</note>; de eerste in gaven, de grootste in gezag<note n="764">Krachtiger nog zegt de grondtekst: ‘voorrang in waardigheid en voorrang in macht’. Krachtens de eerstgeboorte behoorde aan Ruben het dubbel erfdeel (Deut. XXI 17), het priesterschap, waarvoor de oude overlevering getuigt, en het oppergezag (Gen. XXVII 29). Die voorrechten worden aan Ruben getoond, maar alleen om aan hem het vonnis der berooving te beteekenen.</note>.</verse>
<verse osisID="Gen.49.4"> Uitgestort zijt gij als water, was niet aan; want gij hebt beklommen de legerstede uws vaders en gij hebt bezoedeld zijn bed<note n="765">Om zijne groote voorrechten was Ruben een waterrijke beek, maar in schandelijken hartstocht zich zelven verspillend, is hij nu een uitgedroogde beek geworden. Zijne voortreffelijkheid vliet weg als water, het eerstgeboorterecht wordt hem ontnomen, zijn vonnis luidt: Was niet aan of gelijk de grondtekst nog krachtiger zegt: ‘Heb geen voorrang’. Vgl. Deut. XXXIII 6.</note>.</verse>
<verse osisID="Gen.49.5"> Simeon en Levi zijn broeders, oorlogende werktuigen van ongerechtigheid<note n="766">Zij zijn waarlijk broeders niet alleen door het bloed, maar ook door hunne ongerechtigheid en geweldenarij. Vgl. XXXIV 25.</note>.</verse>
<verse osisID="Gen.49.6"> In hunne beraadslaging kome niet mijne ziel<note n="767">Nog walgt en gruwt de ziel des rechtvaardigen van de booze aanslagen, die zij weleer beraamden.</note> en in hunne samen- spanning zij niet mijn roem<note n="768">Het parallelisme, dat de reeds uitgesproken gedachten met andere woorden van gelijke beteekenis herhaalt, wijst aan, dat roem hier, zooals ook elders, de ziel is, het beste, waarop de mensch heeft te roemen.</note>; want in hunne woede versloegen zij den man<note n="769">Man beteekent hier, als verzamelwoord, de manschap of de mannen.</note> en in hunnen moedwil ondergroeven zij den muur<note n="770">Den muur ondergraven is hetzelfde als de stad verwoesten, welke door den muur verdedigd wordt. Het met ‘muur’ vertaalde woord kan bij geringe wijziging ‘rund’ of ‘stier’ beteekenen. Zoo heeft het de tegenwoordige grondtekst. Volgens die lezing, waarmede de Septuagint overeenstemt, is de vertaling: ‘En in hun moedwil verminkten zij de runderen (of stieren)’.</note>.</verse>
<verse osisID="Gen.49.7"> Gevloekt zij hunne woede, want zij is halsstarrig, en hunne grimmigheid, want zij is hard<note n="771">Gevloekt zij hunne misdaad, dat zij in kwaadaardige wraakzucht de manschap van Sichem verslagen en in grimmige wreedheid de stad van dien naam verwoest hebben.</note>; ik zal hen verdeelen in Jacob en hen verstrooien in Israël<note n="772">Geen afgesloten stamgebied zal aan de nakomelingschap van Simeon en Levi te beurt vallen. - Bij de verdeeling van het land Chanaän ontving de stam Simeon slechts woonsteden, welke binnen Juda's bezittingen verspreid lagen (Jos. XIX 1-9) en werd de stam Levi over geheel het land verstrooid (Jos. XXI 1-40). Wat den laatste betreft, zij echter opgemerkt, dat zijne straf toen grootendeels het karakter van straf verloren had, daar hij tot priesterlijken stam door God uitverkoren, ten zegen van Isräel bij alle stammen moest wonen. Vgl. Ex. XXXII 26-29; Deut. XXXIII 8-11.</note>.</verse>
<verse osisID="Gen.49.8"> Juda, u zullen loven uwe broeders; uwe hand is op den nek uwer vijanden; voor u zullen zich nederbuigen de zonen uws vaders<note n="773">Met recht voert Juda zijnen naam, welke ‘lofprijzing’ beteekent. Hij zal de lofprijzing zijner broeders zijn. Hun ook ten heil zal hij zijne vijanden overwinnen en alle kinderen van Israël zullen zich voor hem nederbuigen, zullen hem als eerstgeborene erkennen en zijnen voorrang, zijn oppergezag huldigen. Vgl. XXVII 29.</note>.</verse>
<verse osisID="Gen.49.9"> Een leeuwenwelp is Juda; op prooi, mijn zoon, zijt gij uitgegaan; rustend hebt gij u uitgestrekt als een leeuw en als eene leeuwin. Wie zal hem opjagen<note n="774">Altijd krachtiger schetst de drievoudige vergelijking den leeuwenaard van den sterken stam Juda. Hij is een leeuwenwelp, een jonge leeuw, die zijne prooi bespringt; een leeuw, die met den buit in rust nederligt; eene leeuwin, die te midden harer welpen den buit bewaart.</note>?</verse>
<verse osisID="Gen.49.10"> <hi type="italic">Niet weggenomen zal</hi> de schepter worden van Juda noch de vorst uit zijne lendenen<note n="775">Aan den stam Juda blijft de schepter van het oppergezag onder de twaalf stammen, blijft de vorst uit zijne lendenen, de overheid uit eigen bloed tot het tijdstip, dat gaat worden aangewezen. - Juda bleef de eerste der stammen met scheptereer en vorstenmacht door alle tijden van het Israëlietische volksbestaan. Aan hem is de eereplaats reeds in de woestijn en wordt evenzoo later in Chanaän de hulde gegeven (Vgl. bijv. Num. II 3; VII 12; X 14; Jud. I 2; XX 18; I Reg. XI 8; XV 4; Psal. LIX 9; CVII 9). Werd ook door de scheuring onder Roboam zijn voorrang verzwakt en scheen, althans in Babylon, die voorrang verloren, het geloovig Israël erkende altijd Juda als den eersten der stammen en ook in de gevangenschap behield die stam zijnen schepter, evenals de Paus trots schisma en ballingschap altijd Paus blijft. Na den terugkeer straalt Juda's eerstgeboorte met nieuwen luister. Wat van de andere vervallen stammen overbleef, wordt ingelijfd in dezen alles beheerschenden stam. Voortaan heet Israël Juda. Ook de overheid uit eigen bloed ontbrak nimmer aan Juda. Had in den beginne elke stam zijne uit den stam zelf gesproten overheid (Num. I 4-16) en bleef die vorstelijke overheid, zoolang de twaalf stammen, ook onder de Rechters en Koningen, afzonderlijke stammen vormden: voor Juda hield dat vorstenrecht stand zelfs in de Babylonische gevangenschap (Dan. XIII; Esth. XVI 15), en ook in de volgende eeuwen bewaarde Juda bij alle lotsverwisseling dat recht om onder eigen overheid naar eigen wetten te leven (I Esdr. VII 25, 26; I Mach. XII 6). Eerst onder de heerschappij der Romeinen gaat allengs de heerlijkheid van den stam Juda ten gronde. Judea wordt in het jaar 7 na Chr. een Romeinsch wingewest en de Joodsche overheid, haar vorstenrecht van leven en dood verliezend, verliest het vorstelijk gezag. Het Sanhedrin zelf erkent zijn berooving en getuigt zoo met het volk, hetwelk den Caesar als eenigen koning uitroept (Joan. XVIII 31; XIX 15), dat de overheid uit eigen bloed verloren is. Nog geeft Juda een korten tijd zijnen naam aan alle afstammelingen van Jacob, maar wanneer bij Jerusalem's verwoesting de stam Juda evenals de andere stammen onkenbaar wordt en voor altijd vernietigd is, dan blijkt het zonneklaar, dat de voorspelde toekomst geheel vervuld is, dat van Juda de schepter weggenomen, de vorst uit zijne lendenen verdwenen is.</note>, totdat Hij komt, die gezonden zal worden, en Hij zal de verwachting der volkeren zijn<note n="776">In plaats van Hij, die zal gezonden worden heeft de oude Syrische overzetting: ‘Hij, wien (de schepter) toebehoort’ d.i. de eigenaar van den schepter. Ook de Septuagint heeft een soortgelijke lezing; maar hoe dat zij, eenparig leeren met de oude Synagoog de H. Vaders en schriftverklaarders der H. Kerk, dat met die woorden de Messias is aangewezen. Wanneer ooit aan den stam Juda de voorrang zal ontnomen zijn, zal dit feit bewijzen, dat de Messias gekomen is om niet alleen over de twaalf stammen, maar over geheel het aardrijk te heerschen. Deze immers zal de verwachting der volkeren zijn, naar zijne regeering zullen alle volken verlangend uitzien of volgens een andere vertaling van den grondtekst: ‘aan Hem de gehoorzaamheid der volkeren’. Dat nu die Messias uit den stam van Juda zal voortkomen, wordt wel niet rechtstreeks gezegd, maar is klaar genoeg aangeduid. Hoe anders kan Juda de sterke leeuw zijn, zoo hem ten laatste een vreemde zou overheerschen! Krachtens het eerstgeboorterecht, dat hem geschonken werd, is hij de drager geworden der aan de aartsvaders gedane beloften en moet bijgevolg de Messias zijn zoon, de leeuw van Juda bij uitnemendheid zijn. Vandaar dat na de vermelding van de overdracht des schepters de triomfeerende toon in Juda's zegening niet vermindert, maar met vollen jubel ten einde toe blijft klinken, omdat Juda's heerlijkheid juist in dien grooten schepterdrager haar toppunt bereikt.</note>.</verse>
<verse osisID="Gen.49.11"> Hij bindt aan den wingerd zijn veulen en aan den wijnstok, o mijn zoon, zijne ezelin. Hij zal in wijn zijn gewaad wasschen en in druivenbloed zijnen mantel.</verse>
<verse osisID="Gen.49.12"> Schooner dan wijn zijn zijne oogen en zijne tanden blanker dan melk<note n="777">Volgens velen schilderen deze twee verzen rechtstreeks de vruchtbaarheid van Juda's erfland. Zoo groot zal die vruchtbaarheid zijn, dat daar aan den wingerd en gelijk de grondtekst zegt, aan den ‘sorek’ d.i. aan den edelsten wijnstok als aan een gewone haag het lastdier zal worden vastgebonden, dat daar de wijn of het bloed der druif vlieten zal als water, waarmede de kleederen worden gewasschen. Schooner dan wijn of, gelijk de grondtekst begrepen kan worden, rood fonkelend van den wijn zijn zijne oogen en zijne tanden blank van de melk. Derhalve zal overvloed van wijn en melk zijn deel wezen en gaat Juda's toekomstige heerlijkheid al wat heerlijk is te boven. - Maar ook aan andere stammen werd later een even vruchtbaar gebied toegewezen. Bovendien doelt de lofprijzing, ook in den grondtekst, veeleer onmiddellijk op den zoo juist genoemden Messias. Met recht dan wordt de schitterende beeldspraak door de H. Vaders bij voorkeur rechtstreeks van den Messias verstaan, in wien geheel de voorzegging haar laatste en volmaaktste vervulling heeft. Immers Hij is ten volle de Lofprijzing der broeders, die Hem de verschuldigde hulde der aanbidding brengen. Hij is in waarheid de Sterke, die zijne vijanden overheerscht; de Leeuw van Juda (Apoc. V 5), die in goddelijke kracht uit zijne rust oprijst, wanneer het Hem behaagt. Hij ook bindt aan den wingerd zijner Kerk en aan den wijnstok, die Hij zelf is (Joan. XV 1), de volkeren, welke Hem gehoorzamen, gelijk het lastdier den berijder gehoorzaamt. Hij wascht in den wijn van zijn bloed (Is. LXIII 1, 2) het kleed zijner menschheid, dat den luister der Godheid bedekt. Hij eindelijk is in den fonkelenden luister zijner kruisoverwinning en in de blanke heiligheid van zijn Evangelie de schoonste onder de kinderen der menschen, en hoe stralend zijne heerlijkheid, hoe vruchtbaar zijn erfgebied is, wordt zelfs door de stoutste beeldspraak nimmer naar waarde afgemaald.</note>.</verse> 
<verse osisID="Gen.49.13"> Zabulon zal wonen aan het strand der zee en aan de reede der schepen, zich uitstrekkend tot Sidon<note n="778">Evenals in v. 8 begint de voorzegging met eene woordspeling. Zabulon beteekent ‘woning’. Tusschen het meer van Galilea en de Middellandsche Zee zou deze stam wonen en tot met de koopstad Sidon handel drijven. De aangewezen ligging wijst vanzelf de bijzondere voordeelen dier ligging aan.</note>.</verse>
<verse osisID="Gen.49.14"> Issachar is een sterke ezel, die zich tusschen de grenspalen nederlegt.</verse>
<verse osisID="Gen.49.15"> Hij zag, dat de rust goed en het land voortreffelijk was; en hij boog zijnen schouder om te dragen en werd een schatplichtige dienstknecht<note n="779">De ezel is in het Oosten een edel lastdier en heeft weinig van zijn verbasterden naamgenoot in onze streken. Tusschen de grenspalen van vier andere stammen lag later Issachar's gebied. De voorzegging wijst er op, dat die stam, met zijn vruchtbaar erfdeel tevreden, den akkerbouw zal stellen boven oorlog en staatsmacht. Van zijn bijzondere schatplichtigheid spreekt de geschiedenis niet. Volgens anderen wordt hier alleen aangeduid, dat zijn werk het dienstwerk van den landbouwer zal zijn.</note>.</verse>
<verse osisID="Gen.49.16"> Dan zal zijn volk richten, evenals een andere stam in Israël.</verse>
<verse osisID="Gen.49.17"> Dan worde eene slang op den weg, eene hoornslang op het pad, die het paard in de hoeven bijt, zoodat zijn ruiter achterover stort<note n="780">In de voorzegging ligt wederom eene woordspeling, daar de naam Dan ‘rechter’ beteekent. Hoewel zoon eener dienstmaagd, zal Dan als stam niet minder dan de andere stammen onafhankelijk zijn en zijn eigen overheid hebben. Gelijk een hoornslang zal hij vooral door zijne listigheid voor den vijand gevaarlijk zijn en hem schade veroorzaken. De stam Dan werd bij de verdeeling van Chanaän aan de grenzen des lands geplaatst in de nabijheid der Philistijnen. Op zeer bijzondere wijze werd de voorzegging in den Daniet Samson vervuld, in wien het karakter van zijn stam op zeer bijzondere wijze verpersoonlijkt werd.</note>.</verse> 
<verse osisID="Gen.49.18"> Uw <hi type="italic">heil</hi> zal ik verwachten, Heer<note n="781">Van de afbeelding op de afgebeelde werkelijkheid der toekomst het oog richtend, verzucht de aartsvader naar de komst van den Messias, die geen tijdelijke en voorbijgaande redding. maar het eeuwige en waarachtige heil brengen zal. In den Griekschen tekst behoort dit vers bij het vorige en verwacht Dan, den vijand sluw bestrijdend het heil van den Heer.</note>.</verse>
<verse osisID="Gen.49.19"> Gad! de strijdvaardige zal strijden vóór hem; en hij zelf zal strijdvaardig zijn achter hem<note n="782">Wat Gad betreft, de strijdvaardige vijand zal hem, den stam Gad, aanvallen; maar hij, te weten Gad, zal gewapenderhand den vijand op de vlucht jagen. Veelal wordt de Vulgaattekst vertaald: ‘Gad, de strijdvaardige (Gad) zal strijden vóór hem (vóór Israël), en hij zal, rugwaarts, strijdvaardig zijn’. Daarbij zegt men dan ter verklaring, dat die krijgshaftige stam bij de verovering van Chanaän vóór Israël, nl. in de voorhoede, streed (Num. XXXII 17), en na de verovering rugwaarts gekeerd in zijn erfgebied aan de grenzen Israël's bolwerk bleef. Maar volgens den grondtekst, waar alles klankspeling is op den naam Gad, wordt beter in overeenstemming met de Septuagintvertaling dit vers zoo begrepen, dat deze grensstam de aanvallen der strijdvaardige vijanden (vooral der Ammonieten) zal hebben te verduren; maar hij, strijdvaardig als hij is, zal die aanvallen afweren en bestraffen.</note>.</verse>
<verse osisID="Gen.49.20"> Aser! zijn brood zal rijk zijn, en hij zal keurgerechten bieden aan koningen<note n="783">Aser's erfdeel in Galilea zal bij uitstek kostelijk zijn.</note>.</verse>
<verse osisID="Gen.49.21"> Nephthali is een hert in vrijen loop en hij spreekt woorden vol schoonheid<note n="784">De zegening van Nephthali kan in dien zin verstaan worden, dat hij in vrijheid en vreugde zijn erfland in het noorden des lands zal genieten. Vgl. Jud. IV; V. Volgens de Septuagint wordt hier op de vruchtbaarheid van Nephthali's grondgebied gedoeld.</note>.</verse>
<verse osisID="Gen.49.22"> Een aanwassende zoon is Joseph, een aanwassende zoon en bevallig van gedaante; de dochteren liepen heen en weder over den muur<note n="785">Tot tweemaal heet Joseph, met toespeling op zijnen naam, zie XXX noot 10, een aanwassende zoon of een zoon van sterken groei. Immers in de twee stammen van Ephraïm en Manasses zou hij het dubbel erfdeel van den eerstgeborene ontvangen (I Par. V 1). Vervolgens wordt hij beschouwd als de vreugde en trots van Egypte, welks dochteren over den breeden stadsmuur wandelen om zijnen aanblik te genieten. Maar wanneer zoon en dochteren in de beteekenis van het dichterlijk Hebreeuwsch verstaan worden als ‘scheut’ en ‘ranken’, geeft de grondtekst een veel eenvoudiger zin en luidt de vertaling: ‘Een vruchtbare scheut is Joseph, een vruchtbare scheut bij eene bron; de ranken stijgen op langs den muur’. M.a.w. de dubbel vruchtbare Joseph zal in zijne nakomelingschap zijn als de jeugdige en op de beste plek geplante wijnstok, wiens loten in weelderigen overvloed op en over den muur klimmen.</note>.</verse>
<verse osisID="Gen.49.23"> Maar zij hebben hem verbit- terd en gescholden, en zij hebben hem benijd, zij die schichten dragen<note n="786">De voorspelling van Joseph's toekomstige heerlijkheid wordt afgewisseld met de herinnering aan zijn vroeger lijden. Zijne broeders waren eens zijn felle vijanden, die hem met de pijlen van hunnen haat troffen en met de pijlen des doods wilden doorboren. En ook in Egypte wachtte hem zware beproeving, werd hij van zijne vrijheid en eer beroofd. Doch alle geweld der boosheid bleek tegen hem machteloos. Vgl. ook de volgende noot.</note>.</verse>
<verse osisID="Gen.49.24"> Zijn boog bleef sterk en de boeien zijner armen en handen werden verbroken door de handen van den Machtige Jacob's; van daar ging de herder uit, de steen van Israël<note n="787">Met de hulp van God doorstond Joseph alle beproeving en werd hij van geheel Israël de verzorger en redder. Volgens anderen zou v. 23 en 24 vooral op de toekomst doelen en beteekenen, dat Joseph's nakomelingschap hare vijanden zegevierend zal wederstaan. Veelal wordt de grondtekst zoo begrepen, dat de herder en de steen van Israël (de rotssteen, waarop Israel steunt) niet op Joseph ziet, maar op God.</note>.</verse>
<verse osisID="Gen.49.25"> De God uws vaders zal uw helper zijn en de Almachtige zal u zegenen met zegeningen des hemels van boven, met zegeningen des afgronds beneden, met zegeningen der borsten en des moederschoots<note n="788">Dauw en regen zijn zegeningen des hemels, bronnen en rivieren zegeningen des afgronds, en in het zoo rijk gezegend erfdeel van Ephraïm en Manasses zal ook hun geslacht rijkelijk vermenigvuldigd worden.</note>.</verse>
<verse osisID="Gen.49.26"> De zegeningen uws vaders zijn versterkt door de zegeningen zijner vaderen, totdat het verlangen der eeuwige heuvelen kome<note n="789">De zegeningen uws vaders, welke hunne kracht ontleenen aan de zegeningen zijner vaderen, of wel zijne zegeningen te zamen met de zegeningen zijner vaderen, mogen uw deel worden, tot de Messias komt, die den grooten zegen zal brengen. Krachtens eenzelfde persoonsverbeelding als Rom. VIII 22 gevonden wordt, heet de Messias het verlangen der eeuwige heuvelen (der oude bergen, die als de altijddurende, de onwrikbare grondvesten der aarde beschouwd worden), omdat hij de menschheid en al het geschapene van het kwaad verlossen en aan de wereld het verloren geluk teruggeven zal. Anderen vertalen: colles soeculi ‘de bergen der wereld’ en meenen dat hiermede de rechtvaardige oudvaders bedoeld zijn, die te midden van hun geslacht als bergen uitschenen en naar den beloofden Verlosser verlangden. In plaats van verlangen kan ook volgens den grondtekst grens vertaald worden en zoo geeft die duistere plaats tot nog andere verklaringen aanleiding.</note>; dat zij nederdalen op het hoofd van Joseph en op den schedel van den Nazareër<note n="790">Joseph heet de Nazareër d.i. de uitgelezene, omdat hij door persoonlijke verdienste en deugd, door waardigheid en macht de broeders te boven gaat.</note> onder zijne broeders.</verse>
<verse osisID="Gen.49.27"> Benjamin is een grijpende wolf: des morgens zal hij prooi verslinden en des avonds roof verdeelen<note n="791">Des morgens en des avonds beteekent ‘voortdurend’. De zegepralen van den oorlogzuchtigen stam schijnen hier aangeduid te zijn. Bijzonder in de Benjamieten Aod (Jud. III 15-30), Saül en Jonathas, ook in Mardocheus, op veel voortreffelijker wijze nog in den Apostel Paulus werd die voorspelling verwezenlijkt.</note>.</verse>
<verse osisID="Gen.49.28"> Alle dezen zijn de twaalf der stammen Israël's<note n="792">De twaalf, wijl Ephraïm en Manasses als één stam, de stam van Joseph, beschouwd worden.</note>; dit heeft hun vader tot hen gesproken en hij heeft een ieder van hen gezegend met eigen zegening<note n="793">Ook de drie eersten waren gezegend, want hoewel zij straf ontvingen, werd hun te gelijk toch voorspeld, dat zij stammen zouden zijn in het gezegende volk van Israël.</note>.</verse>
<verse osisID="Gen.49.29"> En hij gebood hun, zeggende: Ik word verzameld tot mijn volk; begraaft mij bij mijne vaders in de dubbele spelonk, welke in den akker is van Ephron, den Hetheër,</verse>
<verse osisID="Gen.49.30"> tegenover Mambre in het land Chanaän, welke Abraham te gelijk met den akker gekocht heeft van Ephron, den Hetheër, tot een eigen grafplaats.</verse>
<verse osisID="Gen.49.31"> Daar hebben zij hem begraven en Sara, zijne huisvrouw; daar is Isaäc begraven met Rebecca, zijne huisvrouw; daar ook ligt Lia begraven.</verse>
<verse osisID="Gen.49.32"> En na de bevelen, welke hij aan zijne zonen gaf, te hebben vol eind, legde hij zijne voeten bij elkander op het bed<note n="794">Zoolang Jacob sprak, had hij op den kant zijner legerstede gezeten. Thans trok hij zijne voeten terug en strekte zich op het bed uit om te sterven.</note> en stierf; en hij werd verzameld tot zijn volk.</verse>
</chapter>

      
<chapter osisID="Gen.50">
<title>Hoofdstuk L.</title><p>Begrafenis van Jacob (v. 1-.14. Joseph stelt zijne broeders gerust (v. 15-.21. Zijne nakomelingschap en dood (v. 22-.25.</p>
<verse osisID="Gen.50.1"> Toen Joseph dat zag, wierp hij zich op het aangezicht zijns vaders, weenend en hem kussend.</verse>
<verse osisID="Gen.50.2"> En hij gebood aan de geneesheeren in zijnen dienst om met specerijen zijnen vader te balsemen.</verse>
<verse osisID="Gen.50.3"> En terwijl zij dit bevel volbrachten, verliepen er veertig dagen, want dit was het gebruik bij de balse- ming der lijken; en Egypte beweende hem zeventig dagen<note n="795">Door dat rouwbedrijf eerde Egypte zijnen onderkoning. De balseming was niet overeenkomstig de gebruiken der aartsvaders, maar geschiedde volgens de gewoonten van Egypte en was ook noodzakelijk om het lichaam van Jacob in ongeschonden staat naar Chanaän te vervoeren. In de zeventig dagen zijn volgens de oudste schriftverklaarders de veertig dagen voor de balseming begrepen.</note>.</verse>
<verse osisID="Gen.50.4"> En toen de rouwtijd vervuld was, sprak Joseph tot de hofhouding van Pharao<note n="796">Omdat Joseph nog in den rouwtijd was, kon hij niet in persoon tot Pharao naderen. Dit verboden hem de zeden des lands. Eenzelfde gebruik wordt later bij de Perzen aangetroffen. Zie Esth. IV 2.</note>: Zoo ik genade heb gevonden voor uw aangezicht, zegt dan ter oore van Pharao:</verse>
<verse osisID="Gen.50.5"> Vermits mijn vader mij bezworen heeft, zeggende: Zie ik sterf; in mijn graf, dat ik voor mij gegraven heb in het land Chanaän, zult gij mij begraven. Laat mij daarom optrekken en mijnen vader begraven en dan terugkeeren.</verse>
<verse osisID="Gen.50.6"> En Pharao zeide tot hem: Trek op, en begraaf uwen vader, zooals gij bezworen zijt.</verse>
<verse osisID="Gen.50.7"> En toen hij optrok, gingen met hem alle bejaarden van Pharao's huis en alle oudsten van het land Egypte<note n="797">Bejaarden en oudsten niet juist in leeftijd, maar door waardigheid. De aanzienlijkste beambten van het hof en de rijksgrooten des lands zijn bedoeld.</note></verse>
<verse osisID="Gen.50.8"> en het huis van Joseph en zijne broeders, zonder de kinderen en de kudden alsook het ploegvee, welke zij in het land Gessen achterlieten.</verse>
<verse osisID="Gen.50.9"> Ook had hij in zijn gevolg wagens en ruiters; en het werd eene niet geringe menigte.</verse>
<verse osisID="Gen.50.10"> En zij kwamen tot den Dorschvloer van Atad, die over den Jordaan is gelegen; daar vierden zij de lijkplechtigheid met groot en hevig rouwmisbaar gedurende zeven dagen<note n="798">Het met Dorschvloer van Atad vertaalde woord luidt in het Hebreeuwsch ‘Goren Haätaʽd’, dat ‘dorschvloer van de doornen’ of ‘van het doornbosch’ kan beteekenen. - De zegswijze over den Jordaan kan zoowel de oostelijke als de westelijke zijde der rivier beteekenen. Wanneer nu de Dorschvloer van Atad buiten het eigenlijke land Chanaän, aan de oostzijde van den Jordaan gezocht moet worden, hetgeen aan velen het waarschijnlijkste voorkomt, dan ging de reis langs een omweg door de woestijn en het land der Moabieten. De rechte weg naar Hebron, waar de grafstede der aartsvaders was, liep door het land der Philistijnen en raakte den Jordaan niet. Waarschijnlijk was echter die kortste weg niet de veiligste. Langs denzelfden weg der woestijn zou eens in de toekomst Jacob's geslacht naar Chanaän terugkeeren. Waarom de rouwplechtigheid reeds hier gevierd werd, is niet duidelijk. Wellicht verbood de voorzichtigheid om langen tijd te Hebron tusschen de vreemde bevolking te verblijven.</note>.</verse>
<verse osisID="Gen.50.11"> En toen de inwoners van het land Chanaän dat zagen, zeiden zij: Een groot rouwmisbaar is dit voor de Egyptenaren. En daarom werd de naam dier plaats ‘Rouwmisbaar van Egypte’ genoemd.</verse>
<verse osisID="Gen.50.12"> De zonen van Jacob deden dan, gelijk hij hun bevolen had;</verse>
<verse osisID="Gen.50.13"> en zij voerden hem naar het land Chanaän, en begroeven hem in de dubbele spelonk, welke Abraham te gelijk met den akker tot een eigen graf gekocht had van Ephron, den Hetheër, tegenover Mambre.</verse>
<verse osisID="Gen.50.14"> En Joseph keerde naar Egypte terug met zijne broeders en met geheel het gevolg, nadat hij zijnen vader begraven had.</verse>
<verse osisID="Gen.50.15"> En toen deze gestorven was, vreesden de broeders en spraken tot elkander: Als hij maar niet het onrecht gedenkt, dat hij geleden heeft, en ons al het kwaad vergeldt, dat wij hebben gedaan.</verse>
<verse osisID="Gen.50.16"> En zij lieten aan hem zeggen: Uw vader heeft ons vóór zijn sterven geboden,</verse>
<verse osisID="Gen.50.17"> dat wij dit aan u uit zijnen naam zouden zeggen: Ik smeek u, dat gij de misdaad vergeet uwer broeders en de zonde en boosheid, die zij gepleegd hebben tegen u. Wij ook bidden u, dat gij aan de dienaren van den God uws vaders deze ongerechtigheid moogt vergeven. En toen hij hen gehoord had, weende Joseph,</verse>
<verse osisID="Gen.50.18"> En zijne broeders kwamen tot hem, en voorover ter aarde nedergebogen, zeiden zij: Wij zijn uwe knechten.</verse>
<verse osisID="Gen.50.19"> En hij antwoordde hun: Vreest niet; kunnen wij aan den wil van God wederstaan?</verse> 
<verse osisID="Gen.50.20"> Gij hebt kwaad tegen mij bedacht, maar God heeft dit ten goede gekeerd om mij te verheffen, gelijk gij thans ziet, en om vele volkeren te behouden<note n="799">De edele Joseph stelt hen niet alleen gerust, maar tracht hen bovendien nog te bemoedigen en te vertroosten. Hij wijst op de beschikking der Voorzienigheid, welke hunne boosheid ten goede keerde. Hoe zou hij dan datgene willen straffen, wat God eenmaal toeliet en als middel bezigde om hem te verheffen tot behoud van Egypte en van de naburige volken?</note>.</verse>
<verse osisID="Gen.50.21"> Vreest niet; ik zal u en uwe kinderen voeden. En hij vertroostte hen en sprak vriendelijk en zachtzinnig.</verse>
<verse osisID="Gen.50.22"> En hij woonde in Egypte met geheel het huis zijns vaders; en hij leefde honderd en tien jaren. En hij zag Ephraïm's zonen tot in het derde geslacht. Ook de zonen van Machir, den zoon van Manasses, werden op Joseph's knieën geboren<note n="800">Waarschijnlijk zeggen deze woorden alleen, dat Joseph nog die achterkleinzonen mocht omhelzen.</note>.</verse>
<verse osisID="Gen.50.23"> En nadat dit geschied was, zeide Joseph tot zijne broeders: Na mijnen dood zal God u bezoeken en u doen optrekken uit dit land naar het land, dat Hij aan Abraham, Isaäc en Jacob bij eede beloofd heeft.</verse>
<verse osisID="Gen.50.24"> En toen hij hen had bezworen en gezegd had: God zal u bezoeken, voert mijne beenderen met u weg uit dit oord,</verse>
<verse osisID="Gen.50.25"> is hij gestorven<note n="801">Zoo stierf Joseph, gelijk hij geleefd had, in het onwankelbaar geloof aan de vervulling van Gods beloften. De aartsvader Joseph is een der schoonste afbeeldingen van den goddelijken Heiland van het eerste oogenblik, dat hij als de welbeminde zoon zijns vaders verschijnt en, naar zijne broeders gezonden, door hen verkocht wordt, totdat hij na onrechtvaardige veroordeeling uit den kerker ten troon stijgt om kwaad met goed te vergelden en aller redder te worden.</note> na honderd en tien levensjaren voleind te hebben. En hij werd met specerijen gebalsemd en in eene kist nedergelegd in Egypte<note n="802">Zijn lichaam werd in eene kist nedergelegd overeenkomstig de gebruiken des lands. De Egyptenaren legden de dooden in houten of steenen doodkisten, welke eenigszins den vorm van het menschelijk lichaam hadden en met schilder- en beeldhouwwerk versierd werden. Voor de Israëlieten bleef zoo Joseph's overschot een voortdurende vermaning om hunne oogen naar Chanaän gericht te houden en met het geduld des geloofs het uur van Gods tusschenkomst af te wachten.</note>.</verse>
</chapter>
</div>
<div canonical="true" osisID="Exod" type="book">
<title>Inleiding</title>
<p>Het tweede Boek van Moses ontving zijn bijzonderen naam, waarmede het in de oude Grieksche vertaling het eerst genoemd is, van Israël's uittocht uit Egypte, welke gewichtige gebeurtenis in de eerste helft van het Boek staat beschreven.</p>
<p>Passend kan het naar zijnen inhoud gesplitst worden in twee groote deelen, te weten de bevrijding van het volk Israël uit de Egyptische dienstbaarheid (I-XV 21) en zijne lotgevallen in de woestijn gedurende het eerste jaar na de bevrijding (XV 22-XL 36). Geschiedenis en wetgeving vormen te zamen dien inhoud en wel in dier voege, dat bijkans geheel het eerste gedeelte geschiedverhaal, het tweede voor een groot deel wetboek is.</p>
<p>Na de inleiding, welke door middel eener beknopte herhaling het verleden met de toekomst verbindt en verder de ontwikkeling van Jacob's familie tot volk alsmede de verdrukking van dat volk onder het Egyptische bestuur beschrijft, komt in het eerste gedeelte de geboorte en opvoeding van Moses, Israël's toekomstigen leidsman, en zijn eerste optreden bij de Hebreërs, dat met de vlucht naar Madian eindigt. Een uitvoerig verhaal behelst vervolgens de roeping van Moses door God, de aanwijzing zijns broeders Aäron tot medehelper in het bevrijdingswerk,  den terugkeer uit Madian en beider verschijning voor Pharao als Jehova's gezanten, waarna nog de verdrukking van Israël verergert. Maar met vele en felle plagen van God wordt thans de hoovaardij van Egypte vernederd, de hardnekkigheid van Pharao gebroken, zoodat de Israëlieten ten laatste, na op Gods bevel het eerste Paaschfeest gevierd te hebben, in vrijheid vertrekken. Vergeefs bedreigt hen nog eenmaal de koning met zijne legerscharen. Op wondervolle wijze baant God eenen weg voor zijn volk door de Roode Zee, waarin Hij de strijdmacht van Egypte doet verzinken, terwijl aan de overzijde de lofzang stijgt der verlosten.</p>
<p>In het tweede gedeelte begint nu Israël den tocht door de woestijn naar Sinaï, terwijl God niet ophoudt aan het volk, dat bij de minste beproeving kleinmoedig mort, zijn machtige bescherming te toonen door de schitterendste wonderen. Het walgend water verliest zijne bitterheid, eene menigte vogelen bevredigt het verlangen naar vleeschspijzen, uit den hemel regent het manna, water vliet uit de steenrots en door de kracht des gebeds wordt op Amalec de overwinning bevochten. Met recht staat Jethro, de priester van Madian, opgetogen over al die wonderwerken en prijst hij Jehova. En na zulk eene voorbereiding des volks daalt in schrikwekkende majesteit de Heer op den Sinaï neder om er zijne wet af te kondigen en zijn verbond met Israël te sluiten. Wel spoedig echter wordt dat alles door het wufte volk vergeten. Terwijl Moses op den berg de bevelen van God ontvangt aangaande het op te richten heiligdom, dat door Aäron en diens zonen als priesters bediend zal worden, pleegt Israël afgoderij, en ten teeken van het verbroken verbond verbrijzelt Moses, bij zijn terugkeer, in heilige gramschap de van God ontvangen tafelen der wet. In het bloed van duizenden wordt nu de schandelijke misdaad gewroken, maar niet uitgeboet. God echter laat zich verbidden door Moses, wien Hij eenen weerglans laat zien zijner heerlijkheid. Na de vernieuwing des verbonds worden dan met de offergaven des volks de door God zelf verordende werken tot stand gebracht. De tabernakel rijst in de woestijn omhoog en wordt met den luister van Jehova vervuld.</p>
<p>Gerekend van Joseph's dood, waarmede Genesis sluit, tot de oprichting des tabernakels in het begin van het tweede jaar na den uittocht, omvat het Boek Exodus een tijdvak van driehonderd zestig jaren. Het geschiedverhaal is echter over dien tijd zeer ongelijkmatig verdeeld. Want alleen het omstandig bericht over Moses' geboorte en redding, over zijne opvoeding en ballingschap uitgezonderd, wordt al het overige tot het jaar vóór den uittocht zoo kort in de twee eerste hoofdstukken saamgevat, dat aan de andere acht en dertig hoofdstukken slechts de tijd van ruim twee jaren is toebedeeld. De reden hiervan werd vroeger reeds aangewezen. Moses is geen gewoon geschiedschrijver, maar de schrijver van Gods Openbaring. Vandaar dat aan de vroegere eeuwen, waarin God zich als het ware verborg en zweeg, alleen in zooverre herinnerd wordt, als zij voorbereiding geweest zijn voor het nieuwe tijdperk der Openbaring; vandaar dat zelfs uit de eerste tachtig jaren van Moses' leven hoofdzakelijk alleen datgene is opgeteekend, wat hem naar Gods bestiering ook natuurlijkerwijze geschikt maakte voor zijne  taak, om nl. voor het hof van Pharao te verschijnen en Israël de woestijn binnen te voeren. Eerst wanneer op Horeb Gods roepstem weerklonken en Moses zijne zending ontvangen heeft, is er in het verhaal geene leemte meer, omdat dan de eigenlijke geschiedenis wederom aanvangt, omdat alles dan rechtstreeks of zijdelings getuigenis geeft van den zich openbarenden God, die verlossing schenkt aan zijn volk en het in heilig verbond met zich vereenigt.</p>
<p>Uit dit alles blijkt genoeg de bijzondere beteekenis en belangrijkheid van het Boek Exodus. Jacob's nakomelingschap tot een groot volk vermenigvuldigd en aan vreemde overheersching ontworsteld, in het door Jehova reeds met den stamvader Abraham gesloten verbond plechtig opgenomen en verheven tot het volk Gods: ziedaar het schouwspel, dat Exodus biedt, en ziedaar de stichting van het Koninkrijk Gods op aarde. Is ook dat Koninkrijk nog slechts een schaduwbeeld bij wat het eenmaal in de volheid der tijden moet worden, wanneer een grootere dan Moses het oude niet zal vernietigen, maar volmaken, wanneer de Christus, den schepter aanvaardend, over geheel de wereld zijn uitverkoren volk zal regeeren: van dat heerlijke Godsrijk toont ons Exodus den wonderbaren, geheimvollen en altijd gedenkwaardigen aanvang.</p>
<chapter osisID="Exod.1"> 

<title>Hoofdstuk I.</title><p>Vermenigvuldiging en verdrukking der Israëlieten in Egypte (v. 1-.22.</p>
<verse osisID="Exod.1.1"><span class="vet">D</span>IT zijn de namen<note n="803">De grondtekst heeft: ‘En dit zijn de namen’. Hiermede is aangeduid, dat dit Boek de voortzetting van het vorige is.</note> der zonen van Israël, die in Egypte gekomen zijn met Jacob; een ieder met zijn huis<note n="804">Met zijn huisgezin of familie.</note>, zijn zij er binnengetrokken.</verse>
<verse osisID="Exod.1.2"> Ruben, Simeon, Levi, Juda,</verse>
<verse osisID="Exod.1.3"> Issachar, Zabulon en Benjamin,</verse>
<verse osisID="Exod.1.4"> Dan en Nephthali, Gad en Aser<note n="805">Israël's zonen zijn opgenoemd naar hunne moeders, waarom aan de vier kinderen der bijvrouwen de laatste plaats gegeven is, evenals Gen. XXXV 25, 26.</note>.</verse>
<verse osisID="Exod.1.5"> Alle zielen dan van hen, die voortgekomen zijn uit de lende van Jacob, waren zeventig<note n="806">Vgl. Gen. XLVI 27. Aan het getal zeventig wordt herinnerd, ten einde des te duidelijker blijke de wonderbare vermenigvuldiging in Egypte, welke door God beloofd was. Zie Gen. XLVI 3.</note>; Joseph nu was in Egypte<note n="807">Hij was daar, toen Jacob's geslacht naar Egypte trok. Daarom ook werd hij bij de optelling van Jacob's zonen niet genoemd.</note>.</verse>
<verse osisID="Exod.1.6"> En toen hij gestorven was en al zijne broeders en geheel dat geslacht,</verse>
<verse osisID="Exod.1.7"> groeiden de kinderen van Israël aan<note n="808">Niet eerst na de verdwijning van het eerste geslacht nam die ontwikkeling een aanvang. De grondtekst heeft: ‘En Joseph stierf enz. En de kinderen van Israël groeiden aan’.</note> en vermenigvuldigden zich, als sproten zij uit den grond, en uitermate machtig geworden, vervulden zij het land<note n="809">Het land Egypte en wel bijzonder het land Gessen, waar zij zich hadden neergezet.</note>.</verse>
<verse osisID="Exod.1.8"> Intusschen stond er een nieuwe koning op over Egypte, die Joseph niet kende<note n="810">Een nieuwe koning, te weten een koning van een nieuw vorstenhuis, die van Joseph's verdiensten niets wist. De vreemde Hyksos of Herderskoningen, die ten tijde van Joseph in Beneden-Egypte heerschten, werden na langdurigen strijd door de vorsten van Opper-Egypte overwonnen en uitgedreven.</note>.</verse> 
<verse osisID="Exod.1.9"> En hij zeide tot zijn volk: Zie, het volk der kinderen van Israël is talrijk en sterker dan wij<note n="811">Waarschijnlijk ligt er overdrijving in die woorden. Ook leert de geschiedenis, dat niet zelden een kleine minderheid sterk genoeg is om de meerderheid te overheerschen.</note>.</verse>
<verse osisID="Exod.1.10"> Welaan, laat ons met beleid<note n="812">Zoo spreekt een gewetenlooze staatkunde, die hare laagheid met schoone woorden verbloemt.</note> het verdrukken, opdat het zich wellicht niet vermenigvuldige en zich, zoo er oorlog tegen ons uitbreekt, bij onze vijanden voege en, na ons overwonnen te hebben, uit het land trekke<note n="813">De grondtekst heeft: ‘uit het land optrekke’, te weten uit het lagere Egypte naar het hooger gelegen Chanaän. Waarschijnlijk dan was het den koning bekend, dat de kinderen van Israël hoopten op een terugkeer naar het land, waar hunne vaderen gewoond hadden. Dien terugkeer zal hij verhinderen om de groote voordeelen, welke zij met hun veeteelt en akkerbouw aan Egypte verschaffen.</note>.</verse>
<verse osisID="Exod.1.11"> Hij stelde dan over hen opzieners der werken<note n="814">Die opzieners der werken heeten in den grondtekst ‘sare missim’, d.i. oppersten der heerendiensten of der dwangdiensten. Van dergelijke ambtenaren maken de Egyptische oorkonden meermalen melding. Zij heeten daar ‘madjaïu’ en vormden blijkbaar een goed geregelde afdeeling. Zij hadden een opperhoofd en opzichters, ‘zat’ geheeten, die voor de uitvoering der werken waakten en bij de regeling en levering van den arbeid streng toezicht hielden. Waarschijnlijk waren zulke opzichters uit de madjaïu de later vermelde ‘praefecti operum’, in het Hebr. ‘nogsim’. Vgl. V 6.</note> om hen met lasten te verdrukken; en zij bouwden voor Pharao<note n="815">Volgens de meeste egyptologen heette deze Pharao Ramses II, de Sesostris der Grieken, wiens mummie voor weinige jaren in ongeschonden staat is teruggevonden. Gedurende het grootste gedeelte zijner zes en zestigjarige regeering heerschte hij in ongestoorden vrede en zoo kon hij straffeloos zijne dwingelandij en bouwwoede botvieren door Egypte te overdekken met reusachtige bouwwerken, voor welke het zweet en bloed van ontelbare arbeiders noodig is geweest.</note> de tentensteden<note n="816">De grondtekst heeft ‘voorraadsteden’, d.i. steden, in welke de voortbrengselen des lands, deels ten bate van den koophandel, deels voor de behoeften der legers, werden opgeborgen.</note>, Phithom<note n="817">De bouwvallen van Phithom of Pithom, in het Egyptisch ‘pi-tum’, d.i. huis van de Zon, werden in het jaar 1883 door Naville ontdekt. Op een granietblok prijkte tusschen de godheden Ra en Tum de beeltenis van Ramses II en stond tot zesmaal zijn naam ingegrift. De steenen der puinen bestonden uit leem van den Nijl, dat met stroo en riet vermengd was; zij waren in de zon gedroogd en met het opschrift van Ramses gestempeld. Rondom de stad liep een muur van tichelsteen, welke een binnenruimte van ongeveer vier bunders omsloot. Uit de opgravingen bleek, dat de voorraadschuren rechthoekige gebouwen met zeer zware muren waren, welke onderling geene gemeenschap hadden en, zonder deuren, alleen door het gewelfde dak toegang verleenden. De onderzoekingen brachten ook aan het licht, dat de stad twee namen had, den heiligen naam van Pi-tum en den burgerlijken naam van Thecuth of Secut, het bijbelsche Soccoth.</note> en Ramesses<note n="818">Ramesses, d.i. de stad van Ramses, lag evenals Phithom aan de grenzen des rijks in het land Gessen. Vgl. Gen. XLVII 11 en XLV noot 4.</note>.</verse> 
<verse osisID="Exod.1.12"> En hoe meer men hen onderdrukte, des te meer vermenigvuldigden zij zich en groeiden zij aan.</verse>
<verse osisID="Exod.1.13"> En de Egyptenaren haatten de kinderen van Israël en verdrukten hen smadelijk.</verse>
<verse osisID="Exod.1.14"> En zij maakten hun het leven bitter met harde werken in leem en tichelsteenen en met allerlei knechtsdienst, waarmede zij voor de werken van het land hen bezwaarden<note n="819">In twee oorkonden uit den tijd van Ramses II zijn wellicht de Hebreërs met den naam ‘aperiu’ aangeduid als inheemsche vreemdelingen, die onder het toezicht der madjaïu slavendienst moesten verrichten. Meermalen zijn op de oude afbeeldingen die dwangarbeiders voorgesteld, terwijl zij uit leem de tichelsteenen vervaardigen en door de opzichters met stokken worden geslagen. Ook werden de kinderen van Israël waarschijnlijk geprest voor het graven van kanalen en het opwerpen van dijken, welke werken voor de kunstmatige bewatering van het land met het water van den Nijl gevorderd werden. Die zware dwangdiensten moesten uiteraard de gehate vreemdelingen verzwakken en hunne vermenigvuldiging verhinderen. Volgens Herodotus kwamen bij het graven van het Necho-kanaal honderd twintig duizend menschen om en nog in deze eeuw moet de verbetering van het in 1819 begonnen Mahmoedîje-kanaal bij Alexandrië het leven van twintig duizend menschen gekost hebben.</note>.</verse>
<verse osisID="Exod.1.15"> De koning van Egypte nu zeide tot de vroedvrouwen der Hebreërs, van welke de eene Sephora heette, de andere Phua<note n="820">Die twee waren ongetwijfeld in de koninklijke stad woonachtig en werden, als de voornaamste, voor de andere haar ondergeschikte vroedvrouwen verantwoordelijk gesteld.</note>,</verse>
<verse osisID="Exod.1.16"> en gebood haar: Wanneer gij de Hebreeuwschen in het baren zult bijstaan en de tijd der baring gekomen zal zijn, zoo het een mannelijk kind is, doodt het; zoo het een vrouwelijk kind is, spaart het.</verse>
<verse osisID="Exod.1.17"> De vroedvrouwen echter vreesden God en deden niet volgens het gebod des konings van Egypte, maar spaarden de mannelijke kinderen.</verse>
<verse osisID="Exod.1.18"> En na haar bij zich ontboden te hebben, zeide de koning: Wat is dit, dat gij hebt willen doen met de jongetjes te sparen?</verse>
<verse osisID="Exod.1.19"> Zij nu antwoordden: De Hebreeuwsche vrouwen zijn niet gelijk de Egyptische, want zelf hebben zij verstand van de vroedkunde<note n="821">De grondtekst heeft: ‘want zij zijn krachtig’, d.i. krachtig van gestel en daarom baren zij met minder moeite. Waarschijnlijk lag er een grond van waarheid in die verontschuldiging.</note>, en eer wij tot haar komen, baren zij.</verse>
<verse osisID="Exod.1.20"> Daarom deed God wel aan de vroedvrouwen; en het volk groeide aan en werd uitermate sterk.</verse>
<verse osisID="Exod.1.21"> En omdat de vroedvrouwen God vreesden, bouwde Hij haar huizen<note n="822">God gaf haar een huisgezin en zegende hare kinderen, niet omdat zij de waarheid ontveinsden, maar omdat zij de wet Gods stelden boven de wet des konings.</note>.</verse>
<verse osisID="Exod.1.22"> Pharao gebood dan aan geheel zijn volk en zeide: Al wat van het mannelijk geslacht geboren zal worden, werpt het in de rivier; al wat van het vrouwelijk geslacht zal zijn, spaart het<note n="823">Het wreed gebod, waarbij nu aan geheel het volk de kindermoord tot wet gesteld werd, beoogde niet de vernietiging, maar de verzwakking van de Israëlieten. Het was een tijdelijke maatregel, welke na voldoende werking kon worden ingetrokken.</note>.</verse>
</chapter>

      
<chapter osisID="Exod.2">
<title>Hoofdstuk II.</title><p>Geboorte en opvoeding van Moses (v. 1-.10. Zijne vlucht naar Madian en zijn verblijf aldaar (v. 11-.22. Gods medelijden met de Israëlieten (v. 23-.25.</p>
<verse osisID="Exod.2.1"> Daarna<note n="824">Daarna staat niet in den grondtekst. Vermoedelijk werd dit huwelijk gesloten vóór Pharao's moordwet, daar de oudste zoon uit dit huwelijk, van wien eerst later verhaald wordt, waarschijnlijk buiten het gevaar voor een gewelddadigen dood is opgevoed.</note> kwam er een man voort uit het huis van Levi; en hij huwde eene vrouw van zijnen stam.</verse>
<verse osisID="Exod.2.2"> En zij ontving en baarde eenen zoon; en ziende, dat hij schoon was<note n="825">De opmerkelijke schoonheid van het kind was voor de moeder een teeken, dat God een bijzonder welbehagen in haren zoon had en hem tot groote dingen had uitverkoren. Vgl. Act. VII 20. Ook de H. Paulus leert, dat niet louter natuurlijke schoonheid aanleiding gaf om het kind te verbergen. De goddelijke belofte van Gen. XV 16 gedachtig, wellicht door een bovennatuurlijk droomgezicht aangaande de toekomst onderricht, gelijk Flav. Jos. verhaalt, begrepen de ouders, dat hun schoon kind een kind van genade en uitverkiezing was, en zoo verborgen zij hunnen zoon door het geloof. Zie Hebr. XI 23.</note>, verborg zij hem drie maanden.</verse> 
<verse osisID="Exod.2.3"> En toen zij hem niet langer verbergen kon, nam zij een biezen korfje<note n="826">Het Hebr heeft letterlijk ‘een ark van papierriet’. Het papierriet of de papyrus is een hoog opschietend gewas, dat vroeger veelvuldig in Egypte groeide en niet alleen het papier der ouden leverde, maar ook voor de vervaardiging van kleine, snelzeilende booten gebruikt werd. Zie Isai. XVIII 2.</note> en bestreek dit met aardhars en pek; en zij legde daarin het kindje en zette het in het rietgras van den oever der rivier<note n="827">De voorzichtige moeder zorgde, dat het korfje niet kon wegdrijven. Ook schijnt zij met voordacht een bepaalde plek te hebben uitgekozen, daar juist op die plek, gelijk de verdere geschiedenis zegt, de dochter van Pharao zich ging baden.</note>,</verse>
<verse osisID="Exod.2.4"> terwijl zijne zuster<note n="828">Waarschijnlijk was zij dezelfde, die later meermalen bij den naam van Maria of Miriam wordt aangewezen.</note> zich op eenigen afstand plaatste en acht gaf op den afloop der zaak.</verse>
<verse osisID="Exod.2.5"> En zie, de dochter van Pharao<note n="829">Een oude overlevering noemt haar Thermonthis of Thermuthis. Het is zeker opmerkelijk, dat in de Egyptische oorkonden eene vrouw van Ramses II dien naam van Tmermuth, d.i. bemind door de godin Muth, draagt. Mogelijk dagteekent èn dit verhaal èn het begin der vervolging uit de dagen van Ramses' vader, Seti I, en huwde Ramses, die de vervolging voortzette, zijne zuster. Het sluiten van zulke huwelijken bleef in Egypte gewoonte tot de tijden der Ptolomeën.</note> daalde af om zich te baden in de rivier<note n="830">Dit was geheel overeenkomstig Egyptisch gebruik, gelijk de oude afbeeldingen aantoonen.</note>; en hare jongedochters gingen langs den kant van den stroom<note n="831">Zoo deden hare jongedochters, de edelvrouwen van haren hofstoet, om den toegang voor vreemden te weren.</note>. En toen zij het korfje in het papierriet gezien had, zond zij eene van hare dienstmaagden; en als het gebracht was,</verse>
<verse osisID="Exod.2.6"> opende zij het, en daarin een schreiend kindeke ziende, had zij met hetzelve medelijden en zeide: Een van de kindertjes der Hebreërs is dit.</verse>
<verse osisID="Exod.2.7"> En de zuster van het kind sprak tot haar: Wilt gij, dat ik ga en voor u eene Hebreeuwsche vrouw roepe, welke het kindje kan zoogen?</verse>
<verse osisID="Exod.2.8"> Zij antwoordde: Ga. De jongedochter ging en riep hare moeder.</verse>
<verse osisID="Exod.2.9"> En tot deze sprak de dochter van Pharao en zeide: Neem dit knaapje en zoog het voor mij; ik zal u uw loon geven. De vrouw nam het knaapje en zoogde het, en nadat het groot geworden was<note n="832">Waarschijnlijk toen het, drie jaren oud, gespeend was. Vgl. Gen. XXI noot 5. Ook na dien tijd echter bleef zeker de moeder, als vroegere voedster, in nauwe gemeenschap met haren zoon, zoodat zij hem de kennis van den waren God en de liefde voor zijn ongelukkig volk kon inprenten. Hiervoor pleit het vervolg der geschiedenis.</note>, gaf zij het over aan de dochter van Pharao.</verse> 
<verse osisID="Exod.2.10"> En deze nam het tot zoon aan en noemde zijnen naam Moses, zeggende: Uit het water heb ik hem opgenomen<note n="833">Moses beteekent ‘uit het water opgenomen’. Zooals de H. Stephanus (Act. VII 22) in overeenstemming met de Joodsche overlevering zegt, werd Moses, gelijk het eenen prins paste, in alle wijsheid der Egyptenaren onderwezen. Op die wijze werd hij volgens Gods beschikking geoefend en voorbereid voor zijn groote taak in de toekomst.</note>.</verse>
<verse osisID="Exod.2.11"> In die dagen, nadat Moses was opgegroeid, ging hij uit naar zijne broeders<note n="834">Hoewel de Schriftuur niet zegt, op wat wijze Moses aan het Egyptische hof een Hebreër was gebleven, die de verdrukking van Gods volk boven een tijdelijk en zondig genot bij de afgodendienaars verkoos, geeft zij dit laatste hier duidelijk genoeg te kennen. Hij was toen veertig jaren oud. Vgl. Act. VII 23.</note>; en hij zag hunne verdrukking en dat een Egyptisch man een van de Hebreërs, zijne broeders, sloeg.</verse>
<verse osisID="Exod.2.12"> En toen hij herwaarts en derwaarts rondgeschouwd en gezien had, dat niemand aanwezig was, versloeg hij den Egyptenaar<note n="835">Deze daad wordt door den H. Augustinus (contr. Faust. XXII 70) als onrechtmatig afgekeurd. Volgens Act. VII 25 schijnt ze echter op ingeving van God te zijn geschied, gelijk het gevoelen is van den H. Thomas (Summa theol. 2, 2, q. 60, art. 6 ad 2) en zelfs van den H. Augustinus (Quaest. II in Exod.). Overigens, ook afgezien van een bijzondere ingeving, heeft mogelijk Moses op geen andere wijze het ergste geweld, dat hij rechtmatig weerstond, kunnen keeren, gelijk de meening is van den H. Basilius (In Hexaem. hom. 1) en van den H. Ambrosius (Offic. I 36).</note> en verborg hem in het zand.</verse>
<verse osisID="Exod.2.13"> En den anderen dag uitgegaan, zag hij twee twistende Hebreërs; en hij zeide tot dengene, die onrecht deed: Waarom slaat gij uwen naaste?</verse>
<verse osisID="Exod.2.14"> Deze nu antwoordde: Wie heeft u tot overste en rechter over ons gesteld? Wilt gij mij dooden, gelijk gij gisteren den Egyptenaar gedood hebt? Moses werd bevreesd en zeide: Hoe is dat woord<note n="836">Dat woord beteekent ‘die zaak’ of ‘die gebeurtenis’. Vgl. Gen. XXIV noot 11.</note> openbaar geworden?</verse>
<verse osisID="Exod.2.15"> En Pharao hoorde dat woord en hij zocht Moses te dooden; en deze vluchtte uit zijne tegenwoordigheid en verbleef<note n="837">Hij verbleef of ‘zette zich neder’, gelijk de grondtekst zegt. Hiermede wordt de hoofdgebeurtenis vooruit verhaald, terwijl de toedracht dier gebeurtenis thans zal worden medegedeeld.</note> in het land Madian<note n="838">Het hier bedoelde Madian, waar een tak van den Madianietischen volksstam woonde, moet vermoedelijk volgens de verdere mededeelingen van het Bijbelverhaal bij de Roode Zee, aan de zuidelijke punt van het Sinaïtische schiereiland, zuidoostelijk van den Sinaï gezocht worden.</note> en zette zich neder naast den put<note n="839">In het Hebr. ‘den put’. Misschien was die put de eenige der streek. Geen geschikter plek om menschen te ontmoeten kan in de eenzaamheid der woestijn worden gekozen dan de put of waterbron, waar de herders hunne kudden komen drenken.</note>.</verse>
<verse osisID="Exod.2.16"> De priester van Madian<note n="840">De priester van den Madianietischen herdersstam te dier plaatse.</note> nu had zeven dochters, welke water kwamen putten, en nadat de drinkgoten gevuld waren, wenschten zij de kudden haars vaders te drenken<note n="841">Zij deden gelijk nog in Arabië de dochters der stamhoofden plegen te doen, gelijk weleer Rachel gedaan had. Zie Gen. XXIX 6.</note>.</verse>
<verse osisID="Exod.2.17"> Maar de herders kwamen en joegen haar weg<note n="842">Die volgens v. 19 niet ongewone handelwijze van naburige herders was een grove aanmatiging en plagerij, geen daad van eigenlijke vijandschap. Vijandelijke herders zouden minstens ook de kudden geroofd hebben.</note>; en Moses rees op en verdedigde de jongedochters en drenkte hare schapen.</verse>
<verse osisID="Exod.2.18"> En toen zij tot Raguel<note n="843">Raguel beteekent ‘Vriend van God’. Waarschijnlijk aanbad de priester van Madian den waren God. Volgens Flav. Jos. was Raguel dezelfde als Jethro, zie III 1, en moet Jethro of Jether, dat ‘opperste’ zou beteekenen, op een zelfde wijze ongeveer als het Arabische ‘Imam’, de bijnaam van Raguel geweest zijn. Maar volgens anderen is Jethro nergens in den grondtekst als de vader van Moses' vrouw aangeduid. Inderdaad heet hij altijd, evenals Hobab, een zoon van Raguel, de ‘choten’ van Moses. Zie Num. X 29. ‘Choten’ nu kan wel ‘schoonvader’ zijn, maar evenals het soortgelijke Grieksche woord ‘gambros’ heeft het een zeer ruime beteekenis. Het kan ook, gelijk de aangehaalde tekstplaats bewijst, de beteekenis hebben van ‘aanverwant’ en ‘schoonbroeder’.</note>, haren vader, teruggekeerd waren, zeide hij tot haar: Waarom zijt gij spoediger dan gewoonlijk gekomen?</verse>
<verse osisID="Exod.2.19"> Zij antwoordden: Een Egyptisch man heeft ons uit de hand der herders bevrijd; daarbij heeft hij ook water met ons geput en aan de schapen te drinken gegeven.</verse>
<verse osisID="Exod.2.20"> Hij nu zeide: Waar is hij? Waarom liet gij den man gaan? Roept hem om brood te eten<note n="844">Zie voor de beteekenis der zegswijze brood eten Gen. XLIII noot 8.</note>.</verse>
<verse osisID="Exod.2.21"> Moses dan zwoer<note n="845">Minder sterk zegt de grondtekst, dat hij er in bewilligde.</note>, dat hij bij hem zou wonen. En hij nam Sephora, eene dochter van hem, tot vrouw.</verse>
<verse osisID="Exod.2.22"> En zij baarde hem eenen zoon, dien hij Gersam noemde, zeggende: Een aankomeling ben ik geworden in een vreemd land. Nog baarde zij een tweeden, dien hij Eliëzer noemde, zeggende: De God mijns vaders immers, mijn helper, heeft mij aan de hand van Pharao ontrukt<note n="846">Gersam beteekent ‘vreemdeling aldaar’, Eliëzer heeft de beteekenis van ‘God is hulp’. De geboorte van Eliëzer staat in den grondtekst niet vermeld. Eerst XVIII 4 komt zijn naam voor met de vermelding, waarom hij dien naam ontving.</note>.</verse>
<verse osisID="Exod.2.23"> Langen tijd daarna nu stierf de koning van Egypte<note n="847">Langen tijd daarna, d.i. ongeveer veertig jaren later. Immers er is klaarblijkelijk verband tusschen den dood des konings en de zending van Moses, welke thans verhaald zal worden. Moses nu, die op veertigjarigen leeftijd naar Madian kwam, was tachtig jaren, toen hij als gezant van God voor het Egyptische hof verscheen. Zie VII 7. Die langdurige regeering van den Pharao bevestigt het vermoeden, dat Ramses II deze koning geweest is. Vgl. I noot 13.</note>, en de kinderen van Israël zuchtten en kermden wegens de werken, en hun geroep steeg van de werken tot God.</verse>
<verse osisID="Exod.2.24"> En Hij hoorde hun gezucht, en Hij gedacht het verbond, dat Hij had gesloten met Abraham, Isaäc en Jacob.</verse>
<verse osisID="Exod.2.25"> En de Heer zag op de kinderen van Israël, en Hij kende hen<note n="848">Met den dood des konings kwam er geene verandering in de ellende der Israëlieten, maar de redding was toch nabij: God ging zijn raadsbesluit om hen te verlossen ten uitvoer brengen. Dit wordt hier verhaald met woorden en zegswijzen, die aan het gewone menschelijke leven ontleend zijn. Tot hiertoe had de Heer schijnbaar niet gelet op zijn verdrukt volk. Thans werd dit anders. Gelijk iemand zich zijne beloften herinnert en die vervult, gelijk iemand den ondragelijken toestand der zijnen kent en hen daaruit verlost, zoo gedacht God de beloften van het verbond, zoo kende Hij hen. Vgl. Gen. VIII noot 1.</note>.</verse>
</chapter>

      
<chapter osisID="Exod.3">
<title>Hoofdstuk III.</title><p>De brandende braamstruik. Roeping van Moses (v. 1-.32.</p>
<verse osisID="Exod.3.1"> Moses nu weidde de schapen van Jethro, zijnen schoonvader<note n="849">De Vulgaat geeft hier aan ‘choten’ de beteekenis van ‘schoonvader’. Elders, zie hoofdst. XVIII, waar hetzelfde woord wel achtmaal voorkomt, vertaalt zij het met ‘cognatus’, ‘aanverwant’. Naar hare vertaling te dezer plaatse zouden Raguel en Jethro namen van eenzelfden persoon zijn. Even wettig is zeker de meening, dat Raguel Sephora's vader en Jethro haar broeder was, en dat de laatste voortaan alleen op den voorgrond treedt, wijl hij, door den dood zijns vaders, hoofd der familie was geworden. Vgl. II noot 20.</note>, den priester van Madian; en toen hij de kudde diep in de woestijn had gedreven, kwam hij aan den berg Gods Horeb<note n="850">Diep in de woestijn, of gelijk wel de grondtekst vertaald wordt: ‘achter de woestijn’. Van Jethro's woonstede lag aan de andere zijde der woestijn die berg, welke vooraf, gelijk dit meermalen gebeurt (vgl. Gen. XXII noot 1), berg Gods genoemd wordt om hetgeen daar later gebeurd is. - Welke berg met den naam Horeb bedoeld wordt, is niet geheel duidelijk. Dikwijls wordt in de Schriftuur ook de Sinaï met dien naam genoemd. Niettemin schijnen Horeb en Sinaï oorspronkelijk verschillende gedeelten aan te wijzen van het geweldig gebergte, dat bijkans midden in het zuidelijk gedeelte van het Sinaïtische schiereiland omhoog rijst. Vgl. XVII 1 en 6 met XIX 2. Sinaï is de eigenlijke naam van den berg der wetgeving; Horeb, dat ‘droogte’ of ‘dorheid’ beteekent, kan de naam geweest zijn van een anderen berg in de nabuurschap, maar is tevens in het algemeen de naam van geheel die bergstreek, waartoe ook de Sinaï behoort.</note>.</verse>
<verse osisID="Exod.3.2"> En hem verscheen de Heer<note n="851">Volgens den grondtekst niet de Heer of Jehova, maar ‘de engel van Jehova’. In het vervolg van het verhaal heet echter die engel, ook in den grondtekst, Jehova en Elohim. Zie bijv. v. 4 en v. 14. Mogelijk voert hier Gods engel als Gods vertegenwoordiger den Godsnaam, maar volgens vele H. Vaders is de engel van Jehova God zelf en wel God de Zoon, die ook bij Mal. III 1 ‘de engel des verbonds’ genoemd wordt.</note> in eene vlam van vuur midden uit den braamstruik; en hij zag, dat de braamstruik brandde en niet verbrandde<note n="852">De zinnebeeldige beteekenis dezer verschijning werd door de oudste schriftverklaarders reeds opgemerkt. De lage en onaanzienlijke braamstruik (Hebr. ‘doornstruik’) is eene afbeelding van het geringe volk Israël, dat in den vuuroven der verdrukking, zie Deut. IV 20, niet wordt vernietigd, omdat God tot loutering der zijnen de beproeving wel toelaat, maar hen niet aan den ondergang prijsgeeft. Te midden der vlammen is de Heer nedergedaald om het vuur zijner gramschap tegen Egypte te keeren en zijn volk te redden.</note>.</verse>
<verse osisID="Exod.3.3"> Moses dan zeide: Ik zal gaan en dat groote verschijnsel aanschouwen, waarom de braamstruik niet verbrandt.</verse>
<verse osisID="Exod.3.4"> De Heer nu ziende, dat hij vooruittrad om te aanschouwen, riep hem midden uit den braamstruik en zeide: Moses, Moses. En deze antwoordde: Hier ben ik.</verse>
<verse osisID="Exod.3.5"> Maar Hij sprak: Nader niet herwaarts; maak het schoeisel los van uwe voeten; want de plaats, waarop gij staat, is heilige grond<note n="853">Niet slechts innerlijk, maar ook uiterlijk moet onze eerbied zijn in de nabijheid van God. Met ongeschoeide voeten te gaan is bij de Oosterlingen een soortgelijke betuiging van eerbiedige hulde als bij ons het ontblooten des hoofds, terwijl het verbod om nader te treden in overeenstemming is met ons bewustzijn, dat het den zondigen mensch niet zonder een bepaalde toelating betaamt in de onmiddellijke tegenwoordigheid van den driewerf heiligen God te verschijnen. Vgl. Gen. III 8.</note>.</verse>
<verse osisID="Exod.3.1">van uwen vader, de God van Abraham, de God van Isaäc en de God van Jacob<note n="854">God noemt zich naar de eerwaardige stamvaders der Hebreërs, omdat Hij aan hen beloofd had eenmaal hunne nakomelingschap in het bezit van Chanaän te stellen. Tevens openbaart Hij zich daarmede als de oude, de eeuwige, de ware God. De afgoden der heidenen zijn nieuw. Vgl. Deut. XXXII 17.</note>. Moses verborg zijn gelaat, want hij durfde niet opzien naar God.</verse>
<verse osisID="Exod.3.7"> En de Heer zeide tot hem: Ik heb de verdrukking van mijn volk in Egypte gezien en zijn geroep gehoord vanwege de hardheid dergenen, die over de werken gesteld zijn.</verse>
<verse osisID="Exod.3.8"> En zijne smart kennende, ben Ik nedergedaald<note n="855">De zegswijze ben Ik nedergedaald teekent op menschelijke wijze de tusschenkomst van God. Vgl. Gen. XI 5.</note> om het te bevrijden uit de handen der Egyptenaren en het uit te voeren uit dat land naar een goed en ruim land, naar een land, dat overvloeit van melk en honig<note n="856">Waar melk en honig als bij stroomen vloeien. Het is een spreekwoordelijke uitdrukking, waarmede de buitengewone vruchtbaarheid en overvloed van het land Chanaän worden aangeduid.</note>, naar de gewesten des Chananeërs en des Hetheërs en des Amorrheërs en des Pherezeërs en des Heveërs en des Jebuseërs<note n="857">Die optelling van zoovele volken maakt duidelijk, dat Chanaän in tegenstelling met Gessen een ruim land is.</note>.</verse>
<verse osisID="Exod.3.9"> Het geroep dan der kinderen van Israël is tot Mij gekomen; en Ik heb hunne verdrukking gezien, waarmede zij door de Egyptenaren verdrukt worden.</verse>
<verse osisID="Exod.3.10"> Maar kom, en u zal Ik zenden naar Pharao, opdat gij mijn volk, de kinderen van Israël, uitvoert uit Egypte.</verse>
<verse osisID="Exod.3.11"> En Moses zeide tot God: Wie ben ik om tot Pharao te gaan en de kinderen van Israël uit te voeren uit Egypte?</verse>
<verse osisID="Exod.3.12"> Maar Hij zeide hem: Ik zal met u zijn, en dit zult gij ten teeken hebben, dat Ik u heb gezon- den: Wanneer gij mijn volk zult hebben uitgevoerd uit Egypte, zult gij aan God offeren op dezen berg<note n="858">Bemoedigend wijst God zijnen dienaar op den uitslag zijner zending. Ongetwijfeld wordt hier een toekomstig teeken gesteld, dat geloofd moet worden. Maar Moses gelooft, en hij weet nu, dat God, even zeker als Hij uit den braamstruik tot hem spreekt, even zeker ook terzelfder plaatse de hulde van het verloste Israël zal aanvaarden. Op eenzelfde wijze zou een koning aan een gevangene, die bij de tijding zijner aanstaande bevrijding mismoedig blijft, ten teeken van zekerheid kunnen beloven, dat die gevangene na enkele maanden een eerambt bij het hof zal bekleeden.</note>.</verse>
<verse osisID="Exod.3.13"> Moses sprak tot God: Zie, ik zal gaan tot de kinderen van Israël en hun zeggen: De God uwer vaderen heeft mij tot u gezonden. Indien zij mij zullen zeggen: Wat is zijn naam? Wat zal ik hun zeggen<note n="859">Deze vraag Wat is zijn naam? is zwaarwichtiger dan zij oppervlakkig schijnt. Anders had zij nimmer Moses in verlegenheid kunnen brengen, daar het volk van Israël God genoegzaam kende bij de verschillende namen, waarmede Hij zich aan de aartsvaders had bekend gemaakt. Zij veronderstelt, dat elke naam van God een openbaring is van zijn goddelijk wezen, dat de naam van God in overeenstemming is met de daden van God. Wat is zijn naam beteekent dan: Hoe zal zich God aan ons openbaren? Volgens deze beteekenis der vraag luidt ook het antwoord van God.</note>?</verse>
<verse osisID="Exod.3.14"> God zeide tot Moses: <span class="cursief">Ik ben</span>, <span class="cursief">die ben</span><note n="860">Alvorens God zijnen naam noemt (v. 15), verklaart Hij dien naam. Ik ban, die ben of volgens de Septuagint ‘Ik ben de zijnde’ geeft de beteekenis van den Godsnaam Jehova. Alleen aan God komt die naam toe. Terwijl alles op aarde begint en eindigt, het zijn ontvangt en verliest, is God alleen van eeuwigheid tot eeuwigheid; is Hij altijd dezelfde God, de onveranderlijke God, onveranderlijk ook in zijne raadsbesluiten gelijk Hij onveranderlijk in zijn wezen is. Met dien naam dan wil zich God onderscheiden van de valsche goden der Egyptenaren en zal Hij zijn volk bemoedigen. Immers reeds als Jehova sloot Hij met Abraham het verbond. Die naam zal in Israel de hoop op de vervulling der groote beloften doen herleven.</note>. Nog sprak Hij: Zoo zult gij zeggen tot de kinderen van Israël: <span class="cursief">Die is</span> heeft mij tot u gezonden<note n="861">In den grondtekst: ‘Ik ben heeft mij tot u gezonden’. Ik ben, d.i. de ware God, die alleen het volle zijn heeft, of gelijk de H. Joannes (Apoc. I 4, 8) het verklaart: ‘die is en die was en die wezen zal’.</note>.</verse>
<verse osisID="Exod.3.15"> En andermaal zeide God tot Moses: Dit zult gij zeggen tot de kinderen van Israël: De Heer, de God uwer vaderen, de God van Abraham, de God van Isaäc en de God van Jacob, heeft mij gezonden tot u; dit is mijn naam in eeuwigheid en dit is mijn gedenknaam van geslacht tot geslacht<note n="862">In den grondtekst: ‘Jehova, de God uwer vaderen enz., heeft mij tot u gezonden’. Als Jehova, de God des verbonds, zal Hij zich metterdaad openbaren en wil Hij voortaan door zijn volk gehuldigd worden. - De zekere uitspraak van den naam Jehova is verloren gegaan, daar de Joden dien, uit eerbied voor God, gewoonlijk niet bezigden, maar Adonaï lazen, waar Jehova te lezen stond. Ook kon de Bijbeltekst zelf het verlies dier uitspraak niet verhinderen, omdat in het oorspronkelijke Hebreeuwsch de woorden zonder eigenlijke klinkers geschreven werden. Ons gebruikelijk ‘Jehova’ dagteekent eerst uit de zestiende eeuw. Het tegenwoordig meer aangenomen ‘Jahve’ schijnt veel beter de ware uitspraak nabij te komen.</note>.</verse> 
<verse osisID="Exod.3.16"> Ga en verzamel de oudsten van Israël<note n="863">De oudsten, niet in leeftijd, maar door rang en waardigheid. Het zijn de hoofden der stammen, geslachten en familiën. Elke stam had zijn eigen geslachten en elk geslacht was wederom gesplitst in verschillende familiën.</note> en gij zult tot hen zeggen: De Heer, de God uwer vaderen, is mij verschenen, de God van Abraham, de God van Isaäc en de God van Jacob, zeggende: Voorwaar Ik heb u bezocht en Ik heb alles gezien, wat u overkomen is in Egypte<note n="864">Op menschelijke wijze wordt hier Gods raadsbesluit van Israël's redding aangekondigd. God gaat handelen, als hadde Hij thans eerst van de verdrukking kennis genomen. Vgl. Gen. XVIII 21. De zegswijze Voorwaar Ik heb u bezocht spreekt letterlijk de vervulling uit van Joseph's laatste woorden. Zie Gen. L 24.</note>.</verse>
<verse osisID="Exod.3.17"> En Ik heb gezegd, dat Ik u zal uitvoeren uit de verdrukking van Egypte naar het land des Chananeërs en des Hetheërs en des Amorrheërs en des Pherezeërs en des Heveërs en des Jebuseërs, naar een land, dat overvloeit van melk en honig.</verse>
<verse osisID="Exod.3.18"> En zij zullen hooren naar uwe stem; en gij zult gaan, gij en de oudsten van Israël, tot den koning van Egypte, en gij zult zeggen tot hem: De Heer, de God der Hebreërs, heeft ons geroepen; wij moeten eenen weg gaan van drie dagen in de woestijn om te offeren aan den Heer, onzen God<note n="865">Met den weg van drie dagen of dagreizen is waarschijnlijk de reis naar Horeb bedoeld, dat in die tijdruimte langs den kortsten weg bereikt kon worden. God gelast slechts dit bescheiden verzoek te doen, ten einde de schuld van Pharao des te duidelijker te doen blijken. Wat er gebeurd zou zijn, zoo Pharao dit verzoek hadde toegestaan, is een ijdele vraag. God, die ook de vrije daden der menschen vooruit kent, wist dat ook dit weinige geweigerd zou worden.</note>.</verse>
<verse osisID="Exod.3.19"> Maar Ik weet, dat de koning van Egypte u niet zal laten heengaan tenzij door een machtige hand<note n="866">Tenzij gedwongen door de machtige hand van God.</note>.</verse>
<verse osisID="Exod.3.20"> Want Ik zal mijne hand uitstrekken en Egypte slaan met al mijne wonderdaden, welke Ik zal doen in hun midden; daarna zal hij u laten heengaan.</verse> 
<verse osisID="Exod.3.21"> En Ik zal dit volk gunst doen vinden bij de Egyptenaren; en wanneer gij zult uittrekken, zult gij niet ledig weggaan<note n="867">Niet ledig, niet met ledige handen, niet zonder loon voor den langdurigen slavenarbeid.</note>.</verse>
<verse osisID="Exod.3.22"> Maar elke vrouw zal van hare gebuur en van degene, met wie zij woont, zilveren en gouden sieraden en kleederen vorderen; en gij zult die leggen op uwe zonen en dochters, en gij zult Egypte berooven<note n="868">Zoo woonden dus de Israëlieten niet geheel afgezonderd, maar gedeeltelijk althans tusschen de Egyptenaren. Het bevel om van de Egyptische geburen de kostbaarheden niet te leenen, maar onvoorwaardelijk te vorderen, wordt later XI 2 ook voor de mannen gegeven. Zij moesten die sieraden en kleederen op hunne zonen en dochters leggen, te weten om hen daarmede te versieren en te kleeden. Van onrechtvaardigheid kan te dezer zake geen sprake zijn. Die berooving der vijanden zou slechts een kleine vergoeding zijn voor den arbeid in de dwangdiensten en voor de bezittingen, welke Israël in Egypte achterliet. Overigens wist God, wien alles toebehoort, hoe rechtmatig Hij dit gebod gaf, en paste het slechts aan Israël te gehoorzamen.</note>.</verse>
</chapter>

      
<chapter osisID="Exod.4">
<title>Hoofdstuk IV.</title><p>God geeft aan Moses de gave der wonderen en voegt hem Aäron als woordvoerder toe (v. 1-.17. Terugtocht van Moses naar Egypte en besnijdenis van zijnen zoon (v. 18-.26. Moses en Aäron voor de oudsten van Israël (v. 27-.31.</p>
<verse osisID="Exod.4.1"> Moses antwoordde en sprak: Zij zullen mij niet gelooven en naar mijne stem niet hooren, maar zij zullen zeggen: De Heer is u niet verschenen<note n="869">Die opwerping was werkelijk te verwachten. Sedert de dagen van Jacob immers had God zich niet meer op buitengewone wijze geopenbaard. De Heer geeft dan ook aan Moses de gave der wonderen en zoo te gelijk het middel om het volk te overtuigen.</note>.</verse>
<verse osisID="Exod.4.2"> Hij zeide dan tot hem: Wat houdt gij in uwe hand? Hij antwoordde: Een staf<note n="870">Die staf was geen gewone, alledaagsche staf of stok (Hebr. ‘makkel’), gelijk die, waarmede eens Jacob vluchtte (Gen. XXXII 10), maar waarschijnlijk een lange, van boven omgebogen staf van eenige waarde (Hebr. ‘matte’. Vgl. Gen. XXXVIII 18), gelijk nog de Arabieren der woestijn dien gebruiken, gelijk ook op de oude Egyptische afbeeldingen verschillende personen dien in de hand houden.</note>.</verse>
<verse osisID="Exod.4.3"> En de Heer zeide: Werp hem op den grond. Hij wierp hem neder en deze veranderde in eene slang, zoodat Moses vluchtte<note n="871">Dit teekent zoo natuurlijk mogelijk de waarachtigheid van het wonder. Hij zag inderdaad eene slang.</note>.</verse>
<verse osisID="Exod.4.4"> En de Heer zeide: Strek uwe hand uit en grijp ze bij den staart. Hij strekte die uit en greep ze, en zij veranderde in eenen staf.</verse>
<verse osisID="Exod.4.5"> Opdat zij gelooven, sprak Hij, dat aan u verschenen is de Heer, de God hunner vaderen, de God van Abraham, de God van Isaäc en de God van Jacob.</verse>
<verse osisID="Exod.4.6"> En de Heer zeide wederom: Steek uwe hand in uwen boezem<note n="872">Tusschen de plooien van het gewaad.</note>. En toen hij ze in zijn boezem gestoken had, trok hij ze, melaatsch als sneeuw<note n="873">Sneeuwwit was de hand door de melaatschheid. De meestal ongeneeslijke witte melaatschheid was bij de Hebreërs wel bekend. Vgl. Lev. XIII 3; Num. XII 10.</note>, te voorschijn.</verse>
<verse osisID="Exod.4.7"> Steek andermaal, zeide Hij, uwe hand in uwen boezem. Hij stak ze andermaal er in, en wederom trok hij ze te voorschijn, en zij was gelijk het overige vleesch.</verse>
<verse osisID="Exod.4.8"> Indien zij u niet gelooven, sprak Hij, en niet hooren naar de taal van het eerste teeken, zullen zij het woord van het volgend teeken gelooven<note n="874">Beide wonderen spraken inderdaad duidelijk. Het eerste zeide overtuigend, dat Moses door God gezonden was. Het tweede deed hetzelfde en gaf daarenboven te verstaan, dat die gezant Gods, wien zulk eene macht was toevertrouwd, ten verderf en ten heil alles vermocht en gehoorzaamd moest worden.</note>.</verse>
<verse osisID="Exod.4.9"> Bijaldien zij ook deze twee teekenen niet gelooven en niet hooren naar uwe stem, neem dan water van de rivier en giet het uit op het droge; en al wat gij uit den stroom geschept zult nebben, zal veranderd worden in bloed<note n="875">Ook dit wonder was een sprekend wonder, dat in het moedelooze volk het vertrouwen moest doen herleven. Had Moses die macht over het water der rivier, aan welke Egypte goddelijke eer bracht, dan moest hij ook door de kracht Gods sterker zijn dan de Egyptenaren en hunne goden.</note>.</verse>
<verse osisID="Exod.4.10"> Moses zeide: Ik smeek u, Heer, ik ben sedert gisteren en eergisteren niet welsprekend, en sinds Gij gesproken hebt tot uwen dienstknecht, ben ik nog meer belemmerd en traag van tong<note n="876">Volgens den grondtekst zegt Moses, dat hij noch sedert gisteren en eergisteren, d.i. vroeger, noch sedert de Heer met hem spreekt, welsprekend is. Hij is zwaar van mond en zwaar van tong. - Waarschijnlijk bedoelt hij met die woorden, welke misschien niet vrij van overdrijving zijn, dat hij in het openbaar en voor aanzienlijke personen niet wist te spreken. Dat hem echter de gave der echte welsprekendheid niet heeft ontbroken, bewijst de Pentateuch overvloedig.</note>.</verse> 
<verse osisID="Exod.4.11"> De Heer zeide tot hem: Wie heeft den mond des menschen gemaakt? Of wie heeft den stomme en den doove, den ziende en den blinde gevormd? Ben Ik het niet?</verse>
<verse osisID="Exod.4.12"> Ga dan, en Ik zal zijn in uwen mond, en Ik zal u leeren wat gij moet spreken.</verse>
<verse osisID="Exod.4.13"> Maar hij sprak: Ik smeek U, Heer, zend dien Gij zenden zult<note n="877">Volgens vele oudere schriftverklaarders zou Moses met die woorden den beloofden Messias (Gen. XLIX 10) afsmeeken, opdat deze de zware taak vervulle. Volgens vele nieuweren vraagt hij alleen, dat God niet hem, maar een ander zenden zal.</note>.</verse>
<verse osisID="Exod.4.14"> De Heer, vertoornd<note n="878">De ootmoedigheid van Moses werd kleinmoedigheid. Vandaar dat God zich vertoornde, altijd echter op zulk eene wijze, gelijk het vervolg der geschiedenis aantoont, als een vriend zich vertoornen kan op zijn welbeminden vriend. Overigens is die vermelding van Gods toorn evenals de voorafgaande aanteekening van Moses' gebrek aan welsprekendheid een dier talrijke kleine trekken, welke Moses als den schrijver aanwijzen. Nooit zou een later schrijver vermoed hebben, dat de groote godsman traag van tong of dat God op hem vertoornd geweest was.</note> op Moses, zeide: Ik weet, dat Aäron, uw broeder, de Leviet<note n="879">Waarom Aäron naar den stam, waaruit hij gesproten was, Leviet genoemd wordt, is niet duidelijk. Wellicht droeg hij dien toenaam ter onderscheiding van anderen, die denzelfden naam hadden.</note>, welsprekend is. Zie, hij komt u te gemoet en, u ziende, zal hij zich van harte verblijden.</verse>
<verse osisID="Exod.4.15"> Spreek tot hem en leg mijne woorden in zijnen mond; en Ik zal in uwen mond en in zijnen mond zijn en zal ulieden toonen wat gij moet doen.</verse>
<verse osisID="Exod.4.16"> Hij zal voor u spreken tot het volk en zal uw mond zijn, maar gij zult boven hem zijn in datgene, wat God betreft<note n="880">Krachtiger zegt de grondtekst, dat Moses voor Aäron God zal zijn. Als Gods vertegenwoordiger en drager van Gods woord en wondermacht zou Moses in zekeren zin God zelf zijn.</note>.</verse>
<verse osisID="Exod.4.17"> Neem ook dezen staf in uwe hand, met welken gij de teekenen zult doen.</verse>
<verse osisID="Exod.4.18"> Moses ging heen en keerde tot Jethro, zijn schoonvader, terug en zeide hem: Laat mij gaan en terug- keeren naar mijne broeders<note n="881">Mijne bloedverwanten. Zie Gen. XXXI noot 8.</note> in Egypte om te zien, of zij nog leven. En Jethro sprak tot hem: Ga in vrede.</verse>
<verse osisID="Exod.4.19"> De Heer dan zeide tot Moses in Madian<note n="882">Terwijl Moses zich voorbereidt voor de reis, bemoedigt hem God opnieuw door deze openbaring, ten einde alle vrees van hem te doen wijken.</note>: Ga en keer terug naar Egypte, want gestorven zijn allen, die u naar het leven stonden.</verse>
<verse osisID="Exod.4.20"> Moses nam dan zijne huisvrouw en zijne zonen en plaatste ze op een ezel en keerde terug naar Egypte, den staf van God<note n="883">Zoo heet voortaan Moses' staf om de wonderkracht, welke God met dien staf verbonden heeft. Die staf zal Pharao's macht verbrijzelen.</note> dragend in zijne hand.</verse>
<verse osisID="Exod.4.21"> En de Heer zeide hem, toen hij naar Egypte terugkeerde: Zie toe, dat gij al de wonderteekenen, die Ik in uwe hand gesteld heb, doet voor Pharao; Ik zal zijn hart verharden<note n="884">Deze zegswijze schijnt de verhardheid van Pharao aan Gods werking toe te schrijven, terwijl toch in het vervolg der geschiedenis duidelijk genoeg (zie bijv. VIII 15 en IX 27) te kennen wordt gegeven, dat Pharao zelf van zijn ongeluk alle verantwoording draagt. De verhardheid des harten kan onder dubbel opzicht beschouwd worden, te weten als zonde en als straf van zonde. Altijd nu is de zondaar zelf de oorzaak zijner zonde en bijgevolg ook der door die zonde verdiende straf. Hij alleen doet de zonde en haalt zich door te zondigen de straf op den hals. Slechts voor zoover de verdiende straf op den zondaar wordt toegepast, moet noodzakelijk gedacht worden aan de werking van God, den Straffer van het kwaad. Wat dan deed God met betrekking tot deze straf der verhardheid? Volgens den H. Augustinus (Ep. 194 ad Sixt. Cap. III n. 14) verhardt de Heer den zondaar niet door hem boosheid te geven, maar door hem barmhartigheid te onthouden. Derhalve verhardde God Pharao in dien zin, dat Hij hem niet redde uit zijnen door eigen toedoen veroorzaakten toestand. Hij had door zijne alles vermogende genade hem tot inkeer kunnen brengen, maar deed dit niet, omdat Pharao wegens zijne misdaden geene barmhartigheid waardig was. - Nog in een anderen, eveneens oneigenlijken zin kan gezegd worden, dat God Pharao verhardde. Zeker bleef deze door eigen schuld verstokt en verhardde hij zich meer en meer uit vrijen wil tegen alle wonderen Gods. Daar echter God die wonderen deed en te gelijk hunne uitkomst in Pharao voorzag en toeliet, gaf Hij eenigermate aanleiding tot de verhardheid des konings. Immers zonder die wonderen van God zou zij nooit zoo klaarblijkelijk hebben uitgeschenen noch ook tot zulk een uiterste zijn gekomen. Maar te gelijk staat het vast, dat God die verhardheid niet wilde en dat zijne wonderen allereerst de bedoeling en ook de kracht hadden om Pharao tot inkeer te brengen. Het waren gaven van Gods genade. Eveneens echter als in den gloed van het zonnelicht het was smelt en het slijk hard wordt, zoo bekeert zich de een en verhardt zich de ander onder den invloed der goddelijke genade. Maar altijd gebeurt dit laatste bij den met verstand en vrijen wil begaafden mensch ten gevolge van het verachten en misbruiken der genade, ten gevolge zijner eigen vrijwillige boosheid. - Op de vraag, waarom de verhardheid van Pharao hier zoo nadrukkelijk als een door God beschikte straf is voorgesteld, luidt het antwoord, dat dit strekken moest tot bemoediging en geloofsversterking van Moses met zijn volk. Uit deze aankondiging toch bleek duidelijk, dat die verhardheid niet alleen voorzien werd door God, maar ook in overeenstemming met zijn goddelijk raadsbesluit dienen zou om des te meer zijne groote liefde voor Israël, zijne geduchte gestrengheid tegen Israël's verdrukker te doen uitschijnen.</note>, en hij zal het volk niet laten heengaan</verse> 
<verse osisID="Exod.4.22"> En gij zult tot hem zeggen: Dit zegt de Heer: Mijn eerstgeboren zoon<note n="885">Voor Pharao, die zich zoon der goden noemde, kon deze zegswijze niets duisters hebben. Daar met de eerstgeboorte bijzondere voorrechten verbonden waren, beteekent de uitdrukking, dat Israël door God tot zijn bevoorrecht volk is uitverkoren. Te gelijk wijst ze er op, dat ook de andere volken Gods kinderen mogen heeten, die de bestemming hebben om eens met den eerstgeborene deel te hebben in de erfenis des vaders.</note> is Israël.</verse>
<verse osisID="Exod.4.23"> Ik heb u gezegd: Laat mijnen zoon heengaan, opdat hij Mij diene, en gij wildet hem niet laten heengaan; zie, Ik zal uw eerstgeboren zoon dooden<note n="886">Zoo moest Moses spreken, nadat al de wonderteekenen (v. 21) vruchteloos waren gebleken. Vgl. XI 5.</note>.</verse>
<verse osisID="Exod.4.24"> En toen hij op de reize was, in het nachtverblijf, kwam hem de Heer te gemoet en wilde hem dooden<note n="887">In plaats van kwam hem te gemoet heeft het Hebr. ‘overviel hem’ of ‘viel hem aan’. Op wat wijze God zijnen dienaar met den dood bedreigde, wordt niet medegedeeld, maar dat het nalaten der besnijdenis van Moses' jongsten zoon die bedreiging veroorzaakte, blijkt uit hetgeen volgt. Waarschijnlijk droeg Sephora door haren onwil het meest schuld aan het verzuim.</note>.</verse>
<verse osisID="Exod.4.25"> Terstond nam Sephora een zeer scherpen steen<note n="888">Ook ten tijde van Josuë werden bij de besnijdenis steenen messen gebruikt. Vgl. Jos. V 2.</note> en besneed de voorhuid van haren zoon, en zij raakte zijne voeten aan en zeide: Een bruidegom des bloeds zijt gij mij<note n="889">Volgens den grondtekst schijnt zij Moses' voeten aangeraakt te hebben, doordat zij de voorhuid haars zoons voor zijne voeten wierp. Hare woorden zeggen, waarom zij, hoe ongaarne ook, de besnijdenis verrichtte. Het leven van haren echtgenoot vorderde dien prijs en door het bloed van haar kind, dat zij met weerzin stortte, was hij haar andermaal tot bruidegom gegeven.</note>.</verse>
<verse osisID="Exod.4.26"> En Hij liet van hem af, nadat zij gezegd had<note n="890">De grondtekst bedoelt vermoedelijk, dat zij zoo sprak, nadat God van hem afliet. Misschien werden ook de woorden om de besnijdenis door Sephora gesproken en zijn zij een beperkende toevoeging van bruidegom des bloeds. Met die woorden erkent zij dan, nadat zij Moses' leven buiten gevaar ziet, dat God niet juist in het vergieten van bloed behagen had, maar de opvolging van het gebod der besnijdenis vorderde. Overigens hebben deze duistere verzen tot velerlei verklaring aanleiding gegeven. - Waarschijnlijk zond Moses nu zijne vrouw en kinderen naar Jethro terug, daar zeker de jongste zoon na zijne besnijdenis, de vermoeienissen der reis niet meer kon doorstaan. Vgl. XVIII 2.</note>: Een bruidegom des bloeds, om de besnijdenis.</verse> 
<verse osisID="Exod.4.27"> De Heer nu zeide tot Aäron<note n="891">Nadat nu het verzuim hersteld is, dat God vooral in zijn uitverkoren dienaar niet dulden kon, worden aanstonds weder nieuwe blijken der goddelijke goedgunstigheid aan Moses geschonken. Vgl. v. 14.</note>: Ga Moses te gemoet in de woestijn. En hij reisde hem te gemoet tot aan den berg Gods en kuste hem.</verse>
<verse osisID="Exod.4.28"> En Moses verhaalde aan Aäron alle woorden des Heeren, met welke Hij hem gezonden had, en de teekenen, welke Hij gelast had.</verse>
<verse osisID="Exod.4.29"> En samen kwamen zij en verzamelden al de oudsten der kinderen van Israël<note n="892">Vgl. III noot 15.</note>.</verse>
<verse osisID="Exod.4.30"> En Aäron sprak alle woorden, welke de Heer tot Moses gezegd had, en hij deed de teekenen voor het volk.</verse>
<verse osisID="Exod.4.31"> En het volk geloofde. En zij hoorden, dat de Heer de kinderen van Israël bezocht had en dat Hij hunne verdrukking had aangezien; en nedergebogen aanbaden zij<note n="893">Uit dat geloof des volks en zijne aanbidding van God blijkt, dat de aan de aartsvaders gedane beloften nog niet vergeten waren.</note></verse>
</chapter>

      
<chapter osisID="Exod.5">
<title>Hoofdstuk V.</title>
<p>Moses en Aäron voor Pharao en verergering van Israël's ellende (v. 1-.18. Klachten van het volk tegen Moses en Aäron. Moses beklaagt zich bij God (v. 19-.23.</p>
<verse osisID="Exod.5.1"> Daarna gingen Moses en Aäron en zeiden tot Pharao<note n="894">Naar men vrij algemeen houdt, was deze Pharao de zoon van Ramses II, met name Menephta I. Volgens de oorkonden hield hij gewoonlijk zijn verblijf te Memphis, Heliopolis en Ramses (Ramesses) of ook te Tanis. In laatstgenoemde stad woonde destijds de koning. Tanis is de stad der tien plagen. Vgl. Psal. LXXVII 12, 43.</note>: Dit zegt de Heer, de God van Israël<note n="895">De grondtekst heeft: ‘Dit zegt Jehova, de God van Israël’. Naar gewoonte vertaalt de Vulgaat Jehova met Heer, maar blijkbaar is hier Jehova als de bijzondere naam van Israël's God aangewezen.</note>: Laat mijn volk heengaan, opdat het aan Mij offere in de woestijn<note n="896">Deze aankondiging kon geen bevreemding wekken. Ieder volk offerde aan zijne goden en vierde hun ter eere feesten. Dat de woestijn als offerplaats werd aangewezen, moest ook den Egyptenaren redelijk toeschijnen. Vgl. VIII 26.</note>.</verse> 
<verse osisID="Exod.5.2"> Maar hij antwoordde: Wie is de Heer, dat ik zou hooren naar zijne stem en Israël laten heengaan? Ik ken den Heer niet en zal Israël niet laten heengaan<note n="897">Het was wellicht waar, dat Pharao den Heer of Jehova niet kende. Maar zijne woorden hebben nog ruimere beteekenis. De koning, die de Hebreërs als een slavenvolk veracht, weigert ook hunnen God en diens macht te erkennen.</note>.</verse>
<verse osisID="Exod.5.3"> En zij zeiden: De God der Hebreërs heeft ons geroepen om een weg van drie dagen in de eenzaamheid te gaan en om te offeren aan den Heer, onzen God, opdat ons wellicht niet treffe de pest of het zwaard<note n="898">Onmiddellijk, door hen met de pest te straffen, of middellijk, door hen aan het zwaard van vijanden over te leveren, zou wellicht Jehova het niet opvolgen van zijn gebod wreken.</note>.</verse>
<verse osisID="Exod.5.4"> De koning van Egypte sprak tot hen: Waarom, Moses en Aäron, lokt gij het volk weg van hunne werken? Gaat tot uwe lasten<note n="899">Het is tot Moses en Aäron en de oudsten des volks gezegd. Zij vertegenwoordigen geheel het volk Israël.</note>.</verse>
<verse osisID="Exod.5.5"> En Pharao zeide: Talrijk is het volk des lands; gij ziet, dat de menigte is aangegroeid; hoeveel te meer als gij hun rust geeft van hunne werken!</verse>
<verse osisID="Exod.5.6"> En hij gebood op dien dag aan de opzichters der werken en aan de drijvers van het volk<note n="900">De opzichters der werken waren Egyptenaren. Vgl. I noot 12. Onder hen stonden de drijvers, in den grondtekst ‘soterim’, welke benaming letterlijk ‘schrijvers’ beteekent. Zij werden zoo genoemd, omdat zij, als verantwoordelijke onderopzichters, van alles aanteekening hielden. Uit het volk der Hebreërs genomen, gelijk de grondtekst v. 14 zegt, moesten zij onder hunne volksgenooten den dwangarbeid regelen, het karig rantsoen uitdeelen en alles volgens de voorschriften der Egyptische opzichters volbrengen.</note>, zeggende:</verse>
<verse osisID="Exod.5.7"> Geenszins zult gij verder stroo aan het volk geven om de tichelsteenen te maken, gelijk vroeger; maar dat zij zelf gaan en stroohalmen verzamelen<note n="901">Het stroo werd fijn gehakt en vervolgens onder het leem gemengd, dat dan, op de bepaalde maat afgestoken en in de zon gedroogd, de tichelsteenen leverde. Hoewel ook de meer duurzame, in het vuur gebakken steenen niet onbekend zijn geweest, werden toch de groote bouwwerken in Egypte, wegens de schaarschheid van brandstof, met in de zon gedroogde tichelsteenen gebouwd, zooals nog de puinen dit aantoonen. Vgl. I noot 15. De geheele toebereiding der steenen is op eene in een grafkelder bij Thebe gevonden afbeelding aanschouwelijk voorgesteld.</note>.</verse>
<verse osisID="Exod.5.8"> En het getal tichelsteenen, dat zij vroeger maakten, zult gij hun opleggen en daarvan niets verminderen; want zij hebben ledigen tijd en daarom roepen zij zeggende: Laten wij gaan en offeren aan onzen God.</verse>
<verse osisID="Exod.5.9"> Dat zij overladen worden met werken en die volbrengen, ten einde zij niet betrouwen op leugenachtige woorden.</verse>
<verse osisID="Exod.5.10"> Derhalve gingen de opzichters der werken en de drijvers uit en zeiden tot het volk: Zoo spreekt Pharao: Ik geef u geen stroo.</verse>
<verse osisID="Exod.5.11"> Gaat en verzamelt het, waar gij het zult kunnen vinden, en er zal niets geminderd worden van uw werk.</verse>
<verse osisID="Exod.5.12"> En het volk verspreidde zich door geheel het land Egypte om stroo te verzamelen<note n="902">De grondtekst heeft: ‘om kas te verzamelen voor stroo’. Gewoonlijk hield men, dat met dit Egyptische woord de ‘stoppelen’ of ledige halmen der afgemaaide korenvelden bedoeld waren. Maar volgens de egyptologen is kas het riet, dat aan de oevers van den Nijl en van de poelen groeit. Inderdaad hebben de Hebreërs ook met dat riet het leem der tichelsteenen vermengd. Vgl. I noot 15.</note>.</verse>
<verse osisID="Exod.5.13"> Ook drongen de opzichters der werken<note n="903">In den grondtekst ‘de nogsim’. Vgl. I noot 12.</note> aan en zeiden: Volbrengt uw werk iederen dag, zooals gij vroeger placht te doen, toen u stroo werd gegeven.</verse>
<verse osisID="Exod.5.14"> En die over de werken der kinderen van Israël waren gesteld, werden gegeeseld door de drijvers van Pharao<note n="904">In den grondtekst: ‘En de soterim (de schrijvers of onderopzichters) der kinderen van Israël, die de nogsim (de opzichters) van Pharao over hen gesteld hadden, werden geslagen’ enz.</note>, die zeiden: Waarom maakt gij het getal tichelsteenen niet vol, noch gisteren noch heden, zooals vroeger?</verse>
<verse osisID="Exod.5.15"> En de ambtlieden der kinderen van Israël kwamen en riepen tot Pharao, zeggende: Waarom doet gij zoo tegen uwe knechten?</verse>
<verse osisID="Exod.5.16"> Stroo wordt ons niet gegeven en de tichelsteenen worden op dezelfde wijze afgevorderd; zie, uwe dienaren, met geesels worden wij geslagen en onrechtvaardig wordt er tegen uw volk gehandeld.</verse> 
<verse osisID="Exod.5.17"> Maar hij zeide: Gij hebt ledigen tijd over en daarom zegt gij: Laten wij gaan en offeren aan den Heer.</verse>
<verse osisID="Exod.5.18"> Gaat dus en werkt; stroo zal u niet gegeven worden en gij zult het gewone getal tichelsteenen leveren.</verse>
<verse osisID="Exod.5.19"> En de ambtlieden der kinderen van Israël zagen zich in een boozen toestand, omdat hun gezegd werd: Er zal niets geminderd worden van de tichelsteenen voor iederen dag.</verse>
<verse osisID="Exod.5.20"> En zij gingen Moses en Aäron te gemoet, die hen stonden te wachten, toen zij van Pharao weggingen.</verse>
<verse osisID="Exod.5.21"> En zij zeiden tot hen: De Heer zie en oordeele, omdat gij ons in slechten reuk gebracht hebt bij Pharao en zijne dienstknechten, en hem een zwaard gereikt hebt om ons te dooden.</verse>
<verse osisID="Exod.5.22"> En Moses keerde weder tot den Heer en zeide: Heer, waarom hebt Gij dit volk bedroefd? Waarom hebt Gij mij gezonden?</verse>
<verse osisID="Exod.5.23"> Want sedert ik tot Pharao gegaan ben om te spreken in uwen naam, heeft hij uw volk bedroefd, en Gij hebt hen niet bevrijd<note n="905">Geen ongeloof of twijfel of ongeduld doet Moses zoo spreken. Hij zoekt in zijne bedruktheid troost en hulp bij God, die dan ook op dat klagend smeekgebed een bemoedigend antwoord geeft.</note>.</verse>
</chapter>

      
<chapter osisID="Exod.6">
<title>Hoofdstuk VI.</title><p>God bemoedigt Moses en deze vertroost het volk (v. 1-.13. Stamlijst van Moses en Aäron (v. 14-.28.</p>
<verse osisID="Exod.6.1"> En de Heer zeide tot Moses: Nu zult gij zien wat Ik aan Pharao zal doen; want door een sterke hand zal hij hen laten heengaan en door een krachtige hand zal hij hen uitdrijven uit zijn land<note n="906">Door de sterke en krachtige hand van God gedwongen, zal hij Israël's uittocht toelaten en zelfs bespoedigen.</note>.</verse> 
<verse osisID="Exod.6.2"> En de Heer sprak tot Moses en zeide: Ik ben de Heer;</verse>
<verse osisID="Exod.6.3"> en Ik ben verschenen aan Abraham, Isaäc en Jacob als de almachtige God, en mijnen naam <span class="cursief">Adonaï</span> heb Ik hun niet bekend gemaakt<note n="907">De grondtekst heeft v. 2 en 3: ‘En Elohim sprak tot Moses en zeide tot hem: Ik ben Jehova; en Ik ben verschenen aan Abraham, Isaäc en Jacob als El Sjaddaï (God de Almachtige), en bij mijnen naam Jehova ben Ik hun niet bekend geweest’. Niet weinigen verstaan dit in dien zin, dat de Godsnaam Jehova oudtijds niet gekend was en eerst aan Moses (III 14) geopenbaard is geworden. Ter verklaring van het feit, dat toch zoo dikwijls die naam reeds in Genesis voorkomt, wordt dan gezegd, dat Moses, toen hij dit boek schreef, den naam Jehova reeds kende en dus als Godsnaam kon bezigen. Die verklaring is echter niet altijd (vgl. Gen. XXII noot 1 en 6) voldoende, en dat Moses inderdaad, waar hij slechts verkoos, een ongekenden Godsnaam kon gebruiken en bijv. als met opzet den aartsvaders woorden in den mond mocht leggen, welke zij niet verstonden (zie Gen. IX 26; XIV 22; XV 2 enz.), is moeielijk aan te nemen. Meer aannemelijk is de andere opvatting. Gelijk schier elke bladzijde van Genesis uitwijst, kenden de aartsvaders zeer goed den Godsnaam Jehova. Ook hadden de Israëlieten in Egypte dien naam niet vergeten. Immers Moses moest, juist ten einde zich als Gods gezant te doen kennen, aan hen zeggen, dat hij door Jehova gezonden was. Maar tot hiertoe was die Godsnaam niet in de volle kracht van zijne beteekenis gekend geweest. Vgl. III noot 11 en 12. Als El Sjaddaï, als de almachtige God, die zijne beloften kan vervullen, had zich de Heer aan hen geopenbaard en aan Abraham beloofd zijn verbond ten uitvoer te brengen (zie Gen. XVII 1), als Jehova, de onveranderlijke, de getrouwe en altijd dezelfde God, die zijne beloften vervult, ging Hij zich thans openbaren en ten volle doen kennen. Vgl. de volgende noten. - Naar de gewoonte der Joden, die uit eerbied voor den naam Jehova, overal Adonaï plegen te lezen, waar Jehova geschreven staat, heeft de Vulgaat hier ter plaatse Adonaï, terwijl zij anders Jehova gewoonlijk met Dominus (Heer) vertaalt in navolging van de Septuagintvertaling, welke ‘Kyrios’, een woord van dezelfde beteekenis, gebruikt.</note>.</verse>
<verse osisID="Exod.6.4"> En Ik heb een verbond met hen gesloten om hun het land Chanaän te geven, het land hunner vreemdelingschap, waar zij aankomelingen geweest zijn<note n="908">God verklaart hier, op wat wijze de aartsvaders Jehova niet gekend hebben en hunne kinderen Jehova nu zullen kennen. Chanaän was aan de aartsvaders beloofd, maar niet gegeven. En zoo hadden zij in hun wondervol leven voorzeker God leeren kennen als den Almachtige, die zijn woord kan gestand doen, maar niet als Jehova, die zijn woord trouw vervult. Op die wijze zouden Hem nu hunne kinderen leeren kennen. Vgl. v. 5-8.</note>.</verse>
<verse osisID="Exod.6.5"> Ik heb het zuchten gehoord der kinderen van Israël, doordat de Egyptenaren hen onderdrukt hebben, en Ik ben mijnen bond indachtig geweest.</verse>
<verse osisID="Exod.6.6"> Daarom zeg aan de kinderen van Israël: Ik ben de Heer<note n="909">Nog eens met nadruk: ‘Ik ben Jehova’. Omdat God dien beteekenisvollen naam niet vergeefs voert, omdat Hij waarlijk. Jehova is, daarom zal Hij hen uitvoeren enz.</note>, die u zal uitvoeren uit den slavenker- ker der Egyptenaren en zal ontrukken aan de slavernij en zal verlossen met hooggeheven arm en door groote gerichten<note n="910">Met vertoon van groote wondermacht en onder zware kastijdingen waarmede mijne gerechtigheid Egypte, zal treffen.</note>.</verse>
<verse osisID="Exod.6.7"> En Ik zal u Mij tot volk aannemen en Ik zal uw God zijn, en gij zult weten<note n="911">Proefondervindelijk zouden zij bij de vervulling der belofte weten, dat Hij Jehova was.</note>, dat Ik ben de Heer, uw God, die u heb uitgevoerd uit den slavenkerker der Egyptenaren</verse>
<verse osisID="Exod.6.8"> en heb binnengeleid in het land, over hetwelk Ik mijne hand heb opgeheven<note n="912">Bij eedzwering werd de hand opgeheven. Vgl. Gen. XIV 22. Deze menschelijke zegswijze herinnert er dus aan, dat God aan de aartsvaders Chanaän bij eede beloofd had. Vgl. Gen XXVI 3; XIII noot 11.</note> om het aan Abraham, Isaäc en Jacob te geven; en Ik zal het u in bezit geven, Ik, de Heer<note n="913">Vgl. noot 4.</note>.</verse>
<verse osisID="Exod.6.9"> Moses verhaalde dan alles aan de kinderen van Israël, en zij betrouwden niet op hem om de benauwdheid van hunnen geest en het allerhardste werk.</verse>
<verse osisID="Exod.6.10"> En de Heer sprak tot Moses en zeide:</verse>
<verse osisID="Exod.6.11"> Ga en spreek tot Pharao, den koning van Egypte, dat hij de kinderen van Israël late heengaan uit zijn land.</verse>
<verse osisID="Exod.6.12"> Moses antwoordde voor den Heer: Zie, de kinderen van Israël hooren niet naar mij, en hoe zal Pharao hooren, vooral daar ik onbesneden van lippen ben<note n="914">In de beeldspraak der Hebreërs kan ‘onbesnedenheid’ elke soort van gebrekkigheid beteekenen. Onbesneden van lippen is ‘niet welsprekend’ of ‘gebrekkig van taal’. Het antwoord op deze opwerping volgt eerst VII 1.</note>?</verse>
<verse osisID="Exod.6.13"> En de Heer sprak tot Moses en Aäron, en gaf hun den last ten opzichte der kinderen van Israël en ten opzichte van Pharao, den koning van Egypte, om de kinderen van Israël uit te voeren uit het land Egypte<note n="915">Dit vers is een korte samenvatting van hetgeen tot hiertoe verhaald werd en dient te gelijk tot overgang op de volgende geslachtslijst van Moses en Aäron. Passend prijkt hier die geslachtslijst der twee godsmannen, die zulk een verheven zending en waardigheid bij hun volk vervuld hebben, te meer wijl bij de Hebreërs de afstamming eene zaak van het hoogste belang werd gerekend.</note>.</verse> 
<verse osisID="Exod.6.14"> Dit zijn de hoofden der huizen volgens hunne familiën<note n="916">Zeer beknopt worden hier slechts de hoofden ‘van hunne vaderlijke huizen’, gelijk het Hebreeuwsch heeft, of anders gezegd de eerste hoofden der verschillende geslachten in de stammen Ruben en Simeon opgeteld. Klaarblijkelijk dient deze vermelding der twee oudste zonen van Jacob alleen om den geslachtsrang van Levi, Jacob's derden zoon, te doen uitkomen, wiens stamlijst veel nauwkeuriger, hoewel ook onvolledig, gegeven zal worden.</note>. De zonen van Ruben, den eerstgeborene van Israël: Henoch en Phallu, Hesron en Charmi.</verse>
<verse osisID="Exod.6.15"> Dat zijn de geslachten van Ruben. De zonen van Simeon: Jamuel en Jamin en Ahod en Jachin en Soar en Saül, de zoon der Chanaänietische. Dat is de nakomelingschap van Simeon.</verse>
<verse osisID="Exod.6.16"> En dit zijn de namen der zonen van Levi volgens hunne geslachten: Gerson en Caäth en Merari. De levensjaren nu van Levi waren honderd zeven en dertig.</verse>
<verse osisID="Exod.6.17"> De zonen van Gerson: Lobni en Semeï volgens hunne geslachten.</verse>
<verse osisID="Exod.6.18"> De zonen van Caäth: Amram en Isaär en Hebron en Oziël. En de levensjaren van Caäth waren honderd drie en dertig.</verse>
<verse osisID="Exod.6.19"> De zonen van Merari: Moholi en Musi. Dat zijn de geslachten van Levi volgens hunne familiën.</verse>
<verse osisID="Exod.6.20"> Amram<note n="917">Tusschen Levi en Moses moeten meer geboorten geweest zijn. Van Joseph tot Josuë worden I Par. VII 22-27 elf geslachten genoemd en reeds één jaar na den uittocht telt het geslacht van Caäth (Num. III 27, 28) acht duizend zeshonderd mannelijke afstammelingen. Dergelijke uitlatingen in de geslachtsregisters komen dikwijls voor. Vgl. I Esdr. VII 3, waar met verzwijging van zes geboorten, gelijk blijkt uit I Par. VI 7-10, Azarias, zoon van Johanan, de zoon van Marajoth genoemd wordt. Caäth was dus de voorvader, niet de grootvader van Moses. Volgens niet weinigen kan eveneens Amram slechts in wijderen zin de vader van Moses zijn. Immers, zoo zegt men, indien voor Amram, vgl. v. 18, het vierde van Caäth's bovengemelde nakomelingschap wordt berekend, dan zou Moses, verondersteld dat die Amram zijn vader was, meer dan twee duizend broeders en neven gehad hebben! Niettemin kan Amram inderdaad Moses' vader geweest zijn en het klinkt zelfs onwaarschijnlijk, dat alleen de naam zijner moeder zou zijn opgeteekend. Mogelijk toch hebben juist ten tijde van Moses, toen de eigenlijke geschiedenis des volks begon, de geslachten van Caäth hunne historische namen gekregen naar de meest opmerkelijke personen, die in die geslachten toen leefden.</note> nu nam tot vrouw Jochabed, eene dochter van zijns vaders broeder<note n="918">Volgens den grondtekst was Jochabed zijns vaders zuster. Dergelijke huwelijken werden eerst later door de Wet verboden.</note>; en zij baarde hem Aäron en Moses. En de levensjaren van Amram waren honderd zeven en dertig.</verse>
<verse osisID="Exod.6.21"> En de zonen van Isaär: Core en Nepheg en Zechri.</verse>
<verse osisID="Exod.6.22"> En de zonen van Oziël: Misaël en Elisaphan en Sethri.</verse>
<verse osisID="Exod.6.23"> Aäron nu nam tot vrouw Elisabeth, de dochter van Aminadab, de zuster van Nahason. En zij baarde hem Nadab en Abiu en Eleazar en Ithamar.</verse>
<verse osisID="Exod.6.24"> En de zonen van Core: Aser en Elcana en Abiasaph. Dat zijn de geslachten der Corieten.</verse>
<verse osisID="Exod.6.25"> En Eleazar, de zoon van Aäron, nam tot vrouw eene uit de dochters van Phutiël; en zij baarde hem Phineës. Dat zijn de hoofden der Levietische familiën volgens hunne geslachten<note n="919">Die woorden verklaren, waarom ook de zonen van Isaär en Oziël alsmede van Isaär's zoon Core en de zonen van Aäron met Eleazar's zoon Phineës zijn opgenoemd. De afstammelingen van Isaär's zoon Core en van Oziël vormden later de voornaamste Levietische familiën, terwijl boven alle geslachten van Levi Aäron met zijne nakomelingschap, in de lijn van Eleazar en Phineës, door den luister van het priesterschap schitteren zou. Het was dan van belang den oorsprong dier aan zienlijkste geslachten te vermelden. Daarentegen wordt van Moses' geslacht gezwegen, omdat zijne waardigheid geheel persoonlijk was en zijne nakomelingen tot de gewone levieten zouden behooren.</note>.</verse>
<verse osisID="Exod.6.26"> Dit is Aäron en Moses, aan wie de Heer gebood om de kinderen van Israël uit te voeren uit het land Egypte volgens hunne afdeelingen<note n="920">Volgens hunne afdeelingen, niet in ordelooze vlucht, maar overeenkomstig de ordelijke verdeeling des volks in stammen, geslachten en familiën door middel van een goed geregelden uittocht.</note>.</verse>
<verse osisID="Exod.6.27"> Dit zijn zij, die tot Pharao, den koning van Egypte, spraken om de kinderen van Israël uit te voeren uit Egypte; dit is Moses en Aäron<note n="921">Dit is Moses en Aäron, te weten, dit is hun geslachtsboek. Wordt v. 26 Aäron als de oudste het eerst genoemd, hier aan het einde staat Moses vooraan als de eerste in waardigheid.</note>,</verse>
<verse osisID="Exod.6.28"> ten dage<note n="922">Ten dage enz. De grondtekst heeft: ‘En het geschiedde ten dage’ enz. Het door de geslachtslijst onderbroken verhaal wordt in dit en de twee volgende verzen wederom opgevat, waar het was afgebroken.</note>, dat de Heer tot Moses sprak in het land Egypte.</verse> 
<verse osisID="Exod.6.29"> En de Heer sprak tot Moses, zeggende: Ik ben de Heer; spreek tot Pharao, den koning van Egypte, alles, wat Ik tot u spreek.</verse>
<verse osisID="Exod.6.30"> En Moses zeide voor den Heer: Zie, onbesneden van lippen ben ik, hoe zal Pharao naar mij hooren?</verse>
</chapter>

      
<chapter osisID="Exod.7">
<title>Hoofdstuk VII.</title>
<p>Moses en Aäron gaan wederom tot Pharao (v. 1-.9. Aäron's roede verandert in eene slang (v. 10-.13. Eerste plaag: het water verandert in bloed (14-.25.</p>
<verse osisID="Exod.7.1"> En de Heer zeide tot Moses: Zie, Ik heb u gesteld tot god van Pharao, en Aäron, uw broeder, zal uw profeet<note n="923">Profeet (Hebr. Nabi) beteekent hier tolk of woordvoerder. Zie het volgend vers. Vgl. Gen. XX noot 5.</note> zijn.</verse>
<verse osisID="Exod.7.2"> Gij zult tot hem spreken alles, wat Ik u gelast; en hij zal tot Pharao zeggen, dat hij de kinderen van Israël late heengaan uit zijn land.</verse>
<verse osisID="Exod.7.3"> Maar Ik zal zijn hart verharden<note n="924">Zie IV noot 16.</note> en Ik zal mijne teekenen en wonderwerken vermenigvuldigen in het land Egypte.</verse>
<verse osisID="Exod.7.4"> En hij zal naar ulieden niet hooren; en Ik zal mijne hand uitstrekken over Egypte en Ik zal mijn leger en mijn volk, de kinderen van Israël, uitvoeren uit het land Egypte door zeer groote gerichten.</verse>
<verse osisID="Exod.7.5"> En de Egyptenaren zullen weten, dat Ik de Heer ben, die mijne hand heb uitgestrekt over Egypte en die de kinderen van Israël heb uitgevoerd uit hun midden.</verse>
<verse osisID="Exod.7.6"> Moses en Aäron deden dan, gelijk de Heer had geboden; aldus handelden zij.</verse>
<verse osisID="Exod.7.7"> Moses nu was tachtig jaren en Aäron drie en tachtig, toen zij spraken tot Pharao.</verse>
<verse osisID="Exod.7.8"> En de Heer zeide tot Moses en Aäron:</verse> 
<verse osisID="Exod.7.9"> Wanneer Pharao u zal zeggen: Toont teekenen! dan zult gij tot Aäron zeggen: Neem uwen staf<note n="925">Blijkbaar is de staf van Moses bedoeld. Zie IV 17. Voor Pharao zou Moses' woord Aäron's woord en zijn staf Aäron's staf zijn.</note> en werp hem neder voor Pharao, en hij zal in eene slang veranderen.</verse>
<verse osisID="Exod.7.10"> Derhalve gingen Moses en Aäron tot Pharao en deden gelijk de Heer had geboden; en Aäron nam voor Pharao en zijne dienstknechten den staf, die in eene slang veranderde.</verse>
<verse osisID="Exod.7.11"> Pharao nu nep de wijzen en de toovenaars<note n="926">De twee voornaamsten bleven in de Joodsche overlevering bij name gekend. Paulus noemt hen (II Tim. III 8) Jannes en Jambres (Vulg. Mambres).</note>; en ook zij deden door Egyptische tooverkunsten en zekere geheime middelen eveneens.</verse>
<verse osisID="Exod.7.12"> En zij wierpen elk hunne staven neder, welke in slangen veranderden, maar de staf van Aäron verslond hunne staven<note n="927">Vanouds was de slangenbezwering eene vlijtig beoefende kunst in Egypte en ook nu levert zij daar nog verbazingwekkende uitkomsten. Waarschijnlijk bootsten de toovenaars het wonder na met behulp des duivels. Deze toch kan werkingen teweegbrengen, welke wonderen schijnen, omdat zij geheel en al buiten het bereik der menschelijke navorsching en kracht liggen. God liet zijne tegenstrevers begaan. Toen echter Aäron's staf, d.i. de slang, die Aäron's staf geweest was, hunne slangen verslond, bleek duidelijk het verschil tusschen zijne en hunne macht. De waarheid, zegt Tertulliaan, verslond hunne leugen.</note>.</verse>
<verse osisID="Exod.7.13"> En het hart van Pharao werd verhard en hij hoorde niet naar hen, gelijk de Heer vooruit gezegd had<note n="928">De grondtekst heeft: ‘gelijk Jehova gesproken had’.</note>.</verse>
<verse osisID="Exod.7.14"> De Heer nu zeide tot Moses: Verstokt is het hart van Pharao, hij wil het volk niet laten heengaan.</verse>
<verse osisID="Exod.7.15"> Ga tot hem in den morgenstond; zie, hij zal uitgaan naar het water<note n="929">Mogelijk ging Pharao des morgens zijne hulde brengen aan den Nijl, die als de heilige stroom afgodisch geëerd werd. Overigens was de oever der rivier de gewone heerweg, langs welken de stedelingen zich voor hunne zaken en vermaken bewogen.</note> en gij zult om hem te ontmoeten aan den oever der rivier staan en den staf, die in eene slang veranderde, zult gij in uwe hand nemen.</verse>
<verse osisID="Exod.7.16"> En gij zult tot hem zeggen: De Heer, de God der Hebreërs, heeft mij tot u gezonden, zeggende: Laat mijn volk heengaan om aan Mij te offeren in de woestijn; en tot nu toe hebt gij niet willen hooren.</verse>
<verse osisID="Exod.7.17"> Dit dan zegt de Heer: Daardoor zult gij weten, dat Ik de Heer ben: Zie, ik zal met den staf, die in mijne hand is, het water der rivier slaan, en het zal veranderd worden in bloed.</verse>
<verse osisID="Exod.7.18"> Ook de visschen, die in de rivier zijn, zullen sterven en de wateren zullen stinkend worden en de Egyptenaren, die het water der rivier drinken, zullen te lijden hebben.</verse>
<verse osisID="Exod.7.19"> Ook zeide de Heer tot Moses: zeg tot Aäron: Neem uwen staf en strek uwe hand uit over de wateren van Egypte, en over hunne stroomen en kanalen en poelen en alle waterbekkens<note n="930">Deze optelling openbaart een nauwkeurige kennis des lands. De stroomen zijn de armen van den Nijl, die de eenige stroom van Egypte is; de kanalen dienden om het water zooveel doenlijk over geheel het land te verdeelen; de poelen, in den grondtekst de vijvers, zijn de door den Nijl gevormde groote meeren; de waterbekkens zijn de vergaarbakken of putten, de poelen en plassen, waarin na de tijdelijke overstrooming van den Nijl het water bewaard bleef ten dienste van hen, die ver van de rivier woonden.</note>, opdat zij in bloed veranderd worden, en dat er bloed zij in geheel het land Egypte zoo in de houten als in de steenen vaten<note n="931">De Egyptenaren, die aan den oever der rivier of der kanalen wonen, bewaren nog hunnen voorraad Nijlwater in vaten, te weten in groote aarden kruiken, waarin het aanvankelijk troebele water bezinkt en helder wordt.</note>.</verse>
<verse osisID="Exod.7.20"> En Moses en Aäron deden, gelijk de Heer geboden had; en den staf opheffend, sloeg hij voor Pharao en zijne dienstknechten het water der rivier; en het werd veranderd in bloed.</verse>
<verse osisID="Exod.7.21"> En de visschen, die in de rivier waren, stierven en de stroom werd stinkend en de Egyptenaren konden het water der rivier niet drinken en het bloed was in geheel het land Egypte<note n="932">Hier begint de reeks der schrikkelijke wonderen of plagen, welke Moses' zending bewijzen en te gelijk straffen zijn voor een zondig volk. - Wat de verandering van het water in bloed betreft, kan de vraag gesteld worden, of dit in den eigenlijken zin te verstaan is, of wel eenigermate op eenzelfde wijze begrepen mag worden als bijv. Joël II 31, dat nl. het water troebel werd, een bloedkleur aannam en zonder werkelijk bloed te zijn, walgelijk en verderfelijk was als bedorven bloed. Vele nieuweren verklaren zich voor die tweede opvatting. Zij herinneren er aan, dat telken jare bij het wassen van den Nijl het water enkele dagen bloedkleurig wordt, en meenen daarom, dat ook deze plaag gelijk de volgende plagen een inderdaad Egyptisch karakter heeft en dat bij dit wonder evenals bij de volgende wonderen de eindige oorzaken werkten, altijd echter op waarlijk wonderbare wijze, niet volgens de haar eigen orde, maar volgens de ingrijpende almacht van God. Dat ook bij deze verklaring de verandering van het water in bloed een waarachtig wonder blijft, blijkt verder nog duidelijker, wanneer met die eerste der plagen het vermelde natuurverschijnsel wordt vergeleken. Niet alleen toch komt dit, tegenwoordig althans, alleen voor in Opper-Egypte en wel gedurende de maand Juli, terwijl Tanis, de stad der plagen, in Beneden-Egypte lag en de gebeurtenis van het bijbelverhaal waarschijnlijk op anderen tijd heeft plaats gegrepen; niet alleen ook is het bloedachtige water van den wassenden Nijl onschadelijk voor dieren en menschen, terwijl de door Aäron geslagen stroom voor de menschen walgingwekkend was en de visschen er in stierven, maar vooral tastbaar blijkt het onderscheid tusschen natuurverschijnsel en wonder hieruit, dat deze verandering van het water in bloed plotseling geschiedde, niet overeenkomstig de gewone werking der bestaande natuurkrachten, maar op een wenk van Moses, op het machtwoord van God.</note>.</verse> 
<verse osisID="Exod.7.22"> En de toovenaars der Egyptenaren deden eveneens door hunne tooverkunsten<note n="933">Voor de nabootsing van het wonder kunnen zij het water gebruikt hebben, dat in de gegraven putten (zie v. 24) gevonden werd, of wel lieten zij, gelijk de H. Augustinus meent, water aanbrengen uit het naburige land Gessen, dat door de plaag niet getroffen was.</note>; en het hart van Pharao werd verhard en hij hoorde niet naar hen, gelijk de Heer vooruit gezegd had.</verse>
<verse osisID="Exod.7.23"> En hij wendde zich af en ging in zijn huis en nam het ook ditmaal niet ter harte.</verse>
<verse osisID="Exod.7.24"> Alle Egyptenaren nu groeven in de omstreek der rivier naar water om te drinken, want zij konden van het water der rivier niet drinken.</verse>
<verse osisID="Exod.7.25"> En zeven volle dagen verliepen, nadat de Heer den stroom had geslagen<note n="934">Zeven dagen duurde de plaag. Het genoemde natuurverschijnsel, dat de Nijl een bloedkleur heeft, duurt gewoonlijk ongeveer twintig dagen.</note>.</verse>
</chapter>

      
<chapter osisID="Exod.8"> 
<title>Hoofdstuk VIII.</title>
<p>Tweede plaag: de kikvorschen (v. 1-.15. Derde plaag: de muggen (v. 16-.19. Vierde plaag: de vliegen (v. 20-.24. IJdele beloften van Pharao (v. 25-.33.</p>
<verse osisID="Exod.8.1"> Ook zeide de Heer tot Moses: Ga tot Pharao en gij zult tot hem zeggen; Dit zegt de Heer: Laat mijn volk heengaan om aan Mij te offeren.</verse>
<verse osisID="Exod.8.2"> Wilt gij het echter niet laten heengaan, zie, dan zal Ik uw gansche gebied slaan met kikvorschen.</verse>
<verse osisID="Exod.8.3"> En de stroom zal kikvorschen doen opborrelen, en deze zullen opstijgen en komen binnen uw huis en de kamer, waar uw bed is, en op uwe legerstede en in de huizen uwer dienstknechten en bij uw volk en in uwe bakovens en in het overschot uwer spijzen<note n="935">De grondtekst heeft: ‘in uwe bakovens en in uwe baktroggen’.</note>.</verse>
<verse osisID="Exod.8.4"> En bij u en bij uw volk en bij al uwe dienstknechten zullen de kikvorschen binnenkomen.</verse>
<verse osisID="Exod.8.5"> En de Heer zeide tot Moses: Zeg tot Aäron: Strek uwe hand uit over de stroomen en over de kanalen en over de poelen en breng de kikvorschen te voorschijn over het land Egypte.</verse>
<verse osisID="Exod.8.6"> En Aäron strekte de hand uit over de wateren van Egypte, en de kikvorschen stegen op en bedekten het land Egypte.</verse>
<verse osisID="Exod.8.7"> Doch ook de toovenaars deden door hunne toovermiddelen eveneens en brachten de kikvorschen te voorschijn<note n="936">Hoewel zij het wonder nabootsten, bleek het verschil tusschen hen en de godsgezanten duidelijk genoeg. Alleen de laatsten konden de plaag doen ophouden, gelijk ook Pharao begreep.</note> over het land Egypte.</verse>
<verse osisID="Exod.8.8"> Pharao nu riep Moses en Aäron en zeide hun: Bidt den Heer, dat Hij de kikvorschen wegneme van mij en van mijn volk, en ik zal het volk laten heengaan om te offeren aan den Heer.</verse>
<verse osisID="Exod.8.9"> En Moses zeide tot Pharao: Bepaal mij, wanneer ik zal bidden voor u en voor uwe dienstknechten en voor uw volk, dat de kikvorschen worden weggedreven van u en van uw huis en van uwe dienstknechten en van uw volk, en dat er slechts in de rivier overblijven.</verse>
<verse osisID="Exod.8.10"> Deze nu antwoordde: Morgen<note n="937">Zoo sprak hij, misschien omdat hij meende, dat zulk een wonderwerk niet terstond kon geschieden, of wel omdat hij Moses den tijd wilde laten tot God te bidden. Wellicht koos hij zelfs opzettelijk dit uitstel om des te gemakkelijker, bij afwezigheid van Moses, zijne toestemming in Israël's vertrek te kunnen herroepen.</note>. Waarop hij zeide: Naar uw woord zal ik doen, opdat gij weten moogt, dat er geen is gelijk de Heer, onze God.</verse>
<verse osisID="Exod.8.11"> En de kikvorschen zullen wijken van u en van uw huis en van uwe dienstknechten en van uw volk; en slechts in de rivier zullen er overblijven.</verse>
<verse osisID="Exod.8.12"> En Moses en Aäron gingen weg van Pharao; en Moses riep tot den Heer om wille der belofte betreffende de kikvorschen, welke hij aan Pharao gedaan had.</verse>
<verse osisID="Exod.8.13"> En de Heer deed volgens het woord van Moses; en de kikvorschen stierven weg uit de huizen en uit de landhoeven en uit de velden.</verse>
<verse osisID="Exod.8.14"> En men verzamelde ze tot onmetelijke hoopen en het land werd stinkend.</verse>
<verse osisID="Exod.8.15"> Pharao nu ziende, dat er rust was gegeven, verstokte zijn hart en hoorde niet naar hen, gelijk de Heer vooruit gezegd had.</verse>
<verse osisID="Exod.8.16"> En de Heer zeide tot Moses: Spreek tot Aäron: Strek uwen staf uit en sla het stof der aarde; en dat er muggen zijn in geheel het land Egypte<note n="938">De zin is volgens den grondtekst, dat het stof in muggen veranderen zal. De aangekondigde plaag was den Egyptenaren niet onbekend. Nog zijn de muggen (de moskieten) in Egypte, bijzonder gedurende de herfstmaanden, dikwijls een landplaag.</note>.</verse>
<verse osisID="Exod.8.17"> En zij deden aldus. En Aäron strekte de hand uit, den staf vasthoudend, en hij sloeg het stof der aarde, en er kwamen muggen op de menschen en op het vee; al het stof der aarde werd veranderd in muggen door geheel het land Egypte.</verse>
<verse osisID="Exod.8.18"> En de toovenaars deden eveneens met hunne tooverkunsten ten einde de muggen te voorschijn te brengen, en zij konden het niet; en de muggen waren zoo op de menschen als op het vee.</verse>
<verse osisID="Exod.8.19"> En de toovenaars zeiden tot Pharao: De vinger Gods is hier<note n="939">Zoo beschaamde de Heer juist door dat nietige insect hunne zwarte kunst en noodzaakte Hij hen tot die bekentenis, dat hier een bovennatuurlijke, een goddelijke kracht werkzaam was.</note>. En het hart van Pharao werd verhard en hij hoorde niet naar hen, gelijk de Heer vooruit gezegd had.</verse>
<verse osisID="Exod.8.20"> Ook zeide de Heer tot Moses: Maak u met den dageraad op en stel u voor Pharao, want hij zal uitgaan naar het water, en gij zult tot hem zeggen: Dit zegt de Heer: Laat mijn volk heengaan om aan Mij te offeren.</verse>
<verse osisID="Exod.8.21"> Zoo gij het niet laat heengaan, zie, dan zal Ik nederzenden op u en op uwe dienstknechten en op uw volk en in uwe huizen alle soort van vliegen; en de huizen der Egyptenaren zullen vervuld worden met vliegen van allerlei soort, alsmede al het land, waar zij zijn.</verse>
<verse osisID="Exod.8.22"> En Ik zal wonderbaar maken op dien dag het land Gessen, waar mijn volk is, zoodat daar geene vliegen zullen zijn<note n="940">Gelijk de H. Augustinus meent, hadden ook de vorige plagen het land Gessen niet geteisterd. Juist daar zullen de toovenaars hunne kunst getoond hebben, wijl alleen dat gewest hun daartoe nog de gelegenheid bood. Daar echter thans die teekenen beginnen, welker nabootsing in Gessen door de toovenaars niet eens meer beproefd zal worden, geschiedt eerst hier deze nadrukkelijke vermelding.</note>, en opdat gij weten moogt, dat Ik de Heer ben in het midden der aarde<note n="941">Zoo moest Pharao leeren, dat de Heer of Jehova in het midden der aarde als in het midden van zijn koninkrijk troonde, dat Hij de Koning der wereld was en over geheel de aarde, ook over Egypte, zijne opperheerschappij uitoefende.</note>.</verse>
<verse osisID="Exod.8.23"> En Ik zal scheiding maken tusschen mijn volk en uw volk; morgen zal dit teeken er zijn.</verse>
<verse osisID="Exod.8.24"> En de Heer deed aldus. En er kwam een zeer zware vliegenzwerm<note n="942">Onmiddellijk, zonder dat Aäron Moses' staf ter hand nam, werkte God waarschijnlijk dit wonder, opdat niet aan dien staf op bijgeloovige wijze bovennatuurlijke kracht zou worden toegeschreven. Volgens de Grieksche vertaling zijn de hondsvliegen bedoeld. Ook nu nog zijn dikwijls de vliegen voor de bewoners van Egypte een schrikkelijke plaag.</note> in de huizen van Pharao en van zijne dienstknechten en over geheel het land Egypte; en het land werd door die vliegen verdorven.</verse>
<verse osisID="Exod.8.25"> En Pharao riep Moses en Aäron en zeide hun: Gaat en offert aan uwen God in dit land.</verse>
<verse osisID="Exod.8.26"> En Moses zeide: Het kan niet aldus geschieden, want wat voor de Egyptenaars een gruwel is, zullen wij offeren aan den Heer, onzen God; bijaldien wij datgene, wat de Egyptenaars vereeren, voor hun aangezicht zullen slachten, zullen zij ons steenigen<note n="943">Koe en tortelduif bijv. waren den Egyptenaren heilig. Zulke dieren te dooden was hun een gruwel, een heiligschennis.</note>.</verse>
<verse osisID="Exod.8.27"> Eenen weg van drie dagen zullen wij gaan in de woestijn, en wij zullen offeren aan den Heer, onzen God, gelijk Hij ons geboden heeft.</verse>
<verse osisID="Exod.8.28"> En Pharao zeide: Ik zal u laten heengaan om aan den Heer, uwen God, te offeren in de woestijn; trekt echter niet te ver weg, bidt voor mij.</verse>
<verse osisID="Exod.8.29"> En Moses zeide: Van u weggegaan, zal ik den Heer bidden, en de vliegen zullen van Pharao en van zijne dienstknechten en van zijn volk morgen wijken. Pleeg echter niet verder bedrog, dat gij het volk niet laat heengaan om aan den Heer te offeren.</verse>
<verse osisID="Exod.8.30"> En van Pharao weggegaan, bad Moses den Heer.</verse>
<verse osisID="Exod.8.31"> En Deze deed naar diens woord en nam de vliegen weg van Pharao en van zijne dienstknechten en van zijn volk; geen enkele zelfs bleef over<note n="944">Zoo schitterde Gods wondermacht niet minder in de plotselinge verdwijning der vliegen als in hunne voor spelde komst.</note>.</verse>
<verse osisID="Exod.8.32"> En het hart van Pharao werd verstokt, zoodat hij ook ditmaal het volk niet liet heengaan.</verse>
</chapter>

      
<chapter osisID="Exod.9"> 
<title>Hoofdstuk IX.</title>
<p>Vijfde plaag: de veepest (v. 1-.7. Zesde plaag: de zweren (v. 8-.12. Zevende plaag: de hagel en het onweder (v. 13-.35.</p>
<verse osisID="Exod.9.1"> De Heer nu zeide tot Moses: Ga tot Pharao en spreek tot hem: Dit zegt de Heer, de God der Hebreërs: Laat mijn volk heengaan om aan Mij te offeren.</verse>
<verse osisID="Exod.9.2"> Bijaldien gij nog weigert en hen terughoudt,</verse>
<verse osisID="Exod.9.3"> zie, dan zal mijne hand over uwe velden zijn, en op de paarden en de ezels en de kameelen en de runderen en de schapen zal er een zeer zware pest zijn.</verse>
<verse osisID="Exod.9.4"> En de Heer zal een wonderbare scheiding maken tusschen de bezittingen van Israël en de bezittingen der Egyptenaren, zoodat volstrekt niets zal omkomen van hetgeen aan de kinderen van Israël toebehoort.</verse>
<verse osisID="Exod.9.5"> En de Heer bepaalde den tijd, zeggende: Morgen zal de Heer dat woord doen in het land.</verse>
<verse osisID="Exod.9.6"> De Heer deed alzoo dat woord den anderen dag; en alle beesten der Egyptenaren stierven<note n="945">Dit worde begrepen in verband met v. 3. De daar opgenoemde diersoorten in de velden zijn bedoeld, en zoo bleven er ook na de pest nog in leven, gelijk v. 9 aantoont. Bovendien mag alle beesten in den zin van allerlei beesten begrepen worden. Vgl. Gen. XXIV 10. Nog is de veepest in Egypte een welbekende plaag.</note>, maar van de dieren der kinderen van Israël kwam volstrekt niets om.</verse>
<verse osisID="Exod.9.7"> En Pharao zond om het te zien; en er was niets gestorven van hetgeen Israël bezat. En het hart van Pharao werd verstokt en hij liet het volk niet heengaan.</verse>
<verse osisID="Exod.9.8"> En de Heer zeide tot Moses en Aäron: Neemt de handen vol asch uit een oven, en Moses strooie die hemelwaarts voor Pharao<note n="946">Waarschijnlijk uit eenen ticheloven, een der werktuigen van Israël's verdrukking, moest de asch genomen worden. Dat strooien der asch was een zinnebeeldige handeling, welke de aandacht trekken, de verbeelding treffen, den indruk van het wonder vermeerderen zou.</note>.</verse>
<verse osisID="Exod.9.9"> En zij worde stof over geheel het land Egypte, want er zullen op de menschen en op het vee zweren en puilende gezwellen zijn in geheel het land Egypte<note n="947">De grondtekst: ‘En zij zal tot stof worden over geheel het land Egypte en zal aan de menschen en aan het vee tot zweren worden, welke in gezwellen uitbreken, in geheel het land Egypte’. Deze plaag was de eerste, welke rechtstreeks ook de menschen aantastte. Boosaardige huidontsteking is in het Nijldal geenszins zeldzaam. Vgl. Deut. XXVIII 27. Het bovennatuurlijke lag hier in de wijze, waarop God plotseling en geweldig na uitdrukkelijke aankondiging Egypte door de natuurkrachten zou kastijden.</note>.</verse>
<verse osisID="Exod.9.10"> En zij namen asch uit een oven en stelden zich voor Pharao en Moses strooide die hemelwaarts; en er kwamen zweren van puilende gezwellen op de menschen en het vee;</verse>
<verse osisID="Exod.9.11"> en de toovenaars konden niet blijven staan voor Moses, om de zweren, welke op hen waren, alsook op geheel het land Egypte.</verse>
<verse osisID="Exod.9.12"> En de Heer verhardde het hart van Pharao, en hij hoorde niet naar hen, gelijk de Heer tot Moses gesproken had.</verse>
<verse osisID="Exod.9.13"> En de Heer zeide tot Moses: Maak u in den morgenstond op en stel u voor Pharao en gij zult tot hem zeggen: Dit zegt de Heer, de God der Hebreërs: Laat mijn volk heengaan om aan Mij te offeren.</verse>
<verse osisID="Exod.9.14"> Want ditmaal zal Ik al mijne plagen zenden op uw hart en op uwe dienstknechten en op uw volk, opdat gij moogt weten dat mijn gelijke niet is op geheel de aarde.</verse>
<verse osisID="Exod.9.15"> Thans immers zal Ik, mijne hand uitstrekkend, u en uw volk slaan met de pest, en gij zult van de aarde vergaan.</verse>
<verse osisID="Exod.9.16"> Daartoe nu heb Ik u gesteld, opdat Ik in u mijne kracht toone en mijn naam vermeld worde over de gansche aarde<note n="948">Alvorens de laatste plagen af te zenden, welke de verschrikkelijkste zijn en niet alleen Pharao's bezittingen en onderdanen, maar ook hem zelf en tot in het hart treffen, dat verstokte hart met zwaren angst en rouw vervullen zullen, kondigt God den koning dit aan om hem tot heilzaam nadenken te brengen. Met v. 14 begint die dreigende aankondiging. Volgens den grondtekst is de zin der twee volgende verzen, dat God nu reeds zijne hand had kunnen uitstrekken om koning en volk van Egypte door de pest te verderven, maar Hij liet Pharao nog bestaan, ten einde hem zijne kracht te doen gevoelen en over de gansche aarde zijne glorie te verbreiden.</note>.</verse> 
<verse osisID="Exod.9.17"> Houdt gij nog mijn volk terug en wilt gij het niet laten heengaan?</verse>
<verse osisID="Exod.9.18"> Zie, morgen<note n="949">God, die den dood des zondaars niet wil, laat aan Pharao nog tijd tot inkeer.</note> zal Ik op ditzelfde uur een zeer zwaren hagel doen regenen, zooals er in Egypte niet geweest is van den dag, dat het gegrondvest werd, tot op dezen tijd.</verse>
<verse osisID="Exod.9.19"> Zend dan nu reeds heen en verzamel uw vee en alles wat gij op het veld hebt; want menschen en vee en alles, wat buiten gevonden wordt en niet uit de velden verzameld is en waarop de hagel zal vallen, het zal sterven<note n="950">Zoo toonde zich God zelfs bij die strenge kastijding nog barmhartig en trachtte Hij door zijne waarschuwing de straf nog zooveel mogelijk te verzachten, zeker vooral om wille van hen onder het Egyptische volk, die Hem vreesden. Vgl. v. 20.</note>.</verse>
<verse osisID="Exod.9.20"> Wie onder de dienstknechten van Pharao het woord des Heeren vreesde, deed zijne knechten en zijn vee in de huizen de wijk nemen.</verse>
<verse osisID="Exod.9.21"> Maar wie het woord des Heeren veronachtzaamde, liet zijne knechten en zijn vee op de velden.</verse>
<verse osisID="Exod.9.22"> En de Heer zeide tot Moses: Strek uwe hand hemelwaarts, opdat er hagel kome over geheel het land Egypte: op de menschen en op het vee en op al het veldgewas in het land Egypte.</verse>
<verse osisID="Exod.9.23"> En Moses strekte den staf hemelwaarts, en de Heer gaf donderslagen en hagel en slingerende bliksemschichten over de aarde, en de Heer deed hagel regenen op het land Egypte.</verse>
<verse osisID="Exod.9.24"> En hagel en vuur daaronder kwamen te gelijk; en hij was van zoodanig eene grootte, als nooit te voren gezien was in het land Egypte, sinds dat volk er gevestigd was.</verse>
<verse osisID="Exod.9.25"> En de hagel sloeg in geheel het land Egypte alles, wat op de velden was, van mensch tot vee; en de hagel sloeg alle gewas des velds en brak alle boomen des landschaps<note n="951">Behalve aan de zeekust is in Egypte de hagel een uiterst zeldzaam natuurverschijnsel. Een geweldigen indruk dan moest die hagelslag teweegbrengen, waarmede bovendien een vervaarlijk onweder gepaard ging, zoodat hagel en vuur te gelijk van den hemel vielen, terwijl alles op het veld onder den regen van ijssteenen gekneusd en gepletterd werd.</note>.</verse>
<verse osisID="Exod.9.26"> Alleen in het land Gessen, waar de kinderen van Israël waren, viel de hagel niet.</verse>
<verse osisID="Exod.9.27"> En Pharao zond, en riep Moses en Aäron en zeide tot hen: Ik heb ook ditmaal gezondigd; de Heer is rechtvaardig; ik en mijn volk zijn goddeloozen.</verse>
<verse osisID="Exod.9.28"> Bidt den Heer, dat Gods donderslagen en de hagel ophouden, opdat ik ulieden late heengaan en gij hier geenszins langer verblijvet.</verse>
<verse osisID="Exod.9.29"> Moses zeide: Wanneer ik de stad zal zijn uitgegaan, zal ik mijne handen naar den Heer uitstrekken en de donderslagen zullen ophouden en er zal geen hagel meer zijn, opdat gij weten moogt, dat de aarde den Heer toebehoort.</verse>
<verse osisID="Exod.9.30"> Ik weet echter, dat èn gij èn uwe dienstknechten den Heere God nog niet vreest<note n="952">De ware vreeze Gods, welke den menschelijken wil onderworpen maakt aan den goddelijken wil, ontbrak hun. Zij vreesden alleen de kastijding.</note>.</verse>
<verse osisID="Exod.9.31"> Het vlas en de gerst dan waren geschonden, want de gerst groende en het vlas schoot reeds knoppen<note n="953">Aangaande den juisten tijd der zevende plaag verschillen eenigszins de berekeningen. Sommigen noemen het einde van Januari of de eerste helft van Februari, anderen het einde van Februari of het begin van Maart. Intusschen blijkt hier bij vergelijking met den tijd van den uittocht in de maand Abib (XIII 4), welke ongeveer met onze maand April overeenkomt, dat de laatste plagen elkander bij korte tusschenpoozen zijn opgevolgd. Hetzelfde mag ook met waarschijnlijkheid van de eerste plagen vermoed worden. Vgl. VII 25 en VIII 1.</note>.</verse>
<verse osisID="Exod.9.32"> Maar de tarwe en de spelt waren niet geschonden, omdat zij in den laten tijd opkwamen<note n="954">Deze vluchtige opmerking aangaande de verschillende graansoorten openbaart op zeer eenvoudige wijze zulk eene kennis van het land, als slechts verwacht kan worden van iemand, die in Egypte geleefd heeft.</note>.</verse>
<verse osisID="Exod.9.33"> En Moses ging van Pharao heen de stad uit en strekte de handen naar den Heer; en de donderslagen en de hagel hielden op en geen druppel regen viel meer op aarde.</verse> 
<verse osisID="Exod.9.34"> Pharao nu ziende, dat de regen en de hagel en de donderslagen hadden opgehouden, vermeerderde de zonde<note n="955">Letterlijk heeft de grondtekst: ‘ging hij voort met zondigen’.</note>.</verse>
<verse osisID="Exod.9.35"> En zijn hart en dat zijner dienstknechten werd verstokt en verhard buitenmate<note n="956">De grondtekst: ‘En hij verzwaarde (verstokte) zijn hart, hij en zijne dienstknechten; en het hart van Pharao sterkte zich en hij liet’ enz. Duidelijk wordt hier de verharding van Pharao's hart aan Pharao's eigen boozen wil toegeschreven. Vgl. IV noot 16.</note>; en hij liet de kinderen van Israël niet heengaan, gelijk de Heer door tusschenkomst van Moses voor uit gezegd had.</verse>
</chapter>

      
<chapter osisID="Exod.10">
<title>Hoofdstuk X.</title>
<p>Achtste plaag: de sprinkhanen (v. 1-.20. Negende plaag: de duisternis (v. 21-.29.</p>
<verse osisID="Exod.10.1"> En de Heer zeide tot Moses: Ga tot Pharao, want Ik heb zijn hart en dat zijner dienaren verhard om deze mijne teekenen aan hem te doen,</verse>
<verse osisID="Exod.10.2"> en ten einde gij moogt verhalen ter oore van uwen zoon en van uwe kleinzonen, hoe dikwijls<note n="957">Moses wordt als vertegenwoordiger van geheel zijn volk toegesproken. Op wat wijze Israël later van geslacht op geslacht die wonderen overleverde, leeren o.a. Psal. LXXVII en CIV. - In plaats van hoe dikwijls heeft de grondtekst: ‘wat Ik verricht heb in Egypte en mijne teekenen, welke Ik aan hen gedaan heb’ enz.</note> Ik de Egyptenaren gepletterd en mijne teekenen aan hen gedaan heb, en ten einde gijlieden weten moogt, dat Ik de Heer ben.</verse>
<verse osisID="Exod.10.3"> Moses en Aäron dan gingen binnen tot Pharao en zeiden hem: Dit zegt de Heer, de God der Hebreërs: Hoelang nog weigert gij Mij onderworpen te zijn? Laat mijn volk heengaan om aan Mij te offeren.</verse>
<verse osisID="Exod.10.4"> Zoo gij echter wederstaat en het niet wilt laten heengaan, zie, dan zal Ik morgen sprinkhanen binnen uwe grenspalen brengen;</verse>
<verse osisID="Exod.10.5"> en zij zullen de oppervlakte der aarde<note n="958">De grondtekst heeft: ‘het oog der aarde’. In die uitdrukking schuilt de dichterlijke gedachte, dat de met boomen en planten gesierde aarde de menschen aanblikt.</note> bedekken, zoodat daarvan niets zichtbaar zal zijn, maar wat na den hagel is overgelaten, opgegeten zal worden; want zij zullen afknagen alle boomen, die op de velden groeien.</verse>
<verse osisID="Exod.10.6"> En zij zullen uwe huizen en die van uwe dienstknechten en van alle Egyptenaren vervullen in zoo groot getal, als uwe vaders en voorvaders niet gezien hebben, sinds zij op de aarde gekomen zijn tot op den dag van heden. En hij keerde zich af en ging weg van Pharao.</verse>
<verse osisID="Exod.10.7"> De dienstknechten van Pharao nu zeiden tot hem: Hoelang nog zullen wij dien valstrik uitstaan<note n="959">Inderdaad was Moses hun een valstrik, een aanleiding tot verderf, maar ten gevolge van hun eigen schuld.</note>? Laat de menschen heengaan om aan den Heer hunnen God te offeren; ziet gij niet, dat Egypte verloren is?</verse>
<verse osisID="Exod.10.8"> En zij riepen Moses en Aäron terug bij Pharao, en hij zeide hun: Gaat, offert aan den Heer, uwen God. Wie zijn het, die zullen gaan?</verse>
<verse osisID="Exod.10.9"> Moses zeide: Met onze kleinen en ouden van dagen zullen wij reizen, met zonen en dochters, met schapen en runderen, want het is een feest van den Heer, onzen God.</verse>
<verse osisID="Exod.10.10"> En Pharao antwoordde: Zoo zij de Heer met ulieden, gelijk ik u en uwe kleinen zal laten heengaan. Wie twijfelt nog, dat gij op allerslechtste dingen zint?</verse>
<verse osisID="Exod.10.11"> Niet aldus zal het geschieden, maar gaat gij mannen alleen en offert aan den Heer, want dit ook hebt gij zelf gevraagd<note n="960">Pharao geeft te kennen, dat zij klaarblijkelijk de bedoeling hebben om Egypte voor altijd te verlaten, daar zij met al het hunne willen gaan. Zoo zij de Heer met ulieden, gelijk enz. is een gramstorige verwensching, welke beteekent: evenmin zij de Heer met u, als ik u zal laten vertrekken. Zijn laatste woord, waarmede de koning de weigering tracht te rechtvaardigen, berust niet op waarheid. Nooit had Moses gezegd, dat alleen de mannen bij de offerplechtigheid in de woestijn tegenwoordig moesten zijn.</note>. En terstond werden zij weggedreven van Pharao's aangezicht.</verse>
<verse osisID="Exod.10.12"> De Heer nu zeide tot Moses: Strek uwe hand uit over het land Egypte naar de sprinkhanen, ten einde zij daarover opstijgen en alle gewas verslinden, dat na den hagel is overgebleven.</verse>
<verse osisID="Exod.10.13"> En Moses strekte den staf uit over het land Egypte; en de Heer voerde een brandenden wind aan dien ganschen dag en nacht; en toen het morgen werd, hief de brandende wind de sprinkhanen omhoog<note n="961">De grondtekst spreekt van een ‘oostenwind’, die derhalve van den kant van Arabië woei. Door dien oostenwind, welke een etmaal aanhield, werden de sprinkhanen op den door Moses voorzegden tijd (v. 4) over Egypte omhooggeheven of, duidelijker volgens den grondtekst, ‘aangevoerd’.</note>.</verse>
<verse osisID="Exod.10.14"> En zij stegen op over geheel het land Egypte en lieten zich binnen al de grenspalen der Egyptenaren neder in zulk een ontelbare menigte, als er voor dien tijd niet geweest waren noch naderhand zullen zijn.</verse>
<verse osisID="Exod.10.15"> En zij bedekten geheel de oppervlakte der aarde, alles verwoestend. Zoo dan werd verslonden het gewas des lands en wat er van vruchten aan de boomen was en door den hagel was overgelaten; en niet het minste groen bleef aan het geboomte en aan de gewassen des lands in geheel Egypte.</verse>
<verse osisID="Exod.10.16"> Daarom riep Pharao ijlings Moses en Aäron, en zeide hun: Ik heb gezondigd tegen den Heer, uwen God, en tegen u.</verse>
<verse osisID="Exod.10.17"> Maar nu vergeeft mij ook ditmaal de zonde en vraagt den Heer, uwen God, dat hij dien dood<note n="962">Waar de sprinkhanen nedervallen, wordt het paradijs woestijn en grijnst de hongersnood de bevolking tegen. En waar zij sterven, verderven zij de lucht en veroorzaken zij besmetting en pest. Met reden dan vraagt Pharao bevrijding van dien dood.</note> van mij wegneme.</verse>
<verse osisID="Exod.10.18"> En Moses ging van Pharao's aangezicht weg en bad den Heer.</verse>
<verse osisID="Exod.10.19"> Deze nu deed een zeer fellen wind uit het westen waaien en nam de sprinkhanen op en wierp ze in de Roode Zee<note n="963">De grondtekst heeft: ‘in de zee van Soeph’ d.i. in de Schelfzee. Het verouderde ‘schelf’ beteekent ‘bies’ en ‘wier’. Waarschijnlijk had de zee dien naam naar den plantengroei op hare oevers, welke later geheel verdween. In navolging van de Septuagint heeft de Vulgaat de Roode Zee, welke jongere naam ook thans nog de gebruikelijke is.</note>; zelfs geen enkele bleef er over binnen al de grenspalen van Egypte.</verse> 
<verse osisID="Exod.10.20"> En de Heer verhardde het hart van Pharao; en hij liet de kinderen van Israël niet heengaan.</verse>
<verse osisID="Exod.10.21"> De Heer nu zeide tot Moses: Strek uwe hand hemelwaarts en er zij duisternis<note n="964">Vele nieuweren meenen, dat God ook, ten einde deze plaag te verwekken, een bekende natuurkracht, den vreeselijken woestijnwind, Chamsin genaamd, deed werken. De heete Chamsin, die de lucht met ovengloed blakert en den dampkring met stof en zand oververzadigt, verduistert niet alleen op den vollen middag het zonnelicht, maar maakt de ademhaling moeielijk, de duisternis in zekeren zin tastbaar, zoodat de menschen, om de plaag zooveel mogelijk te ontwijken, in hunne huizen angstig wegschuilen en roerloos nederzitten als gevangenen der duisternis. Vgl. Sap. XVII 2.</note> over het land Egypte, zoo dik, dat ze getast kan worden.</verse>
<verse osisID="Exod.10.22"> En Moses strekte de hand hemelwaarts; en er ontstond een schrikkelijke duisternis in geheel het land Egypte drie dagen.</verse>
<verse osisID="Exod.10.23"> Niemand zag zijnen broeder en roerde zich van de plaats waar hij was<note n="965">De beschrijving der plaag is uiterst sober. Alleen wordt gewag gemaakt van de duisternis, waarmede God den door eigen schuld (zie v. 16) verblinden koning strafte. Dat echter die straf allerzwaarst geweest moet zijn, bewijst niet alleen haar rang in de elkander opvolgende en altijd zwaardere straffen, alsmede haar invloed op den verstokten Pharao, maar ook de schildering dier kastijding in Sap. XVII, welke op verrassende wijze aan de uitwerkselen van een vervaarlijken en met de wonderkracht van Gods wraak beladen Chamsin herinnert. Vgl. de vorige noot.</note>, maar overal waar de kinderen van Israël woonden, was er licht.</verse>
<verse osisID="Exod.10.24"> En Pharao riep Moses en Aäron en zeide hun: Gaat, offert den Heer; laat slechts uwe schapen en runderen achter; uwe kleinen mogen met u gaan.</verse>
<verse osisID="Exod.10.25"> Moses zeide: Ook slachtoffers en brandoffers zult gij ons geven<note n="966">Gij zult ons toestaan, dat wij ook offerdieren aan Jehova aanbieden, en daarom mag volstrekt niets, geen klauw onzer kudden (zie v. 26), achterblijven.</note>, opdat wij die offeren aan den Heer, onzen God.</verse>
<verse osisID="Exod.10.26"> Alle kudden zullen met ons heentrekken; geen klauw daarvan zal achterblijven; zij toch zijn noodig voor den dienst van den Heer, onzen God; te meer daar wij niet weten wat geofferd moet worden, tot wij ter plaatse zelve gekomen zijn.</verse>
<verse osisID="Exod.10.27"> De Heer nu verhardde het hart van Pharao; en hij wilde hen niet laten gaan.</verse>
<verse osisID="Exod.10.28"> En Pharao zeide tot Moses: Ga weg van mij en wacht u voortaan mijn aanschijn te zien; ten dage, dat gij voor mij verschijnt, zult gij sterven<note n="967">Waarschijnlijk had die samenkomst plaats na de driedaagsche plaag en was bij den terugkeer van het licht de ergste angst van den koning weer geweken.</note>.</verse>
<verse osisID="Exod.10.29"> Moses antwoordde: Aldus zal het geschieden, gelijk gij gesproken hebt; ik zal voortaan uw aanschijn niet zien<note n="968">Wel verscheen Moses nog eenmaal voor den koning, maar door hem zelf ontboden. Zie XII 31. Hetgeen Moses, alvorens den vergramden vorst ditmaal te verlaten, nog zeide, verhaalt XI 4-8.</note>.</verse>
</chapter>

      
<chapter osisID="Exod.11">
<title>Hoofdstuk XI.</title><p>Aankondiging der tiende plaag (v. 1-.10.</p>
<verse osisID="Exod.11.1"> En de Heer zeide<note n="969">Mogelijk sprak God zoo tot Moses, terwijl deze nog voor Pharao stond, maar daar de inhoud dezer openbaring reeds vroeger (III 21, 22; IV 23) is medegedeeld, kan hier v. 1-3 eene tusschenrede zijn. Die tusschenrede brengt dan in herinnering hetgeen God reeds vroeger had gezegd, en verklaart zoo de besliste zekerheid, waarmede Moses de laatste woorden X 29 had uitgesproken.</note> tot Moses: Nog met ééne plaag zal Ik Pharao en Egypte treffen en daarna zal hij u laten heengaan en u dringen om uit te trekken.</verse>
<verse osisID="Exod.11.2"> Gij zult dan aan al het volk zeggen, dat de man van zijnen vriend en de vrouw van hare gebuur zilveren en gouden sieraden vordere.</verse>
<verse osisID="Exod.11.3"> De Heer nu zal zijn volk gunst doen vinden bij de Egyptenaren. En Moses was een zeer groot man in het land Egypte bij Pharao's dienstknechten en bij al het volk<note n="970">Deze opmerking maakt begrijpelijk op wat wijze Israël door toedoen van God gunst zou vinden bij de Egyptenaren. Hun eerbied en vrees voor Moses, den gezant van God, zou hen later (XII 35, 36) des te gemakkelijker gehoor doen geven aan de vordering van zijn volk.</note>.</verse> 
<verse osisID="Exod.11.4"> En hij zeide<note n="971">Vgl. X noot 12.</note>: Dit zegt de Heer: Te middernacht zal Ik uitgaan<note n="972">God laat niet aankondigen in welken nacht Hij zal uitgaan, als het ware van zijnen troon zal opstaan om zelf rechtstreeks, zonder bemiddeling van Moses, zijne goddelijke macht te openbaren. Ongetwijfeld verliepen er sedert deze aankondiging eenige dagen. Die dagen waren noodig voor de regeling der eerste paaschfeestviering, waarvan de voorschriften nog gegeven moesten worden. Zie het volgende hoofdstuk, bepaaldelijk v. 3-6.</note> door Egypte;</verse>
<verse osisID="Exod.11.5"> en sterven zal al het eerstgeborene in het land der Egyptenaren, van Pharao's eerstgeborene, die op zijnen troon zit<note n="973">Het dooden van al het eerstgeborene, van de kracht des volks (vgl. Gen. XLIX noot 2 aan het einde), zou een schitterend bewijs zijn van de kracht Gods en een klaarblijkelijk wraakgericht over het aan Israël, Jehova's eerstgeboren zoon (Exod. IV 22), gepleegde onrecht. Pharao's eerstgeborene, die op zijnen troon zit, is de erfprins en medegenoot in het rijksgebied.</note>, tot den eerstgeborene der dienstmaagd, welke aan den molen is<note n="974">Nog wordt in het Oosten bij de zwervende Arabieren de handmolen gebruikt om het koren tusschen twee steenen tot meel te malen. Den handmolen te malen was in Egypte het werk der geringste slavinnen.</note>, en alle eerstgeborenen van het vee.</verse>
<verse osisID="Exod.11.6"> En er zal een groot geschrei zijn in geheel het land Egypte, zooals er te voren niet geweest is noch naderhand wezen zal.</verse>
<verse osisID="Exod.11.7"> Maar bij al de kinderen van Israël zal van den mensch tot het vee toe geen hond grommen<note n="975">Een spreekwoordelijk gezegde om aan te duiden, dat niemand en niets bij de Israëlieten eenige schade zal lijden. De grondtekst kan begrepen worden in dien zin, dat tegen al de kinderen van Israël, van den mensch tot het vee toe, geen hond zijne tong zal roeren.</note>, opdat gij weten moogt door hoe groot een wonder de Heer scheiding maakt tusschen de Egyptenaren en Israël.</verse>
<verse osisID="Exod.11.8"> En alle deze uwe dienstknechten zullen tot mij afkomen en zich voor mij nederbuigen, zeggende: Trek uit, gij en al het volk, dat u onderdanig is; daarna zullen wij uittrekken.</verse>
<verse osisID="Exod.11.9"> En hij ging van Pharao weg in groote gramschap<note n="976">Die gramschap tegen den verstokten booswicht was een rechtmatige en heilige gramschap in overeenstemming met de gramschap Gods.</note>. De Heer nu zeide tot Moses<note n="977">De zin is: De Heer had gezegd. Hiermede en met den inhoud van het volgend vers wordt nog eens het verhaal der onderhandelingen tusschen Moses en Pharao in het kort samengevat en gesloten. De geschiedenis neemt nu een nieuwen keer.</note>: Pharao zal naar ulieden niet hooren, opdat er vele teekenen geschieden in het land Egypte.</verse>
<verse osisID="Exod.11.10"> Moses en Aäron nu deden al de wonderteekenen, welke beschreven zijn, voor Pharao. En de Heer verhardde het hart van Pharao, en hij liet de kinderen van Israël niet heengaan uit zijn land.</verse>
</chapter>

      
<chapter osisID="Exod.12">
<title>Hoofdstuk XII.</title>
<p>Voorschriften betreffende het paaschlam (v. 1-.28. Tiende plaag: de dood der eerstgeborenen (v. 29, .30. Vertrek van Israël (v. 31-.42. Nadere voorschriften betreffende de viering van het Paaschfeest (v. 43-.51.</p>
<verse osisID="Exod.12.1"> Ook zeide de Heer tot Moses en Aäron in het land Egypte<note n="978">In het land Egypte wijst nadrukkelijk aan, dat de instelling van het Paaschfeest aan de wetgeving van Sinaï voorafging. Door de viering van dat Paaschfeest moest zich Israël vóór den uittocht, ook met geest en hart, van het Egyptische volk afzonderen en zich op plechtige wijze toewijden aan God.</note>:</verse>
<verse osisID="Exod.12.2"> Deze maand zal voor ulieden begin der maanden zijn; eerste zal zij zijn onder de maanden van het jaar<note n="979">Deze maand, waarin Gij nu zijt, de maand der nieuwe vruchten, zie XIII 4, of gelijk de grondtekst daar heeft: de maand Abib, d.i. de maand der aren, zal de eerste maand zijn van het kerkelijke jaar. Na de Babylonische gevangenschap heette zij Nisan, welke naam van Nisannu, de eerste maand der Assyriërs en Babyloniërs, is afgeleid. De maand Abib of Nisan valt ongeveer samen met onze maand April. Voor het burgerlijke jaar, dat met den zaaitijd begon, behielden de Hebreërs hun oude tijdrekening.</note>.</verse>
<verse osisID="Exod.12.3"> Spreekt tot de gansche vergadering der kinderen van Israël<note n="980">Dit deed Moses door tot de oudsten des volks, de oversten en vertegenwoordigers van geheel Israël, het woord te richten. Zie v. 21.</note> en zegt hun: Op den tienden dag dezer maand neme een ieder een lam overeenkomstig zijne familiën en huizen<note n="981">Een ieder moest een lam nemen, gelijk de grondtekst zegt: ‘overeenkomstig de vaderlijke huizen (of familiën), een lam voor het huis’. Dit beteekent, dat de Israëlieten niet willekeurig dooreengemengd, maar ordelijk en wel volgens de natuurlijke verdeeling van elken stam in familiën zich moesten vereenigen, zoodat elk huisgezin zijn lam had.</note>.</verse>
<verse osisID="Exod.12.4"> Zoo echter het getal te gering is om toereikend te kunnen zijn voor het eten van een lam, zal hij zijnen gebuur, die naast zijn huis woont, er bij nemen volgens het getal van zielen, die toereikend kunnen zijn voor het eten van een lam<note n="982">Was het huisgezin te klein, dan moest het getal worden aangevuld met geburen, en hierbij behoorde, gelijk de grondtekst te kennen geeft, rekening te worden gehouden met hetgeen een elk gemiddeld eet. Naar het gebruik in latere tijden vormden tien personen een dischgezelschap, maar mochten er ook meer menschen, volgens Flav. Jos. hoogstens twintig, te zamen het paaschlam eten.</note>.</verse>
<verse osisID="Exod.12.5"> Het lam nu zal zijn zonder smet, van het mannelijk geslacht, éénjarig; en volgens dit voorschrift kunt gij ook een geitebokje nemen<note n="983">In plaats van zonder smet heeft de grondtekst ‘zonder gebrek’ of ‘volmaakt’. De drie genoemde vereischten duiden aan, dat van het beste en edelste geofferd moest worden, gelijk dit de aan God verschuldigde eer vordert. Vgl. Lev. XXII 19-22. Hoewel in plaats van een lam ook een geitebokje genomen mocht worden, bleef altijd in het vervolg toch het lam het paaschoffer bij uitnemendheid.</note>.</verse>
<verse osisID="Exod.12.6"> En gij zult het bewaren tot den veertienden dag dezer maand; en de gansche menigte der kinderen van Israël zal het tegen den avond slachten<note n="984">Het lam moest, van de kudde afgezonderd, bewaard worden. Dit bewaren gedurende de dagen, welke de feestviering voorafgingen, diende om des te beter de gemoederen daarop voor te bereiden. Het slachten geschiedde door de hoofden der gezinnen. Ook in het vervolg, na de aanstelling van priesters en levieten, bleef den gewonen man dit heilig werk, evenals het slachten van andere offerdieren, geoorloofd. Vgl. Lev. I 5, 11; II Paral. XXX 17. Langzamerhand echter schijnt het meer en meer gebruik te zijn geworden, dat de levieten alle offerdieren en ook de paaschlammeren slachtten. Maar het eigenlijke offeren, het uitstorten van het bloed, werd spoedig uitsluitend de taak der priesters. Vgl. Lev. I 10, 11. De offertijd was bepaald tegen den avond, in den grondtekst: ‘tusschen de twee avonden’. Bedoeld is wel hiermede de tijd tusschen het eerste dalen van de zon ter kimme (eerste avond) en het ondergaan van de zon of het vallen der duisternis (tweede avond). Volgens Flav. Jos. (Antiq. Jud. lib. XIV IV 3) werd het avond-brandoffer, dat op denzelfden tijd gesteld was (Exod. XXIX 39, 41 in den grondtekst), op het negende uur, d.i. ons drie uren in den namiddag, geofferd.</note>.</verse>
<verse osisID="Exod.12.7"> En zij zullen van zijn bloed nemen en het doen op de beide deurposten en op de bovendrempels van de huizen, in welke zij het zullen eten<note n="985">Het bloed moest aan de huizen ten onderscheidingsteeken strekken (v. 13), maar mocht niet op den onderdrempel oneerbiedig vertreden worden, wijl het heilig offerbloed was.</note>.</verse>
<verse osisID="Exod.12.8"> En zij zullen dien nacht het vleesch eten, gebraden aan het vuur, en ongedeesemde brooden met wilde latuwe<note n="986">Dien nacht, te weten den nacht tusschen den veertienden en vijftienden dag der maand. - De ongedeesemde brooden zouden in het vervolg (zie v. 34 en 39) de Israëlieten aan hun haastigen uittocht herinneren, en bovendien verzinnebeeldden die brooden van zuivere, met geen zuurdeeg vermengde tarwe Israël's afscheiding van het zondige Egyptische volk. De wilde latuwe (of wel volgens den grondtekst: de bittere kruiden) moest ter herinnering dienen aan de bitterheid der Egyptische dienstbaarheid.</note>.</verse>
<verse osisID="Exod.12.9"> Niet zult gij daarvan iets rauw en in het water gekookt, maar alleen aan het vuur gebraden, eten; zijn kop met de pooten en de ingewanden zult gij nuttigen.</verse> 
<verse osisID="Exod.12.10"> En er zal niets daarvan overblijven tot den morgen; zoo er iets overgeschoten is, zult gij het in het vuur verbranden<note n="987">Het heilig lam moest in zijn geheel blijven, zonder dat het van kop, pooten en ingewanden ontdaan werd. Onverdeeld moest het op den disch komen ten teeken der volmaakte gemeenschap, welke er onderling tusschen de leden van het heilig volk en tusschen dat volk met God behoorde te bestaan. Als heilige offerspijs mocht het overblijvende daarvan later niet op de gewone manier gegeten, maar moest het, ten einde alle ontheiliging te voorkomen, verbrand worden. Dit voorschrift werd in het vervolg tot de meeste andere offermaaltijden uitgebreid. Vgl. Lev. VII 15, 17.</note>.</verse>
<verse osisID="Exod.12.11"> Aldus nu zult gij het eten: Uwe lendenen zult gij omgorden en schoeisel zult gij aan de voeten hebben, den staf in de hand houdend, en gij zult haastelijk eten<note n="988">De lendenen omgord, zoodat het opgeschort gewaad den gang niet belemmeren kan, den staf in de hand als menschen, die op het punt staan de reis te aanvaarden.</note>; want het is het Paschen (dat is de voorbijgang) des Heeren<note n="989">Want wordt in den grondtekst gemist. Ook dat is de voorbijgang is een tusschenzin, waarmede de Vulgaat hare verklaring geeft van het woord Pascha of Pesach. Zij schijnt te bedoelen, dat het haastelijk eten geschieden moest, omdat tijdens den paaschmaaltijd de Heer, Israël sparend, snel zou voorbijgaan. Het Hebr. heeft echter achter het haastelijk eten alleen: ‘een Pesach (Paschen) is dit voor Jehova’. Dit kan beteekenen, dat de paaschmaaltijd een heilig offermaal is ter eere van Jehova, of wel dat Jehova, terwijl zij dien maaltijd zullen houden, terzelfder tijd hunne huizen sparend zal voorbijgaan. Vgl. Isai. XXXI 5.</note>.</verse>
<verse osisID="Exod.12.12"> En Ik zal door het land Egypte gaan in dien nacht en al het eerstgeborene in het land Egypte slaan van den mensch tot het vee; en over al de goden van Egypte zal Ik gerichten houden<note n="990">De dood der eerstgeborenen was inderdaad een bewijs, dat God gerichten hield over de beschermgoden van Egypte, niet alleen omdat hunne onmacht openbaar werd gemaakt, maar ook omdat de straf hen rechtstreeks trof. Aan vele dieren toch, welker eerstgeborenen omkwamen, en ook aan de koningen werd door de Egyptenaren goddelijke hulde bewezen en goddelijke kracht toegeschreven.</note>, Ik de Heer.</verse>
<verse osisID="Exod.12.13"> Het bloed nu zal voor u tot een teeken zijn aan de huizen, in welke gij zult zijn, en Ik zal het bloed zien en u voorbijgaan<note n="991">Ik zal u voorbijgaan. Hier ter plaatse en niet in het vorige vers, al heeft de Vulgaat eenzelfde vertaling, wordt in het Hebr. het werkwoord gebezigd, waarvan Pesach of Pascha is afgeleid. Hier is sprake van een sparend voorbijgaan of overslaan der met het bloed geteekende huizen, Paschen beteekent het feest van Jehova's sparenden voorbijgang. Het bloed aan de deurposten zou voor de Israëlieten een teeken, een zeker onderpand zijn, dat zij gespaard zouden blijven.</note>; en er zal onder u geen verdervende plaag zijn, wanneer Ik het land Egypte zal slaan.</verse>
<verse osisID="Exod.12.14"> Gij nu zult dezen dag tot gedenkdag houden en dien als feestdag voor den Heer vieren in uwe geslachten met een altoosdurende viering.</verse>
<verse osisID="Exod.12.15"> Zeven dagen zult gij ongedeesemd brood eten<note n="992">Het feest der ongedeesemde brooden, dat van het Paaschfeest onderscheiden was, maar daarmede (zie v. 18) begon of althans (zie Lev. XXIII 6) onmiddellijk samenviel, stond met het Paaschfeest in allerinnigst verband. Het laatste herinnerde aan den nacht vóór den uittocht, het eerste aan den uittocht zelf. Vgl. v. 34 en 39. Velen houden, dat de v. 15-20 genoemde voorschriften niet vóór den uittocht gegeven, maar hier bij de voorschriften der paaschfeestviering passend ingevoegd zijn. Vgl. XIII 3-10.</note>; op den eersten dag zal er geen zuurdeesem in uwe huizen meer zijn; al wie gedeesemd brood eet van den eersten dag tot den zevenden dag, vergaan zal die ziel uit Israël<note n="993">Vgl. Gen. XVII noot 8.</note>.</verse>
<verse osisID="Exod.12.16"> De eerste dag zal heilig en plechtig zijn en de zevende dag moet met dezelfde feestelijkheid geeerd worden; geenerlei werk zult gij op die dagen doen, uitgenomen hetgeen het eten betreft<note n="994">De eerste dag, te weten de vijftiende, en de zevende dag, de een en twintigste der maand Abib of Nisan waren bijzondere feestdagen, waarop, gelijk de grondtekst zegt, een heilige feestvergadering moest plaats hebben, een feestelijke bijeenkomst des volks om God op bijzondere wijze te eeren. Uitdrukkelijk echter was het toebereiden van spijzen geoorloofd verklaard, terwijl dit op den wekelijkschen sabbat niet veroorloofd werd. Zie XXXV 2, 3.</note>.</verse>
<verse osisID="Exod.12.17"> En gij zult het ongedeesemde onderhouden, want juist op dien zelfden dag zal Ik uw heerleger uit het land Egypte uitvoeren<note n="995">Het ongedeesemde beteekent hier de voorschriften aangaande het ongedeesemde. - Zal Ik uitvoeren, in het Hebr. ‘heb Ik uitgevoerd’.</note>; en gij zult dien dag houden in uwe geslachten volgens eeuwigdurend voorschrift.</verse>
<verse osisID="Exod.12.18"> In de eerste maand, den veertienden dag der maand, tegen den avond, zult gij ongedeesemd brood eten tot op den een en twintigsten dag van dezelfde maand tegen den avond.</verse>
<verse osisID="Exod.12.19"> Zeven dagen lang zal er geen zuurdeesem in uwe huizen gevon- den worden; wie gedeesemd brood zal eten, diens ziel zal vergaan uit de vergadering van Israël, zoowel van aankomelingen als van inboorlingen des lands<note n="996">Met het oog op de zekere toekomst in Chanaän stelt de wet het volk reeds als daar woonachtig voor. Niet alleen voor de inboorlingen des lands, de Israëlieten, maar zelfs voor de aankomelingen, die tijdelijk of voortdurend te midden van het volk Gods verbleven en niet door de besnijdenis in het volk waren ingelijfd, zou die wet verplichtend zijn. Het vonnis diens ziel zal vergaan kan, wat de vreemdelingen betreft, de doodstraf of wel de straf der verbanning beteekenen.</note>.</verse>
<verse osisID="Exod.12.20"> Niets, dat gedeesemd is, zult gij eten; in al uwe woonplaatsen zult gij ongedeesemd brood eten.</verse>
<verse osisID="Exod.12.21"> Moses nu riep al de oudsten der kinderen van Israël en zeide tot hen: Gaat, neemt een dier volgens uwe familiën en slacht het Paschen.</verse>
<verse osisID="Exod.12.22"> En doopt een bundeltje hysop in het bloed, dat op den drempel is<note n="997">In plaats van op den drempel past hier beter ‘in het bekken’, gelijk de grondtekst vertaald kan worden. Het bloed van het geslachte lam werd in een bekken opgevangen.</note>, en besprenkelt daarmede den bovendrempel en de beide deurposten; niemand uwer ga buiten de deur van zijn huis tot aan den morgen<note n="998">Alleen binnen de met dat bloed geteekende huizen was er dien nacht veiligheid.</note>.</verse>
<verse osisID="Exod.12.23"> Want de Heer zal, de Egyptenaren slaande, voorbijgaan, en wanneer Hij het bloed aan den bovendrempel en aan de beide deurposten zien zal, dan zal Hij de deur van het huis overslaan en den verdelger<note n="999">Gods engel, die het gebod der verdelging ten uitvoer bracht.</note> niet toestaan om uwe huizen binnen te gaan en leed te doen.</verse>
<verse osisID="Exod.12.24"> Onderhoud dit woord als wet voor u en voor uwe kinderen tot in eeuwigheid<note n="1000">Niet juist alle voorschriften echter, welke bij dit eerste Paaschfeest geboden waren, bleven verplichtend. Bijv. van het bloed op de deurposten, van den staf in de hand bij het nuttigen des paaschlams, van het blijven binnen de huizen tijdens de feestviering is later geen sprake meer.</note>.</verse>
<verse osisID="Exod.12.25"> En wanneer gij in het land zult zijn gekomen, dat de Heer aan ulieden zal geven, gelijk Hij beloofd heeft, zult gij die plechtigheden onderhouden.</verse> 
<verse osisID="Exod.12.26"> En wanneer uwe kinderen tot u zullen zeggen: Wat is deze godsdienstviering?</verse>
<verse osisID="Exod.12.27"> dan zult gij hun zeggen: Het is het offer van den voorbijgang des Heeren, toen Hij de huizen der kinderen van Israël in Egypte voorbijging, de Egyptenaren slaande en onze huizen vrijwarend. En het volk boog neder en aanbad.</verse>
<verse osisID="Exod.12.28"> En de kinderen van Israël gingen henen en deden, gelijk de Heer aan Moses en Aäron geboden had.</verse>
<verse osisID="Exod.12.29"> Het geschiedde nu te middernacht, dat de Heer al het eerstgeborene in het land Egypte sloeg, van Pharao's eerstgeborene, die op zijnen troon zat<note n="1001">Een oud Egyptisch standbeeld in het museum te Berlijn bewaart de herinnering aan eenen zoon van Menephtah I, die vóór zijnen vader gestorven is. Uit het opschrift van dit beeld blijkt, volgens de egyptologen, dat hij denzelfden naam als zijn vader droeg, oudste zoon en medegenoot in de regeering was. Niet hij, maar een jongere broeder Sethos volgde den eersten Menephtah op, den vermoedelijken Pharao tijdens den uittocht van Israël.</note>, tot den eerstgeborene der gevangene, welke in den kerker was, en al het eerstgeborene van het vee.</verse>
<verse osisID="Exod.12.30"> En Pharao stond in den nacht op en al zijne dienstknechten en geheel Egypte, en er ontstond een groot geschrei in Egypte, want er was geen huis, waarin geen doode lag.</verse>
<verse osisID="Exod.12.31"> En Pharao, na Moses en Aäron in den nacht te hebben geroepen, zeide tot hen: Maakt u op en gaat weg van mijn volk, gij en de kinderen van Israël; gaat, offert aan den Heer, gelijk gij zegt.</verse>
<verse osisID="Exod.12.32"> Neemt uwe schapen en runderen mede, gelijk gij gevraagd hebt, en zegent mij bij uw weggaan<note n="1002">Bidt voor mij om den zegen van uwen God, opdat ik van verdere rampen bevrijd blijve.</note>.</verse>
<verse osisID="Exod.12.33"> En de Egyptenaren drongen het volk om met spoed uit het land te gaan, zeggende: Allen zullen wij sterven.</verse>
<verse osisID="Exod.12.34"> Het volk dan nam beslagen meel, eer het gedeesemd was, en bond het in de opperkleederen<note n="1003">Door den drang der Egyptenaren ontbrak de tijd om brood te bereiden voor de reis. De Israëlieten namen dan, gelijk de grondtekst te verstaan geeft, hunne baktroggen met het nog ongedeesemde meel, wikkelden die in hunne opperkleederen of mantels en legden ze dan bij het weggaan op hunne schouderen. Niets doet hier vermoeden, dat het feest der ongedeesemde brooden reeds was ingesteld. Vgl. noot 15.</note> en legde het op zijne schouderen.</verse>
<verse osisID="Exod.12.35"> En de kinderen van Israël deden, gelijk Moses geboden had, en vroegen van de Egyptenaars zilveren en gouden sieraden en zeer vele kleederen.</verse>
<verse osisID="Exod.12.36"> De Heer nu deed het volk gunst vinden bij de Egyptenaren, zoodat zij het hun verleenden<note n="1004">In het Hebr. is duidelijk sprake van ‘geven’. Vgl. III noot 20.</note>; en zij beroofden de Egyptenaren.</verse>
<verse osisID="Exod.12.37"> En de kinderen van Israël vertrokken uit Ramesses naar Socoth, ongeveer zeshonderd duizend mannen te voet behalve de kinderen<note n="1005">Ramesses of Ramses, in het hart van Gessen gelegen en van dit landschap de voornaamste stad, was het punt van uitgang. Als plaats van bijeenkomst kon geen betere plek gekozen worden. Bovendien lag de stad niet ver van de woestijngrenzen en in hare nabuurschap was een kanaal, dat gedurende de twee eerste dagen de voorttrekkende menigte van drinkwater kon voorzien. Van Ramesses ging de tocht naar Socoth of Pithom, dat in de nabijheid lag. Vgl. I noot 15. Deze eerste dagreis was zeer kort, gelijk wel niet anders bij het haastig opbreken van zulk een groote menigte kon geschieden. Rondom Socoth bleven de Israëlieten vernachten en zoo hadden ook de verst verwijderden, die nog waren achtergebleven, de gelegenheid om zich bij hunne stamgenooten aan te sluiten. - De getalsterkte was zeker verbazend groot, maar de vermenigvuldiging van Jacob's familie met hare talrijke onderhoorigen was gebeurd onder den bijzonderen zegen van God en in een land, dat nog ten aanzien der voortplanting geroemd wordt om zijn buitengewone vruchtbaarheid. - Op eenzelfde wijze, als ook nu nog de Arabische stammen naar de strijdbare mannen hun aantal berekenen, wordt hier die getalsterkte opgegeven naar de mannen te voet of, gelijk het in den grondtekst gebezigde woord aanduidt, naar de voetknechten. Dit woord, dat aan legerscharen herinnert, heeft zijne bijzondere beteekenis: Israël immers trok uit als het goed geordende, met buit beladen en triomfeerende leger van Jehova.</note>.</verse>
<verse osisID="Exod.12.38"> Maar ook een ontelbare menigte van allerlei volk<note n="1006">Die vreemde menigte werd later voor Israël eene aanleiding tot zonde. Vgl. Num. XI 4.</note> trok met hen op, schapen en runderen en dieren van allerhande soort in uitermate groot getal.</verse>
<verse osisID="Exod.12.39"> En zij bakten het meel, dat zij, nadat het te voren beslagen was, uit Egypte hadden medegegevoerd<note n="1007">Vgl. noot 26. - Dudum, te voren of ‘lang te voren’ staat niet in den grondtekst.</note>; en zij maakten onder de asch gebakken ongedeesemde brooden, want deze konden niet gedeesemd worden, daar de Egyptenaren tot vertrekken drongen en geenerlei vertoef toelieten; en ook was er geen mogelijkheid geweest om eenigen teerkost te bereiden.</verse>
<verse osisID="Exod.12.40"> De verblijftijd nu der kinderen van Israël, dien zij metterwoon in Egypte hebben doorgebracht, was vierhonderd en dertig jaren<note n="1008">Velen willen met een beroep op de Septuagintvertaling en den Samaritaanschen tekst deze tijdruimte berekenen van het tijdstip, dat Abraham in Chanaän kwam, zoodat dan de Israëlieten slechts een weinig meer dan twee eeuwen in Egypte gewoond zouden hebben. Die opvatting echter is moeielijk overeen te brengen met de Vulgaat en den grondtekst te dezer plaatse alsook met Gen. XV 13. Ook wijzen de verschillende stamlijsten, zoo althans hunne soms tastbare onvolledigheid (vgl. VI noot 12) niet veronachtzaamd wordt, op een langduriger verblijf. Tegen deze meer waarschijnlijke meening wordt wel Gal. III 17 aangevoerd, maar de verzekering des apostels, dat de Wet op Sinaï vierhonderd en dertig jaren na het verbond van God met Abraham en diens zaad gegeven is, mag in dezen zin begrepen worden, dat die tijdruimte ligt tusschen de afkondiging der Wet en de laatste bevestiging van Gods verbond met Abraham's zaad, te weten toen Jacob met zijn gezin naar Egypte toog. Zie Gen. XLVI 3 en 4.</note>.</verse>
<verse osisID="Exod.12.41"> En toen deze vervuld waren, trok op denzelfden dag het gansche heerleger des Heeren uit het land Egypte.</verse>
<verse osisID="Exod.12.42"> Die nacht moet gevierd worden voor den Heer, toen Hij hen uitvoerde uit het land Egypte; dezen moeten al de kinderen van Israël vieren in hunne geslachten.</verse>
<verse osisID="Exod.12.43"> En de Heer zeide tot Moses en Aäron<note n="1009">De hier volgende aanvullingsvoorschriften der paaschwet v. 3-11 werden misschien eerst na den uittocht gegeven, maar dan te dezer plaatse ingelascht.</note>: Dit is de godsdienstviering van het Paschen: Geen uitlander zal daarvan eten.</verse>
<verse osisID="Exod.12.44"> Maar iedere gekochte slaaf zal besneden worden en zóó zal zij er van eten.</verse>
<verse osisID="Exod.12.45"> Aankomeling en huurling zullen er niet van eten<note n="1010">Alleen die vreemden, die door de besnijdenis in het volk Gods waren ingelijfd, mochten aan den heiligen disch aanzitten. Voor den gekochten slaaf was de besnijdenis verplichtend. Vgl. Gen. XVII 12.</note>.</verse>
<verse osisID="Exod.12.46"> In één huis zal het gegeten worden; en gij zult van zijn vleesch niets buitenshuis brengen en geen been van hetzelve breken<note n="1011">Dit voorschrift betreffende het paaschlam verkreeg in den Christus, wiens beenen aan het kruis niet gebroken werden, zijn laatste en volkomen vervulling (Joan. XIX 36). Immers van dien Christus, ons Paaschlam (I Cor. V 7), was het paaschlam der Israëlieten de heerlijke voorafbeelding. Want Hij is het Lam Gods, geheel vlekkeloos en in alles volmaakt, dat geofferd werd om ons voor de slagen van Gods wrekende gerechtigheid te beveiligen, van de vrees voor den eeuwigen dood te bevrijden en uit de slavernij van den helschen Pharao te verlossen (Joan. I 36; I Petr. I 19; Hebr. II 14, 15). En dat geslachtofferde Lam is niet alleen offer, maar ook offerspijs, want zijn vleesch is waarlijk spijs (Joan. VI 56). Het wordt in het ééne huis der Katholieke Kerk door de kinderen van het nieuwe Israël geheel en onverdeeld gegeten met de bittere kruiden van berouw en boetvaardigheid, met het ongedeesemd brood van reinheid en waarheid, waarmede geen zuurdeesem van zonde vermengd is (I Cor. V 8), terwijl de gasten aan dien heiligen maaltijd met ingetogenheid en versterving hunne lendenen omgord, met bereidwilligheid voor het Evangelie des vredes (Ephes. VI 15) hunne voeten geschoeid hebben en in de hand den staf voeren van onbezweken vertrouwen op God om aan het land van de slavernij der zonde voor altijd den rug te keeren en door de woestijn dezer wereld in de kracht Gods op te gaan naar het hemelsch Chanaän, het land der eeuwige belofte.</note>.</verse> 
<verse osisID="Exod.12.47"> De gansche verzameling der kinderen van Israël zal dit doen.</verse>
<verse osisID="Exod.12.48"> Bijaldien een der vreemdelingen tot uwe gemeenschap overgaan en het Paschen des Heeren houden wil, worde eerst alles besneden wat mannelijk is van de zijnen en dan zal hij het wettig vieren; en hij zal zijn als de inboorling des lands; maar zoo iemand niet besneden is, zal hij daarvan niet eten.</verse>
<verse osisID="Exod.12.49"> Eenerlei zal de wet zijn voor den inboorling en voor den vreemdeling<note n="1012">Voor den vreemdeling, die besneden is en zoo in uwe gemeenschap werd opgenomen. Vgl. het vorige vers.</note>, die bij u verblijft.</verse>
<verse osisID="Exod.12.50"> En al de kinderen van Israël deden, gelijk de Heer aan Moses en Aäron geboden had.</verse>
<verse osisID="Exod.12.51"> En op denzelfden dag voerde de Heer de kinderen van Israël uit het land Egypte volgens hunne afdeelingen.</verse>
</chapter>

      
<chapter osisID="Exod.13">
<title>Hoofdstuk XIII.</title>
<p>Heiliging der eerstgeborenen en nogmaals de wet van het ongedeesemde (v. 1-.16. De weg van Israël; de wolk- en vuurzuil (v. 17-.22.</p>
<verse osisID="Exod.13.1"> En de Heer sprak tot Moses, zeggende:</verse>
<verse osisID="Exod.13.1">dat den moederschoot opent, onder de kinderen van Israël, zoowel van de menschen als van de dieren, want Mijner<note n="1013">De heiliging van al het eerstgeborene of zijne toewijding aan Jehova staat in innig verband met het Paaschfeest, omdat God toen het eerstgeborene van Israël spaarde. Waarschijnlijk is reeds te Socoth dit voorschrift gegeven.</note> is alles.</verse>
<verse osisID="Exod.13.3"> En Moses zeide tot het volk: Gedenkt dezen dag, waarop gij zijt uitgetrokken uit Egypte en uit het huis der slavernij, want met sterke hand heeft de Heer u uit deze plaats gevoerd; eet derhalve geen gedeesemd brood<note n="1014">Het gebod van het ongedeesemde is derhalve nog tijdens den uittocht uitgevaardigd. Vgl. XII noot 15.</note>.</verse>
<verse osisID="Exod.13.4"> Heden trekt gij uit in de maand der nieuwe vruchten<note n="1015">De grondtekst: ‘in de maand Abib’. Vgl. XII noot 2.</note>.</verse>
<verse osisID="Exod.13.5"> En wanneer de Heer u zal hebben binnengevoerd in het land des Chananeërs en des Hetheërs en des Amorrheërs en des Heveërs en des Jebuseërs, hetwelk Hij aan uwe vaderen gezworen heeft u te zullen geven, een land, dat overvloeit van melk en honig, zult gij dit heilig gebruik in die maand vieren.</verse>
<verse osisID="Exod.13.6"> Zeven dagen zult gij ongedeesemd brood eten; en op den zevenden dag zal het een feestdag des Heeren zijn<note n="1016">De wet van het ongedeesemde is hier meer beknopt herhaald. Vgl. XII 16. De feestelijke viering van den eersten der zeven dagen wordt niet in het bijzonder vermeld, wijl wel een ieder begreep, dat deze uiteraard verplichtend was.</note>.</verse>
<verse osisID="Exod.13.7"> Ongedeesemd brood zult gij zeven dagen eten; er zal niets gedeesemds gezien worden bij u noch binnen al uwe grenspalen.</verse>
<verse osisID="Exod.13.8"> En gij zult aan uwen zoon op dien dag verhalen en zeggen: Dit heeft de Heer mij gedaan, toen ik ben uitgetrokken uit Egypte.</verse>
<verse osisID="Exod.13.9"> En het zal zijn als een teeken in uwe hand en als een gedachtenis voor uwe oogen<note n="1017">Waarschijnlijk aan het gebruik om eenen ring aan de hand en sieraden op het voorhoofd tusschen de oogen te dragen is dit spreekwoordelijk gezegde ontleend, dat aanduidt met welk een groote zorg Israël altijd de gedachtenis aan Gods weldaden moest bewaren. Later maakten zich de Israëlieten, deze woorden in letterlijken zin opvolgend, bid- en gedenkcedels aan hoofd en handen, de zoogenaamde ‘tephillin’ of ‘phylacteria’.</note>, en opdat de wet des Heeren altijd zij in uwen mond, want met sterke hand heeft de Heer u uitgevoerd uit Egypte.</verse>
<verse osisID="Exod.13.10"> Gij zult deze viering op den gezetten tijd onderhouden van jaar tot jaar<note n="1018">Letterlijk: ‘van dagen tot dagen’, d.i. zoo dikwijls de bepaalde dagen terugkeeren.</note>.</verse>
<verse osisID="Exod.13.11"> En wanneer de Heer u in het land van den Chananeër zal hebben binnengevoerd<note n="1019">Zooals hier blijkt, werd de wet van de eerstgeboorte vooral met het oog op de toekomst in het land Chanaän gegeven. Evenwel was zij reeds in de woestijn verplichtend. Vgl. Num. III 40; XVIII 15, 16.</note>, gelijk Hij aan u en aan uwe vaderen gezworen heeft, en het aan u gegeven zal hebben,</verse>
<verse osisID="Exod.13.12"> zult gij voor den Heer afzonderen al wat den moederschoot opent en wat eerstgeboren is onder uwe kudden; al wat gij zult hebben van het mannelijk geslacht, zult gij den Heer toewijden.</verse>
<verse osisID="Exod.13.13"> Het eerstgeborene van den ezel zult gij verwisselen met een schaap; bijaldien gij het niet gelost hebt, zult gij het dooden. Maar al het eerstgeborene van den mensch onder uwe kinderen zult gij voor geld loskoopen<note n="1020">De ezel werd een onrein dier geacht en mocht daarom niet geofferd worden. - Later werd een losprijs van vijf sikkels voor het eerstgeborene van den mensch bepaald. Vgl. Num. III 47.</note>.</verse>
<verse osisID="Exod.13.14"> En wanneer uw zoon u morgen<note n="1021">Morgen beteekent ‘in de toekomst’, evenals gisteren en eergisteren ‘in het verleden’ beteekent. Vgl. Gen. XXXI 2.</note> zal ondervragen, zeggende: Wat is dat? dan zult gij hem antwoorden: Met sterke hand heeft ons de Heer uitgevoerd uit het land Egypte, uit het huis der slavernij.</verse>
<verse osisID="Exod.13.15"> Want toen Pharao verhard was en ons niet wilde laten heengaan, heeft de Heer al het eerstgeborene in het land Egypte gedood, van het eerstgeborene des menschen tot het eerstgeborene van het vee; daarom offer ik den Heer al wat van het mannelijk geslacht den moederschoot opent, en los ik al het eerstgeborene mijner zonen.</verse>
<verse osisID="Exod.13.16"> Het zal dan zijn als een teeken in uwe hand en als iets, dat ter herinnering tusschen uwe oogen hangt, omdat de Heer met sterke hand ons heeft uitgevoerd uit Egypte.</verse>
<verse osisID="Exod.13.17"> Toen dan Pharao het volk had laten vertrekken, voerde God hen niet langs den weg van het land der Philistijnen, welke in de nabijheid is, wijl Hij gedacht, dat het mogelijk berouw zou krijgen, zoo het oorlogen tegen zich zag oprijzen, en naar Egypte terug zou keeren<note n="1022">De naaste weg van Egypte naar Chanaän liep in noordoostelijke richting langs de kust der Middellandsche Zee naar het zuidwestelijk gedeelte van Chanaän, waar de Israëlieten, dien weg volgend, bij Gaza door de krijgshaftige Philistijnen zouden zijn opgewacht. Lichtelijk dan konden de voor den oorlog nog niet geoefende kinderen van Israël spoedig zijn afgeschrikt en den terugtocht naar Egypte ondernomen hebben. Vgl. Num. XIV 4. Hunne kleinmoedigheid ontziende, wees God een anderen weg aan.</note>.</verse>
<verse osisID="Exod.13.18"> Maar Hij voerde het met een omweg langs den weg der woestijn, welke bij de Roode Zee is, en gewapend trokken de kinderen van Israël op uit het land Egypte<note n="1023">In oostelijke richting trokken zij voort (zie XIV 2) gewapend of wel, gelijk de grondtekst heeft, ‘toegerust’, te weten wel toegerust voor den tocht.</note>.</verse>
<verse osisID="Exod.13.19"> Moses nam ook de beenderen van Joseph<note n="1024">Waarschijnlijk werden ook de beenderen der andere zonen van Jacob toen medegenomen. Zie Act. VII 16.</note> met zich, omdat deze de kinderen van Israël bezworen had, zeggende: God zal u bezoeken; voert mijne beenderen van hier met u.</verse>
<verse osisID="Exod.13.20"> En van Socoth voortgetrokken, legerden zij zich te Etham aan de uiterste grenzen der woestijn<note n="1025">Etham lag zeker oostwaarts, immers aan de uiterste grenzen der woestijn van Arabië, waarschijnlijk ten noorden van het hedendaagsche Suez. Wellicht behoorde het tot de versterkte plaatsen, in het Egyptisch ‘hetam’ genaamd, welke door de Egyptenaren langs de woestijngrenzen gebouwd waren ter beveiliging tegen de Arabische stammen.</note>.</verse>
<verse osisID="Exod.13.21"> De Heer nu ging voor hen uit om den weg te wijzen, bij dag in eene wolkzuil en bij nacht in eene vuurzuil, om leidsman op de reis te zijn te beider tijde<note n="1026">Een enkele zuilvormige wolk, te gelijk vuur- en wolkzuil (XIV 19) of de wolk (Num. IX 21). Des daags was die wolk donker, terwijl zij in het duister straalde als vuur. In die wolk woonde op bijzondere wijze Jehova of was de engel, die Hem in het Oude Verbond vertegenwoordigde.</note>.</verse> 
<verse osisID="Exod.13.22"> Nooit ontbrak de wolkzuil bij dag noch de vuurzuil bij nacht voor het aangezicht van het volk.</verse>
</chapter>

      
<chapter osisID="Exod.14">
<title>Hoofdstuk XIV.</title><p>God gelast aan Moses de richting van den uittocht te veranderen (v. 1-.4. Pharao vervolgt de Israëlieten, die bevreesd worden (v. 5-.14. Doortocht door de Roode Zee en vernietiging van de Egyptische krijgsmacht (v. 15-.31.</p>
<verse osisID="Exod.14.1"> De Heer nu sprak tot Moses, zeggende:</verse>
<verse osisID="Exod.14.2"> Zeg aan de kinderen van Israël, dat zij omkeeren en zich legeren voor Phihahiroth, dat tusschen Magdalum en de zee ligt tegenover Beëlsephon; daarvóór zult gij de legerplaats opslaan aan de zee<note n="1027">Te Etham scheen het, als zou Israël langs de noordelijke punt der Roode Zee, die zee aan de rechterhand latend, de woestijn binnentrekken. God gelastte nu aan zijn leger om te keeren, een rugwaartsche beweging te maken. Niet langer in oostelijke, maar in geheel zuidelijke richting voortgaande, kwam nu Israël, altijd binnen het Egyptische grondgebied, langs de noordelijke punt der Roode Zee, haar westelijken oever ter linkerzijde hebbend, tot voor Phihahiroth. De juiste ligging dier plaats is niet met zekerheid aan te wijzen evenmin als de ligging van Magdalum of Migdol, dat ‘sterkte’ beteekent, en van het vermoedelijk aan den afgod Baäl toegewijde Beëlsephon, dat ‘heer van den noordenwind’ beduidt. Waarschijnlijk was echter Beëlsephon de meer dan duizend voet hooge Dsjebel Attaka en lag Phihahiroth ter plaatse van het tegenwoordige Aïroeth op de vlakte tusschen den Dsjebel Attaka en de Golf van Suez.</note>.</verse>
<verse osisID="Exod.14.3"> En Pharao zal aangaande de kinderen van Israël zeggen: Zij zijn in het land beklemd geraakt, de woestijn heeft hen ingesloten<note n="1028">Het had inderdaad allen schijn, dat Israël verdwaald en beklemd geraakt was. Achter het leger rees in het westen het gebergte van den Beëlsephon, dat zich zuidoostelijk tot de zee uitstrekt en derhalve ten westen en ten zuiden de vlucht voor de menigte onmogelijk maakte. Wanneer nu Pharao ten noorden den reeds gemelden weg naar de woestijn versperde, gelijk hij werkelijk zou doen, dan was er menschelijker wijze gesproken geen uitweg, want ten oosten, vóór Israël, golfde de zee.</note>.</verse>
<verse osisID="Exod.14.4"> En Ik zal zijn hart verharden en hij zal u achtervolgen; en Ik zal Mij verheerlijken aan Pharao en aan geheel zijn heerleger; en de Egyptenaren zullen weten, dat Ik de Heer ben. En zij deden alzoo.</verse>
<verse osisID="Exod.14.1">ren werd geboodschapt, dat het volk gevlucht was; en het hart van Pharao en van zijne dienstknechten veranderde ten opzichte van het volk, en zij zeiden: Wat hebben wij willen doen, dat wij Israël lieten heengaan uit onzen dienst?</verse>
<verse osisID="Exod.14.6"> Hij spande dan zijnen wagen aan en nam al zijn volk met zich.</verse>
<verse osisID="Exod.14.7"> En hij nam zeshonderd uitgelezene wagens<note n="1029">Op de oude afbeeldingen hebben die strijdkarren twee raderen, worden door twee paarden getrokken en zijn met een strijder en den wagenmenner bemand. De wapens des strijders zijn meest de boog en werpspies, soms ook de bijl.</note> en al wat er in Egypte aan wagens was, alsook de aanvoerders van het gansche heerleger.</verse>
<verse osisID="Exod.14.8"> En de Heer verhardde het hart van Pharao, den koning van Egypte, en deze achtervolgde de kinderen van Israël; zij echter waren uitgetrokken door eene hoog opgeheven hand<note n="1030">Voorzeker waande Pharao, door den schijnbaren misgreep van Israël bedrogen, dat de wondermacht van Moses nu uitgeput was. Israël echter had niets te vreezen, want zij waren uitgetrokken, geleid en beschermd door de machtige hand van God.</note>.</verse>
<verse osisID="Exod.14.9"> En toen de Egyptenaren de voor hen uittrekkenden op hun voetspoor achtervolgden, vonden zij hen in de legerplaats bij de zee. Al de ruiterij en de wagens van Pharao en het gansche heerleger waren te Phihahiroth tegenover Beëlsephon.</verse>
<verse osisID="Exod.14.10"> En toen Pharao was genaderd, zagen de kinderen van Israël, de oogen opheffend, de Egyptenaren achter zich; en zij vreesden zeer en zij riepen tot den Heer.</verse>
<verse osisID="Exod.14.11"> En zij zeiden tot Moses: Misschien waren er geene graven in Egypte<note n="1031">Een bittere klacht met toespeling op de talrijke grafsteden, welke vanouds in Egypte gevonden worden.</note>; daarom hebt gij ons weggeleid, opdat wij zouden sterven in de woestijn; waarom hebt gij dit willen doen, ons uit Egypte te voeren?</verse>
<verse osisID="Exod.14.12"> Is dit niet het woord, dat wij tot u spraken in Egypte, zeggende: Ga weg van ons, ten einde wij de Egyptenaren dienen<note n="1032">In hunne mismoedigheid overdrijven zij sterk. Aanvankelijk stemden zij volkomen met Moses in (IV 31), eerst later hadden zij zich beklaagd (V 21) en luisterden zij niet naar hem (VI 9); maar op het einde waren zij hem gaarne gehoorzaam geweest (XII 27, 28).</note>? Want veel beter was het hen te dienen dan te sterven in de woestijn.</verse>
<verse osisID="Exod.14.13"> En Moses zeide tot het volk: Vreest niet; houdt stand en ziet de groote daden des Heeren, welke Hij heden doen zal, want de Egyptenaren, die gij nu ziet, zult gij voortaan geenszins meer zien tot in eeuwigheid<note n="1033">De zin is, dat zij de Egyptenaren in hunne schrikwekkende macht, zooals zij hen nu aanschouwden, nimmermeer zouden zien (vgl. v. 31), dat die Egyptenaren voor altijd vernietigd zouden worden.</note>.</verse>
<verse osisID="Exod.14.14"> De Heer zal strijden voor u en gij zult u stil houden<note n="1034">Zij hadden slechts zwijgend toe te zien.</note>.</verse>
<verse osisID="Exod.14.15"> En de Heer zeide tot Moses: Wat roept gij tot Mij? Zeg tot de kinderen van Israël, dat zij opbreken.</verse>
<verse osisID="Exod.14.16"> En gij, hef uwen staf omhoog en strek uwe hand uit over de zee en verdeel haar, opdat de kinderen van Israël midden door de zee over het droge gaan.</verse>
<verse osisID="Exod.14.17"> Ik nu zal het hart der Egyptenaren verharden, zoodat zij u achtervolgen; en Ik zal Mij verheerlijken aan Pharao en aan geheel zijn heerleger en aan zijne wagens en aan zijne ruiters.</verse>
<verse osisID="Exod.14.18"> En de Egyptenaren zullen weten, dat Ik de Heer ben, als Ik Mij zal verheerlijkt hebben aan Pharao en aan zijne wagens en aan zijne ruiters.</verse>
<verse osisID="Exod.14.19"> En de Engel Gods, die het leger van Israël vooruitging, verhief zich en ging achter hen; en met hem verliet te gelijk<note n="1035">De Engel Gods, die in de wonderbare wolk verborgen was. - Met hem te gelijk is een verklarende toevoeging der Vulgaat.</note> de wolkzuil de voorzijde en stelde zich achteraan</verse>
<verse osisID="Exod.14.20"> tusschen de legerplaats der Egyptenaren en de legerplaats van Israël; en de wolk was duister en verlichtte den nacht<note n="1036">Zij was duister aan den kant der Egyptenaren en verlichtte den nacht aan den kant der Israëlieten.</note>, zoodat zij geheel den tijd van den nacht tot elkander niet konden naderen.</verse> 
<verse osisID="Exod.14.21"> En toen Moses de hand over de zee had uitgestrekt, nam de Heer haar weg door een hevigen en brandenden wind, die den geheelen nacht woei, en Hij maakte ze droog; en het water scheidde zich.</verse>
<verse osisID="Exod.14.22"> En de kinderen van Israël gingen er in door het midden der droge zee<note n="1037">De grondtekst zegt in het vorige vers, dat de Heer de zee in beweging bracht of, gelijk anderen willen, de zee deed wijken door een hevigen oostenwind, die den ganschen nacht woei. Zoo dan werkten ook bij dit verbazende wonder natuurkrachten mede en bevorderden zij, aan den Heer der natuur gehoorzamend, het droogworden van den bodem. - Daar de overtocht slechts een korte tijdruimte vorderde, moet de weg door de zee, gelet op de talrijke menigte, een zeer aanzienlijke breedte gehad hebben. Overigens kan zich ook bij dien overtocht zelf Gods wonderbare hulp getoond hebben. De juiste plek van den doortocht zal altijd slechts bij gissing worden aangewezen, te meer daar de Golf van Suez in den loop der tijden velerlei verandering onderging. Dat die plek noordelijk van Ras Attaka, waar de Dsjebel Attaka zich in zee werpt, gezocht moet worden, maakt de betrekkelijk korte afstand tusschen de beide oevers te dier plaatse wel waarschijnlijk.</note>, want het water was als een muur aan hunne rechter- en linkerzijde.</verse>
<verse osisID="Exod.14.23"> En de Egyptenaren achtervolgden hen en gingen er in achter hen, en geheel de ruiterij van Pharao, zijne wagens en ruiters, door het midden der zee.</verse>
<verse osisID="Exod.14.24"> En reeds was de morgenwake<note n="1038">De morgenwake of derde nachtwake begon ongeveer ten twee uren en eindigde met den morgenstond, in dien tijd van het jaar een weinig vóór zes uren.</note> aangebroken en zie, de Heer, door de vuur- en wolkzuil nederziende op het leger der Egyptenaren, versloeg hun heerleger<note n="1039">Met gramschap zag de Heer op de Egyptenaren neer en zijn neerzien had schrikkelijke gevolgen. Stortregens, donderslagen en bliksemschichten (vgl. Psal. LXXVI 18, 19) versloegen het Egyptische leger in dien zin, dat zij het, gelijk de grondtekst zegt, geheel ‘in verwarring brachten’. Het was het begin van het einde voor de vervolgers van Gods volk.</note>.</verse>
<verse osisID="Exod.14.25"> En Hij deed de raderen der wagens kantelen en zij vielen omlaag<note n="1040">De grondtekst kan in dien zin verstaan worden, dat door Gods werking de strijdkarren hunne raderen verloren en derhalve bezwaarlijk voortgingen.</note>. De Egyptenaren zeiden dan: Vluchten wij voor Israël, want de Heer strijdt voor hen tegen ons.</verse>
<verse osisID="Exod.14.26"> En de Heer zeide tot Moses: Strek uwe hand uit over de zee, ten einde de wateren terugkeeren naar de Egyptenaren over hunne wagens en ruiters.</verse> 
<verse osisID="Exod.14.27"> En toen Moses de hand naar de zee had uitgestrekt, keerde zij bij de eerste ochtendschemering tot hare vroegere plaats terug; en de wateren kwamen de vluchtende Egyptenaren te gemoet en de Heer bedolf hen in het midden der golven.</verse>
<verse osisID="Exod.14.28"> En de wateren keerden terug en overdekten de wagens en ruiters van Pharao's gansche heerleger, die, hen vervolgend, de zee waren ingegaan; en niet één zelfs bleef er over van hen<note n="1041">Dat Pharao zelf niet omkwam met zijn leger, is moeielijk te verdedigen. Vgl. v. 6 en Psal. CXXXV 15. En ook de ontdekking van Menephtah's graf, indien hij die Pharao geweest is, bewijst nog niet, dat hij een anderen dood stierf. Vgl. v. 31. Evenmin behoeft het zwijgen der Egyptische historie te dezer zake verwondering te wekken, daar nederlagen niet geboekt werden.</note>.</verse>
<verse osisID="Exod.14.29"> Maar de kinderen van Israël trokken voort door het midden der droge zee, en de wateren waren hun als ten muur ter rechter- en ter linkerzijde<note n="1042">De grondtekst: ‘waren op het droge midden in de zee gegaan, terwijl de wateren hun een muur waren’ enz. Dat de Israëlieten reeds toen den overkant bereikt hadden, staat niet vermeld. Met die woorden wordt nog eens ten besluit op de meest treffende bijzonderheid van het groote wonder gewezen.</note>.</verse>
<verse osisID="Exod.14.30"> En de Heer bevrijdde op dien dag Israël uit de hand der Egyptenaren.</verse>
<verse osisID="Exod.14.31"> En zij zagen de Egyptenaren dood op den oever der zee en de groote hand<note n="1043">De groote hand beteekent: de groote macht. In deze beeldspraak wordt de oorzaak genoemd in plaats van hare uitwerking. - De doortocht der Israëlieten door de Roode Zee was eene voorafbeelding van het heilig doopsel. Zie I Cor. X 1, 2. In de wateren des doopsels worden wij van de slavernij des helschen Pharao's bevrijd om in de vrijheid der kinderen Gods den weg naar het beloofde land der hemelen te bewandelen.</note>, welke de Heer geoefend had tegen hen; en het volk vreesde den Heer en zij geloofden in den Heer en in Moses, zijnen dienstknecht.</verse>
</chapter>

      
<chapter osisID="Exod.15"> 
<title>Hoofdstuk XV.</title><p>Lofzang van Moses (v. 1-.21. Komst der Israëlieten te Mara en te Elim (v. 22-.27.</p>
<verse osisID="Exod.15.1"> Toen zongen Moses en de kinderen van Israël dit lied<note n="1044">Een heerlijk triumflied en lofgezang voor de Godsgave der vrijheid. Ook in het nieuwe, geestelijke Israël der Christenen het lied der verlosten tot het einde der dagen, zal het eenmaal na de volkomen eindverlossing door het volk van God op hemelsche wijze worden gezongen in eeuwigheid. Zie Apoc. XV 2.</note> den Heer en zeiden: Zingen wij den Heer, want roemvol heeft Hij zich verheerlijkt; paard en berijder wierp Hij in de zee<note n="1045">Met paard en berijder is waarschijnlijk de strijdkar bedoeld of juister datgene, wat de strijdkar geducht maakt: naar bespanning en bemanning. - Dit eerste vers werd als refrein of tegenzang door het koor der vrouwen, wellicht telkens aan het einde der afzonderlijke strophen, herhaald. Zie v. 20, 21.</note>.</verse>
<verse osisID="Exod.15.2"> Mijne sterkte en mijn lof is de Heer, en<note n="1046">De grondtekst heeft: ‘Mijne sterkte en lied (loflied) is Jah’, d.i. Jehova. En is ‘want’. Zeer dikwijls heeft het voegwoord in het Hebreeuwsch die redegevende beteekenis.</note> Hij is mij tot heil geworden; deze is mijn God, en ik zal Hem verheerlijken; de God mijns vaders<note n="1047">Deze, niet de goden der heidenen, maar Jehova, die mij verloste, de ware God, deze is mijn God. - De God mijns vaders, d.i. mijner vaderen (de aartsvaders), aan wie Hij de groote beloften deed, welke nu in vervulling zijn gegaan.</note>, en ik zal Hem verheffen.</verse>
<verse osisID="Exod.15.3"> De Heer is als een oorlogsman, Almachtige is zijn naam<note n="1048">Quasi, als werd ter verduidelijking der beeldspraak door de Vulgaat er bij gevoegd. Het Hebr. heeft: ‘Jehova is een oorlogsheld; Jehova is zijn naam’. De zin is, dat Jehova zich zulk een oorlogsheld toonde, als zijn groote naam te kennen geeft. De naam Gods is de openbaring van Gods wezen. Vgl. VI 2, 3.</note>.</verse>
<verse osisID="Exod.15.4"> De wagens van Pharao en zijn leger wierp Hij weg in de zee; zijn uitgelezen vorsten werden bedolven in de Roode Zee.</verse>
<verse osisID="Exod.15.5"> Waterkolken overdekten hen; zij zonken in de diepte als een steen.</verse>
<verse osisID="Exod.15.6"> Uwe rechterhand<note n="1049">Evenals de eerste strophe.(v. 2-5) begint ook de tweede (v. 6-10) met een lofprijzing van den Redder Jehova en sluit zij met een nieuwe schildering van Egypte's ondergang. Met stijgenden jubel klinkt het: Uwe rechterhand, d.i. uwe macht. Vgl. XIV noot 17.</note>, o Heer, heeft zich verheerlijkt in kracht; uwe rechterhand, o Heer, versloeg den vijand.</verse>
<verse osisID="Exod.15.7"> En in de volheid uwer heerlijk- heid<note n="1050">In de volheid uwer zich openbarende heerlijkheid, bij donderslag en bliksemlicht en bij het gedruisch der rollende wateren. Vgl Psal. LXXVI 18.</note> wierpt Gij uwe tegenstrevers neder; Gij zondt uwen toorn uit, die hen verslond als stoppelen<note n="1051">Stipula, stoppel is hier verzamelwoord. Even snel en volkomen als het vuur de stoppelen verteert, verslond hen Gods toorn. Het met toorn vertaalde woord beteekent in den grondtekst ook ‘hitte’ of ‘gloed’.</note>.</verse>
<verse osisID="Exod.15.8"> En door den adem uwer gramschap hoopten zich de wateren op; stijf stond de golvende baar, de waterkolken hoopten zich op in het midden der zee.</verse>
<verse osisID="Exod.15.9"> De vijand sprak: Achtervolgen zal ik en vastgrijpen; ik zal buit verdeelen; verzadigen zal zich mijne ziel; ik zal mijn zwaard trekken, dooden zal hen mijne hand.</verse>
<verse osisID="Exod.15.10"> Uw adem woei, en hen overdekte de zee; zij zonken als lood in de geweldige wateren<note n="1052">Na de korte, in den grondtekst zonder eenig verbindingswoord elkander opvolgende volzinnen, waarin de naar wraak hunkerende vijanden hunne razernij als het ware uitstooten, verkondigt dit slotvers zoo sober en aanschouwelijk mogelijk hun einde. Wat een kracht in die weinige woorden! Om dat geduchte leger te vernietigen, was Gods adem voldoende.</note>.</verse>
<verse osisID="Exod.15.11"> Wie is aan U gelijk onder de sterken, o Heer? Wie is aan U gelijk, heerlijk in heiligheid, vreeselijk en lofwaardig, wonderen werkend<note n="1053">Op eenzelfde wijze als de vorige strophen, maar in nog hooger vervoering heft de derde strophe (v. 11-19) aan. De grondtekst heeft: ‘Wie is aan U gelijk onder de elohim (de goden), o Heer!’ Vreeselijk en lofwaardig, d.i. met vreeze te loven.</note>?</verse>
<verse osisID="Exod.15.12"> Uitgestrekt hebt Gij uwe hand, en verslonden heeft hen de aarde<note n="1054">Onder den algemeenen naam van aarde is, als deel van het geheel, de zee bedoeld.</note>.</verse>
<verse osisID="Exod.15.13"> Een leidsman waart Gij in uwe barmhartigheid voor het volk, dat Gij verlost hebt; en Gij droegt het in uwe sterkte naar uw heilige woning<note n="1055">Met het wonderbare verleden smelt hier de wonderbare toekomst samen. Jehova zal het begonnen werk voltooien en reeds vertoont zich aan Moses die toekomst, als ware zij vervuld. Vandaar de verleden tijd in deze verzen, het zoogenaamde perfectum propheticum. - Gods heilige woning is het land Chanaän, waar Hij zich zoo dikwijls aan de aartsvaders openbaarde en waar Hij op bijzondere wijze te midden van zijn volk zal wonen.</note>.</verse>
<verse osisID="Exod.15.14"> Volken verhieven zich en toornden<note n="1056">De grondtekst heeft: ‘Volken hoorden het en beefden’. De volken zijn bedoeld, die aan Israël den toegang tot het beloofde land en het bezit daarvan betwistten. In het bijzonder worden in de eerstvolgende verzen de Philistijnen van zuidelijk Chanaän en de grensvolken van Edom en Moab genoemd.</note>; smart beving de bewoners van Philistea.</verse> 
<verse osisID="Exod.15.15"> Toen werden verbijsterd de vorsten van Edom, de dapperen van Moab beving siddering; alle bewoners van Chanaän verstijfden.</verse>
<verse osisID="Exod.15.16"> Ploffe op hen vrees en angst door de grootmachtigheid van uwen arm; mogen zij roerloos worden als steen, totdat is doorgetrokken uw volk, o Heer, totdat is doorgetrokken dit uw volk, dat Gij U verworven hebt.</verse>
<verse osisID="Exod.15.17"> Binnenvoeren zult Gij hen en planten op den berg uws erfdeels, in uwe allerhechtste woning, welke Gij gemaakt hebt, o Heer! uw heiligdom, Heer, dat uwe handen hebben gegrondvest<note n="1057">God zal hen binnenvoeren in het beloofde land en hen planten, wortelvast laten wonen, op den berg, dien Hij aan Israël ten erfdeel gaf. Die berg of dat gebergte kan in het algemeen het bergachtige land Chanaän zijn, maar in het bijzonder is hier wellicht gedoeld op den berg Moria, zie Gen. XXII noot 1. Daar immers te Jerusalem, in het middelpunt des rijks, zal eens duurzaam de woning, het heiligdom van Jehova zijn, daar zal Israël ‘geplant worden in het huis van Jehova’. Zie Psal. XCI 14.</note>.</verse>
<verse osisID="Exod.15.18"> De Heer zal regeeren eeuwig en nog meer<note n="1058">De grondtekst heeft ‘eeuwig en altijd’. Met die twee woorden wordt gewoonlijk het begrip van eeuwigheid uitgedrukt, terwijl het eerste woord ‘olaam’ zonder het tweede dikwijls meer een langen en onbepaalden duur van tijd beteekent. Eeuwig en nog meer der Vulgaat is eene hyperbolische vertaling, welke eveneens, maar nog sterker het begrip van eeuwigheid uitspreekt.</note>.</verse>
<verse osisID="Exod.15.19"> Want ingegaan zijn de paarden van Pharao met zijne wagens en ruiters in de zee, en de Heer voerde op hen terug de wateren der zee, maar de kinderen van Israël wandelden over het droge door haar midden<note n="1059">Volgens oud spraakgebruik beteekent eques niet alleen ‘ruiter’, maar ook ‘paard’. In die laatste beteekenis is het hier en als verzamelwoord te nemen. - Nog eens geeft dit slotvers in allen eenvoud, opdat de indruk des te dieper en duurzamer zij, de hoofdgedachte van het gansche lied. In den grondtekst behoort het echter waarschijnlijk, daar de rhytmus ontbreekt, niet tot het lied.</note>.</verse>
<verse osisID="Exod.15.20"> Maria dan, de profetes, Aäron's zuster, nam de rinkelbom in hare hand; en al de vrouwen gingen achter haar met rinkelbommen en in reien,</verse> 
<verse osisID="Exod.15.21"> en zij zong haar voor, zeggende: Zingen wij den Heer, want roemvol heeft Hij zich verheerlijkt: paard en zijn berijder wierp Hij in de zee<note n="1060">Maria, met de gave der profetie vervuld (Num. XII 2 en 6) en daarom de profetes, wordt naar den oudsten broeder genoemd. Een later schrijver zou waarschijnlijk, om het aanzien van Moses, dezen genoemd hebben. De rinkelbom of handtrommel in de hand, leidde de eerwaardige vrouw plechtstatig de reien der vrouwen en ‘antwoordde hun’, gelijk de grondtekst zegt. Dit beteekent, dat zij met het koor der vrouwen den tegenzang of het refrein zong als antwoord op het triumflied der mannen.</note>.</verse>
<verse osisID="Exod.15.22"> Moses nu leidde Israël van de Roode Zee weg, en zij trokken in de woestijn van Sur<note n="1061">Na den doortocht der Roode Zee stond Israël op den oostelijken oever der Golf van Suez, aan den noordwestelijken kant van het Sinaïtische schiereiland, dat zich, naar beneden spits uitloopend, tusschen de genoemde Golf en de Golf van Akaba (of de Elanietische Golf), de twee armen der Roode Zee, als een landtong uitstrekt. Onder de leiding van Moses trok Israël nu in zuidelijke richting dit bergachtig en meerendeels onvruchtbaar gewest binnen, dat Steenachtig Arabië heet en door de Schriftuur in het algemeen de woestijn genoemd wordt, hoewel ook de verschillende gedeelten dier wijde woestijn met bijzondere namen in het bijbelverhaal zijn aangewezen. Het eerste gedeelte, dat Israël doortrok, heette de woestijn van Sur, hetgeen ‘muur’ beteekent, daar aan den westelijken zoom van dit woestijnland een hoog en steil gebergte als een muur omhoog rijst. Volgens anderen echter was die naam ontleend aan de verschanste grens of muur tusschen Egypte en de Arabische woestijn. Dezelfde woestijn van Sur heet ook (Num. XXXIII 8) woestijn van Etham, waarschijnlijk naar het reeds genoemde Etham aan den grenskant van Egypte. Vgl. XIII noot 12.</note>; en zij gingen drie dagen door de woestijn en vonden geen water.</verse>
<verse osisID="Exod.15.23"> En zij kwamen te Mara en konden de wateren van Mara niet drinken, omdat ze bitter waren; daarom ook gaf hij<note n="1062">Hebr. ‘gaf men’. Vgl. Gen. XVI noot 9.</note> aan de plaats een passenden naam door ze Mara te noemen, dat is bitterheid.</verse>
<verse osisID="Exod.15.24"> En het volk morde tegen Moses, zeggende: Wat zullen wij drinken?</verse>
<verse osisID="Exod.15.25"> Maar hij riep tot den Heer, die hem een hout toonde; en toen hij dat in de wateren had geworpen, werden zij zoet<note n="1063">Dit hout is een treffend zinnebeeld van het heilig hout des kruises, dat de bitterheden des levens dragelijk maakt en zelfs verzoet.</note>. Aldaar heeft Hij aan het volk geboden en rechten gesteld en daar heeft Hij het beproefd<note n="1064">Geboden en rechten. Er zijn er, die meenen, dat God te Mara door bemiddeling van Moses eenige wetten deed afkondigen, aan welke immers zulk een groote menigte dringend behoefte had. Zeker bestonden er reeds vóór de wetgeving op Sinaï geboden en wetten van God (XVIII 16, 20), maar zonder twijfel had het volk reeds sedert de dagen der aartsvaders zijn heilige gebruiken en wetten. Veel waarschijnlijker is hier met ‘gebod en recht’, gelijk de grondtekst heeft, de allereerste en algemeene regel van v. 26 bedoeld: het gebod der gehoorzaamheid, naar hetwelk God zich ten opzichte van Israël richten zou. - Hetgeen verder te Mara geschiedde, was een eerste beproeving van het geloof des volks. Bij de bittere wateren gaf God aan Israël de gelegenheid om te toonen of het waarlijk op Hem vertrouwde of niet.</note>,</verse> 
<verse osisID="Exod.15.26"> zeggende: Zoo gij hoort naar de stem van den Heer, uwen God, en doet wat recht is voor zijn aangezicht en aan zijne bevelen gehoorzaamt en al zijne geboden onderhoudt: zal Ik van al de kwalen, die Ik op Egypte gelegd heb, er geene over u brengen, want Ik ben de Heer, uw geneesmeester<note n="1065">Begon de reeks der tien plagen met de verderving des waters, de lange reeks der wonderen voor het verloste Israël begon met de genezing des waters. Dit wonder was zoo een blijde belofte voor de toekomst. Zelfs bij gebrek aan het meest noodige behoefde het volk ziekte noch dood te vreezen, mits slechts de ééne voorwaarde van trouwe gehoorzaamheid vervuld werd.</note>.</verse>
<verse osisID="Exod.15.27"> De kinderen van Israël nu kwamen te Elim<note n="1066">Evenmin als van Mara, is van Elim de ligging met zekerheid aan te wijzen. Veelal wordt Elim gezocht ter plaatse van het dal Ghurundel, eene van waterbronnen en geboomte rijk voorziene oase, terwijl ongeveer drie uren noordelijker de Howara-bron met haar bitter water de plek van Mara zou zijn.</note>, waar twaalf waterbronnen en zeventig palmboomen waren; en zij legerden zich bij de wateren.</verse>
</chapter>

      
<chapter osisID="Exod.16">
<title>Hoofdstuk XVI.</title>
<p>Aankomst in de woestijn van Sin; gemor der Israëlieten wegens het gemis aan voedsel (v. 1-.3. De kwakkels en het manna (v. 4-.36.</p>
<verse osisID="Exod.16.1"> En zij vertrokken van Elim en geheel de menigte der kinderen van Israël kwam in de woestijn van Sin, welke tusschen Elim en Sinaï is, op den vijftienden dag der tweede maand, nadat zij uit het land Egypte waren uitgetrokken<note n="1067">Tusschen Elim en de woestijn van Sin werden nog, gelijk Num. XXXIII 10 meldt, de tenten opgeslagen bij de Roode Zee, welke zich aan hunne rechterzijde uitstrekte. - Op den vijftienden dag enz., juist ééne maand alzoo na den uittocht.</note>.</verse>
<verse osisID="Exod.16.2"> En geheel de verzameling der kinderen van Israël morde in de woestijn tegen Moses en Aäron.</verse>
<verse osisID="Exod.16.3"> En de kinderen van Israël zeiden tot hen: Och, dat wij gestorven waren door de hand des Heeren<note n="1068">Door de hand des Heeren, evenals, de eerstgeborenen der Egyptenaren.</note> in het land Egypte, toen wij bij de vleeschpotten nederzaten en brood aten tot verzadiging toe; waarom hebt gij ons uitgevoerd in deze woestijn om geheel de menigte door den honger te dooden<note n="1069">De Israëlieten bezaten wel talrijke kudden, maar hielden die voornamelijk om de melk en de wol. Waarschijnlijk moest zich de groote menigte, evenals dit bij vele oude volken placht te geschieden, met het vleesch van op de jacht gedoode dieren vergenoegen en werd het slachtvee alleen door de aanzienlijken en slechts nu en dan bij feestelijke gelegenheden ook door het gewone volk gegeten. Overigens ware de verzadiging van zulk een talrijk leger met het vleesch der kudden de vernietiging van den veestapel geweest. Schijnbaar redelijker kan het verlangen naar brood geweest zijn, daar mogelijk de medegenomen voorraad graan was opgeteerd.</note>.</verse>
<verse osisID="Exod.16.4"> De Heer nu zeide tot Moses: Zie, Ik zal voor ulieden brood uit den hemel doen regenen; dat het volk uitga en verzamele hetgeen voor iederen dag genoeg is, opdat Ik hetzelve beproeve, of het in mijne wet zal wandelen of niet<note n="1070">God zou aan het volk eene gelegenheid geven tot gehoorzame opvolging zijner voorschriften en zoo ging Hij het beproeven.</note>.</verse>
<verse osisID="Exod.16.5"> Maar dat zij op den zesden dag toebereiden hetgeen zij inzamelen; en het zij het dubbele van hetgeen zij elken dag pleegden te verzamelen.</verse>
<verse osisID="Exod.16.6"> En Moses en Aäron zeiden tot al de kinderen van Israël: Dezen avond zult gij weten<note n="1071">Wel wisten zij dit, al hadden zij hunne redding aan Moses en Aäron verweten (v. 3), maar door een nieuw wonder zouden zij op een nieuwe wijze gedrongen worden dit te erkennen.</note>, dat de Heer u heeft uitgevoerd uit het land Egypte;</verse>
<verse osisID="Exod.16.7"> en in den morgen zult gij de heerlijkheid des Heeren zien, want Hij heeft uw gemor tegen den Heer gehoord; wij toch, wat zijn wij, dat gij gemompeld hebt tegen ons?</verse>
<verse osisID="Exod.16.1">gij tegen Hem gemord hebt; want wij, wat zijn wij? Niet tegen ons is uw gemor, maar tegen den Heer.</verse>
<verse osisID="Exod.16.9"> Ook zeide Moses tot Aäron: Zeg aan de gansche verzameling der kinderen van Israël: Nadert voor den Heer<note n="1072">Geheel de menigte moest zich keeren naar de wolkzuil en dichter toetreden. Te veel reeds was God, die zich daar op zoo wonderbare wijze openbaarde, door Israël vergeten, gelijk het gemor bewees.</note>, want Hij heeft uw gemor gehoord.</verse>
<verse osisID="Exod.16.10"> En toen Aäron tot geheel de vergadering der kinderen van Israël sprak, schouwden zij naar den kant der woestijn; en zie, de heerlijkheid des Heeren verscheen in de wolk<note n="1073">In de wolk, die vóór het leger, dieper in de woestijn van Sin hing, schitterde waarschijnlijk een heldere lichtgloed als weerschijn van Gods majesteit.</note>.</verse>
<verse osisID="Exod.16.11"> De Heer nu sprak tot Moses, zeggende:</verse>
<verse osisID="Exod.16.12"> Ik heb het morren der kinderen van Israël gehoord; zeg tot hen: Dezen avond zult gij vleesch eten en in den morgen zult gij met brood verzadigd worden; en gij zult weten, dat Ik ben de Heer, uw God.</verse>
<verse osisID="Exod.16.13"> Het werd dan avond en er kwamen kwakkelen op en overdekten de legerplaats<note n="1074">De hier genoemde kwakkelen of wachtels zijn misschien gewone kwartels geweest, welke, alhoewel trekvogels, zwaar van vlucht zijn en dikwijls, bij het trekken met groote zwermen, van vermoeienis nedervallen. Nog heden worden de kwartels in menigte op het Sinaïtische schiereiland aangetroffen.</note>; ook lag er in den morgen een dauw rondom de legerplaats.</verse>
<verse osisID="Exod.16.14"> En toen deze de oppervlakte der aarde overdekt had<note n="1075">Volgens den grondtekst niet, toen de dauw de aarde overdekt had, maar ‘toen de dauwlaag was opgetrokken’.</note>, vertoonde zich in de woestijn iets kleins en alsof het in den vijzel was stuk gestooten, dat geleek naar de rijp op de aarde.</verse>
<verse osisID="Exod.16.15"> En toen de kinderen van Israël dit gezien hadden, zeiden zij tot elkander: Manhu? hetgeen beteekent: Wat is dat? Want zij wisten niet wat het was. En Moses zeide hun: Dit is het brood, dat de Heer u te eten heeft gegeven<note n="1076">Het zoogenaamde manna der Arabische woestijn heeft met de hier beschreven Godsgave alleen den naam gemeen, gelijk reeds de vraag der Israëlieten genoeg betuigt. Het Arabische manna is een bekend voortbrengsel der natuur, dat gedurende enkele maanden, na voorafgeganen regen en slechts in kleine hoeveelheid, uit een struikgewas druipt om door de Arabieren verzameld en als toespijs bij wijze van honig gebruikt te worden. Ook is het niet wit, maar geelachtig van kleur en heeft meer genezende dan voedende kracht. - De verklaring van Manhu werd door de Vulgaat in overeenstemming met de Septuagintvertaling in den tekst gevoegd.</note>.</verse> 
<verse osisID="Exod.16.16"> Dit is het woord, dat de Heer heeft geboden: Een ieder verzamele daarvan zooveel als genoeg is om te eten; eenen gomor voor ieder hoofd<note n="1077">De gomor (Hebr. oͤmer) was geen bepaalde maat, maar een schoteltje of beker, een stuk huisraad, dat in elk huisgezin te vinden was en welks inhoud gelijk stond met het tiende van de maat ephi, Hebr. ‘epha’ (v. 36). Omdat de gomor geen maat is, komt dit woord dan ook nergens elders meer voor: waar het tiende van een epha moet worden uitgedrukt, heet dit altijd met eene omschrijving ‘tiende van een epha’ of eenvoudig ‘tiende deel’. Vgl. bijv. Lev. V 11.</note>, volgens het aantal zielen, die in uwe tent wonen, zóó zult gij nemen.</verse>
<verse osisID="Exod.16.17"> En de kinderen van Israël deden aldus; en zij verzamelden, de een meer, de ander minder.</verse>
<verse osisID="Exod.16.18"> En zij maten het volgens de maat van den gomor; en hij, die meer verzameld had, had niet meer; en hij, die minder had ingezameld, vond niet minder; maar een ieder had, overeenkomstig hetgeen hij kon eten<note n="1078">Er zijn er, die dit verstaan van de gelijke verdeeling, welke na de inzameling geschied zou zijn door de oversten des volks, maar hiervan blijkt niets uit het bijbelverhaal. Veeleer doet alles denken aan een wonderbare beschikking Gods.</note> samengebracht.</verse>
<verse osisID="Exod.16.19"> En Moses zeide tot hen: Niemand late er van over tot den morgen<note n="1079">Israël moest zoo leeren met het dagelijksch brood tevreden te zijn en voor de toekomst op God te vertrouwen.</note>.</verse>
<verse osisID="Exod.16.20"> En zij luisterden niet naar hem, maar sommigen bewaarden er van tot den morgen; en het begon te krielen van wormen en het bedierf; en Moses werd tegen hen vertoornd.</verse>
<verse osisID="Exod.16.21"> Zij nu verzamelden des morgens, een ieder zooveel als genoeg kon zijn om te eten; en wanneer de zon heet werd, versmolt het.</verse>
<verse osisID="Exod.16.22"> Op den zesden dag nu verzamelden zij dubbel voedsel, dat is twee gomors voor iederen mensch; al de vorsten der menigte nu kwamen en verhaalden het aan Moses<note n="1080">Dat zij dubbel voedsel verzamelden, gebeurde wellicht niet op bevel van Moses, maar volgens Gods bijzondere bestiering. Althans de vorsten des volks, die het oppertoezicht hadden, schijnen van een bevel onkundig te zijn geweest en de zaak niet begrepen te hebben. Volgens anderen echter was het bevel reeds gegeven, zie v. 5, en verhaalden de vorsten slechts, dat het volk gehoorzaamd had, waarop hun de tot hiertoe verborgen reden van het goddelijk gebod werd geopenbaard.</note>.</verse> 
<verse osisID="Exod.16.23"> En hij zeide hun: Dit is hetgeen de Heer heeft gesproken: De rust van den sabbat is morgen den Heer toegeheiligd; al wat er te arbeiden valt, doet het; en wat er te koken is, kookt het; en zooveel er overblijft, bewaart het tot den morgen<note n="1081">Wat ter toebereiding van het manna (Vgl. Num. XI 8) dienstig of noodig was, moest op den zesden dag geschieden. Hetgeen van het toebereide manna dien dag overbleef, was voor den volgenden sabbatdag. Uit dit vers, in verband met het vervolg tot v. 30, blijkt, dat de sabbatviering, welke waarschijnlijk van de oudste tijden dagteekent (Gen. II 3), tijdens het verblijf in Egypte tot verval en in vergetelheid was gekomen. Het oude gebod van God werd thans vernieuwd om later op Sinaï zoo plechtig en nadrukkelijk mogelijk als goddelijke wet voor altijd te worden vastgesteld. - Zooals te dezer plaatse en reeds in v. 5 te kennen wordt gegeven, moest de rust van den sabbat zeer streng worden opgevat. Vgl. XII noot 17 aan het einde.</note>.</verse>
<verse osisID="Exod.16.24"> En zij deden zoo, gelijk Moses bevolen had, en het bedierf niet en geen worm werd daarin gevonden.</verse>
<verse osisID="Exod.16.25"> En Moses zeide: Eet dit heden, want het is de sabbat des Heeren; heden zal het op het veld niet gevonden worden.</verse>
<verse osisID="Exod.16.26"> Verzamelt het zes dagen, maar op den zevenden dag is het de sabbat des Heeren; daarom zal het niet gevonden worden.</verse>
<verse osisID="Exod.16.27"> En de zevende dag kwam; en die van het volk uitgingen om te verzamelen, vonden het niet.</verse>
<verse osisID="Exod.16.28"> De Heer nu zeide tot Moses: Hoelang nog weigert gijlieden mijne bevelen en mijne wet te onderhouden<note n="1082">Zoo waren dan de voorschriften aangaande het manna inderdaad eene beproeving. Vgl. v. 4.</note>?</verse>
<verse osisID="Exod.16.29"> Ziet! de Heer heeft u den sabbat gegeven en daarom schenkt Hij u op den zesden dag dubbel voedsel; een ieder blijve te huis, niemand ga uit van zijne plaats<note n="1083">Gelijk Lev. XXIII 3 in den grondtekst zegt, moest de sabbat met een heilige, samenroeping of godsdienstige vergadering des volks gevierd worden. Derhalve mocht Israël op den sabbat wel buiten de tenten gaan, maar niet buiten het legerkamp om daar manna te zoeken of anderen dagelijkschen arbeid te verrichten.</note> op den zevenden dag.</verse> 
<verse osisID="Exod.16.30"> En het volk hield sabbat op den zevenden dag.</verse>
<verse osisID="Exod.16.31"> En het huis Israël noemde den naam er van Man; en het was als korianderzaad wit en zijn smaak was als van tarwebloem met honig<note n="1084">Het had de kleur van het witachtige korianderzaad. Volgens anderen echter had het witte man of manna den vorm van korianderzaad, dat door zijn grauwe kleur van het manna verschilde. Vgl. Num. XI 7. Over den kostelijken smaak van het hemelbrood spreekt ook Sap. XVI 20. Het blanke en zoete en van den hemel nedergedaalde manna, dat op zoo wonderbare wijze het volk Gods in de woestijn voedde, is een heerlijke afbeelding van het H. Sacrament des altaars. Zie Joan. VI 48-59.</note>.</verse>
<verse osisID="Exod.16.32"> Moses nu zeide: Dit is het woord, dat de Heer heeft geboden: Vul er mede eenen gomor, en het worde bewaard voor de nakomende geslachten, opdat zij het brood mogen kennen, waarmede Ik ulieden gevoed heb in de woestijn, toen gij zijt uitgevoerd uit het land Egypte.</verse>
<verse osisID="Exod.16.33"> En Moses zeide tot Aäron: Neem eene vaas en doe er Man in, zooveel als een gomor kan bevatten, en stel het voor den Heer ter bewaring voor uwe geslachten,</verse>
<verse osisID="Exod.16.34"> gelijk de Heer aan Moses geboden heeft. En Aäron plaatste het in den tabernakel<note n="1085">Hetgeen v. 32-34 verhaald wordt geschiedde eerst, nadat de tabernakel gebouwd was. Het werd hier echter opzettelijk tusschengevoegd, evenals het bericht van v. 35, opdat de geschiedenis van het manna voltooid zoude zijn.</note> ter bewaring.</verse>
<verse osisID="Exod.16.35"> De kinderen van Israël nu hebben het Man veertig jaren gegeten, totdat zij in bewoonbaar land kwamen; met deze spijze zijn zij gevoed, totdat zij de grenzen bereikten van het land Chanaän<note n="1086">Mogelijk is dit aanvullend bericht hier later ingevoegd. Zie Jos. V 12. Maar ook Moses zelf kan het, de gave der profetie nog buiten beschouwing gelaten, vóór zijnen dood hebben opgeteekend. Toen hij, door God hiervan onderricht, ging sterven, was het veertigste jaar van den manna-regen begonnen en wist hij niet alleen, dat nu, bijkans onmiddellijk na zijnen dood, het woestijnleven zou eindigen, maar ook dat dientengevolge de manna-regen zou ophouden.</note>.</verse>
<verse osisID="Exod.16.36"> De gomor nu is het tiende deel van de ephi<note n="1087">Ten einde ook aan de latere geslachten te doen begrijpen met welk een mildheid God zijn wonderbrood had gegeven, wordt hier de inhoud van den gomor door vergelijking met een bekende maat aangegeven. De gomor mag niet verward worden met den chomer, een bij Israël gebruikelijke maat. Zie bijv. Lev. XXVII 16 in den grondtekst. Vgl. verder noot 11.</note>.</verse>
</chapter>

      
<chapter osisID="Exod.17"> 
<title>Hoofdstuk XVII.</title><p>Aankomst te Raphidim en gemor des volks. Moses slaat water uit de rots (v. 1-.7. Overwinning op Amalec (v. 8-.16.</p>
<verse osisID="Exod.17.1"> De gansche menigte dan der kinderen van Israël trok voort uit de woestijn van Sin langs hare vertoefplaatsen overeenkomstig het woord des Heeren; en zij legerden zich te Raphidim, waar voor het volk geen water was om te drinken<note n="1088">Tusschen de woestijn van Sin en Raphidim waren nog twee legerplaatsen te Daphca en te Alus, welke te onbelangrijk geacht zijn om hier vermeld te worden. Vgl. Num. XXXIII 12, 13.</note>.</verse>
<verse osisID="Exod.17.2"> En het twistte tegen Moses en zeide: Geef ons water, opdat wij drinken. En Moses antwoordde hun: Wat twist gij tegen mij? waarom beproeft gij den Heer?</verse>
<verse osisID="Exod.17.3"> Het volk dan leed dorst aldaar wegens gebrek aan water en het morde tegen Moses, zeggende: Waarom hebt gij ons uit Egypte doen trekken, om ons en onze kinderen en het vee te dooden door den dorst?</verse>
<verse osisID="Exod.17.4"> Moses nu riep tot den Heer en zeide: Wat zal ik dit volk doen? Nog een weinig, en het zal mij steenigen.</verse>
<verse osisID="Exod.17.5"> En de Heer zeide tot Moses: Treed vóór het volk uit en neem met u uit de oudsten van Israël<note n="1089">Die oudsten moesten later voor het volk getuigenis kunnen geven van het wonder, dat Moses zou doen.</note>; en houd den staf, waarmede gij de rivier hebt geslagen, in uwe hand, en ga.</verse>
<verse osisID="Exod.17.6"> Zie, Ik zal aldaar voor u staan op de rots van Horeb<note n="1090">Waarschijnlijk geschiedde dit door middel der wonderbare wolk, welke het zichtbaar teeken was van Gods beschermende tegenwoordigheid. - Van den Sinaï, die meermalen met den naam Horeb wordt aangeduid, lag Raphidim nog eene dagreize verwijderd, maar reeds droeg daar de bergstreek dien meer algemeenen naam. Vgl. III noot 2.</note>; en gij zult de rots slaan, en er zal water uit voortkomen, opdat het volk drinke. Moses deed alzoo voor de oudsten van Israël.</verse>
<verse osisID="Exod.17.7"> En hij noemde den naam dier plaats Beproeving<note n="1091">In het Hebr. ‘Massa en Meriba’, d.i. Beproeving en Twist. - In plaats van hij noemde heeft het Hebr. ‘men noemde’. Vgl. Gen. XVI noot 9.</note> om het twisten der kinderen van Israël en wijl zij den Heer beproefden zeggende: Is de Heer onder ons of niet?</verse>
<verse osisID="Exod.17.8"> Amalec nu kwam en streed<note n="1092">Het volk van Amalec of der Amalekieten, dat van Esau afstamde. Vgl. Gen. XXXVI 12. Op wat wijze Amalec streed, leert Deut. XXV 17, 18.</note> tegen Israël te Raphidim.</verse>
<verse osisID="Exod.17.9"> En Moses zeide tot Josuë: Kies mannen uit, en trek uit en strijd tegen Amalec; morgen zal ik op den top des heuvels staan, den staf van God houdend in mijne hand.</verse>
<verse osisID="Exod.17.10"> Josuë deed, zooals Moses gesproken had, en streed tegen Amalec; Moses nu en Aäron en Hur klommen op den top des heuvels<note n="1093">Josuë, een vorst uit den stam Ephraïm, heette eerst Osee, Hebr. Hosjea, d.i. ‘heil’. Vgl. Num. XIII 17. Waarschijnlijk gaf juist het hier verhaalde feit aanleiding tot de wijziging van zijnen naam, Josuë, Hebr. Jehosjua, d.i. ‘Jehova is heil’. Josuë toch toonde zich bij deze gelegenheid inderdaad een heil voor Israël, maar het door middel van hem bewerkte heil kwam van Jehova. - Van Hur, een der voornaamsten uit Juda in de lijn van Phares, spreekt ook XXIV 14. Vgl. I Par. II 18-20.</note>.</verse>
<verse osisID="Exod.17.11"> En wanneer Moses de handen omhoog hief, overwon Israël; zoo hij ze echter een weinig liet zinken, had Amalec de overhand<note n="1094">Zoo toonde God, dat Hij niet aan de kracht der wapenen, maar aan de kracht des gebeds de overwinning schonk. In zijn uiterlijke houding de gevoelens zijns harten uitsprekend, hief Moses biddend de handen omhoog.</note>.</verse>
<verse osisID="Exod.17.12"> De handen van Moses nu werden zwaar; zij namen derhalve eenen steen en legden dien onder hem en hij zette zich daarop; Aäron en Hur nu ondersteunden zijne handen van weerszijden. En het geschiedde, dat zijne handen niet moede werden tot aan den ondergang der zon<note n="1095">De biddende Moses, met den wonderstaf in de ten hemel gestrekte handen, is een schoone voorbeduiding van den Heiland, die met uitgestrekte armen aan het kruishout de overwinning op den helschen vijand bevocht.</note>.</verse>
<verse osisID="Exod.17.13"> En Josuë dreef Amalec en diens volk op de vlucht met de scherpte des zwaards<note n="1096">Letterlijk ‘met den mond des zwaards’. Zóó deed hij hen kennis maken met den mond van zijn scherp, naar bloed dorstend zwaard, dat zij de vlucht namen.</note>.</verse>
<verse osisID="Exod.17.14"> De Heer nu zeide tot Moses: Schrijf dit ter gedachtenis in het boek<note n="1097">Ook de grondtekst heeft: in het boek, te weten in het reeds bestaande boek, waarin Moses de lotgevallen van het volk Gods opteekende.</note> en prent het in de ooren van Josuë, want Ik zal de herinnering aan Amalec onder den hemel uitdelgen<note n="1098">In het bijzonder voor Josuë, die hier reeds als Moses' opvolger eenigermate wordt aangeduid, was die mededeeling betreffende Amalec's toekomstige vernietiging (I Par. IV 42, 43) bestemd, opdat hij bij zijn strijd tegen alle vijanden van Israël versterkt zou worden in zijn vertrouwen op Gods alvermogenden bijstand.</note>.</verse>
<verse osisID="Exod.17.15"> En Moses bouwde een altaar en noemde den naam er van: De Heer is mijne verheffing<note n="1099">In den grondtekst ‘Jehova mijne banier’. Moses noemde zoo het altaar, dat hij bij wijze van tropee of zegeteeken bouwde, om aan God alleen alle eer en dank te brengen voor de overwinning: Jehova zelf was voor Israël het veldteeken ter zegepraal geweest.</note>, zeggende:</verse>
<verse osisID="Exod.17.16"> De hand van den troon des Heeren en de oorlog des Heeren zal zijn tegen Amalec van geslacht tot geslacht<note n="1100">Wellicht moeten deze woorden, welke ook in den grondtekst duister zijn, in dien zin verstaan worden, dat Moses met het volk, de hand naar Jehova's troon uitgestrekt of de hand opgeheven naar het altaar, den eed deed van eeuwigen oorlog tegen het aan God vijandige Amalec.</note>.</verse>
</chapter>

      
<chapter osisID="Exod.18">
<title>Hoofdstux XVIII.</title>
<p>Jethro brengt aan Moses diens vrouw en zonen terug (v. 1-.7. Jethro's vreugde over Israël's verlossing, zijn raad aan Moses om rechters van lageren rang aan te stellen, zijn vertrek (v. 8-.27.</p>
<verse osisID="Exod.18.1"> En toen Jethro, de priester van Madian, de aanverwant van Moses<note n="1101">Vgl. III noot 1 en II noot 20.</note>, alles gehoord had, wat God aan Moses en aan Israël, zijn volk, gedaan had, en dat de Heer Israël uit Egypte had uitgevoerd,</verse>
<verse osisID="Exod.18.2"> nam hij Sephora, de huisvrouw van Moses, welke deze had teruggezonden<note n="1102">Vgl. IV noot 22 aan het einde.</note>,</verse>
<verse osisID="Exod.18.3"> en hare twee zonen, van wie de een Gersam heette, daar de vader gezegd had: Een aankomeling ben ik geworden in een vreemd land;</verse>
<verse osisID="Exod.18.4"> en de ander Eliëzer: De God mijns vaders immers, had hij gezegd, is mijn helper, en Hij heeft mij aan het zwaard van Pharao ontrukt<note n="1103">Vgl. II noot 23.</note>.</verse> 
<verse osisID="Exod.18.5"> Zoo dan kwamen Jethro, Moses' aanverwant, en zijne zonen en zijne huisvrouw tot Moses in de woestijn, waar hij gelegerd was bij den berg Gods<note n="1104">Israël was thans in de nabijheid van Jethro's woonplaats gelegerd. Zie II noot 15. Waarschijnlijk vervulde Jethro zoo een vroeger gemaakte afspraak. Dat Moses daar zou terugkeeren, was zeker. Vgl. III 12.</note>.</verse>
<verse osisID="Exod.18.6"> En hij liet aan Moses aankondigen en zeggen: Ik Jethro, uw aanverwant, kom tot u, alsook uwe huisvrouw en uwe twee zonen met haar.</verse>
<verse osisID="Exod.18.7"> En deze ging zijnen aanverwant te gemoet, boog zich neder en kuste hem; en zij begroetten elkander met vreedzame woorden<note n="1105">Na de omhelzing vroegen zij wederkeerig, gelijk de grondtekst zegt, naar elkanders welstand. De handelwijze van Jethro en Moses was geheel overeenkomstig de eischen der oostersche beleefdheid, welke ook nu nog bij de Arabische stammen in eere is.</note>. En toen hij binnen de tent was gegaan,</verse>
<verse osisID="Exod.18.8"> verhaalde Moses zijnen aanverwant alles, wat de Heer aan Pharao en aan de Egyptenaren gedaan had om wille van Israël, en al de moeielijkheid, welke hun op den weg overkomen was, en dat de Heer hen bevrijd had.</verse>
<verse osisID="Exod.18.9"> En Jethro verblijdde zich over al het goede, dat de Heer aan Israël gedaan had, doordien Hij het uit de hand der Egyptenaren gerukt had,</verse>
<verse osisID="Exod.18.10"> en hij zeide: Gezegend zij de Heer, die ulieden uit de hand der Egyptenaren en uit de hand van Pharao bevrijd heeft, die zijn volk gerukt heeft uit de hand van Egypte.</verse>
<verse osisID="Exod.18.11"> Nu weet ik, dat de Heer groot is boven alle goden<note n="1106">Jethro kende zeer waarschijnlijk reeds te voren den waren God, maar thans had hij Hem uit die wonderwerken op een nieuwe wijze leeren kennen.</note>, omdat zij trots gehandeld hebben tegen hen<note n="1107">Waarschijnlijk bedoelt Jethro, dat de grootheid des Heeren juist daardoor uitschitterde, dat zij, de Egyptenaren, trots gehandeld hadden tegen hen, tegen de Israëlieten. God zou zulke groote wonderen niet gedaan hebben, wanneer Egypte minder overmoedig en onrechtvaardig gehandeld had tegen Israël. Vgl. II Esd. IX 10. Volgens velen is Jethro's gezegde onvolledig. Zij vertalen den grondtekst: ‘Want daarmede, waarmede zij tegen hen overmoedig waren’... en vullen dan aan als nazin: ‘werden zij gestraft’. Egypte wilde Israël's kinderen door het water doen omkomen en God bereidde voor Egypte door het water den ondergang.</note>.</verse> 
<verse osisID="Exod.18.12"> Jethro, de aanverwant van Moses, offerde dan brandoffers en slachtoffers aan God; en Aäron en al de oudsten van Israël kwamen om met hem brood te eten voor God<note n="1108">Brood te eten voor God beteekent: aan te zitten aan den heiligen maaltijd, welke na het brengen der offeranden volgde. Dat te allen tijde, ook vóór den Mosaïschen offerdienst, aan God geofferd werd, bleek genoeg uit de vroegere geschiedenis. Bij de brandoffers werd het vleesch van het offerdier ter eere van God geheel verbrand; bij de slachtoffers, waaronder hier bepaaldelijk ‘dankoffers’ te verstaan zijn, werd het vleesch voor een gedeelte verbrand, terwijl het overige tot een heilig feestmaal strekte voor hen, die geofferd hadden.</note>.</verse>
<verse osisID="Exod.18.13"> Den anderen dag nu zat Moses om het volk te richten, dat voor Moses stond van den morgen tot den avond<note n="1109">Gedurende den tocht was er weinig gelegenheid tot rechtspraak geweest en misschien gaf de op Amalec behaalde buit tot velerlei geschillen aanleiding. Overigens is het wel begrijpelijk, dat een enkel rechter voor zulk een groote menigte den ganschen dag noodig had.</note>.</verse>
<verse osisID="Exod.18.14"> En toen zijn aanverwant dit gezien had, te weten al hetgeen hij onder het volk verrichtte, zeide hij: Wat is dit, dat gij onder het volk doet? Waarom zit gij alleen en wacht al het volk van den morgen tot den avond?</verse>
<verse osisID="Exod.18.15"> En Moses antwoordde hem: Het volk komt tot mij om Gods rechtspraak te vragen<note n="1110">Gods rechtspraak werd aan het volk kenbaar door de rechterlijke beslissing van Moses, Gods afgezant. Vgl. het volgende vers. De onmiddellijke tusschenkomst van God was alleen soms in moeielijke omstandigheden voor Moses noodig. Zie Num. XV 32-36.</note>.</verse>
<verse osisID="Exod.18.16"> En wanneer er eenig geschil onder hen ontstaat, komen zij tot mij, opdat ik tusschen hen richte en Gods geboden en zijne wetten aantoone.</verse>
<verse osisID="Exod.18.17"> Maar hij sprak: Niet goed handelt gij;</verse>
<verse osisID="Exod.18.18"> door een onredelijken arbeid wordt èn gij èn dat volk, dat bij u is, uitgeput<note n="1111">De grondtekst kan vertaald worden: ‘Ontwijfelbaar zeker zult Gij uitgeput worden zoowel gij als het volk, dat bij u is’. De arbeid was niet alleen te zwaar voor Moses, maar kon ook het volk, moede van het wachten, er toe brengen zich zelf recht te verschaffen.</note>; boven uwe krachten is de zaak; alleen zult gij ze niet kunnen volhouden.</verse>
<verse osisID="Exod.18.19"> Maar hoor naar mijne woorden en raadgevingen, en God zal met u zijn. Wees gij het volk ter wille in de dingen, welke God betreffen, om wat er gezegd wordt, te brengen voor Hem<note n="1112">Het middelaarschap bij God betreffende de hoogere belangen en gewichtiger zaken, welke Gods rechtstreeksche beslissing noodig hebben, zij uwe taak.</note>;</verse>
<verse osisID="Exod.18.20"> en maak duidelijk aan het volk de voorschriften en de wijze van Hem te dienen en den weg, dien zij moeten bewandelen, en het werk, dat zij moeten doen<note n="1113">De grondtekst heeft: ‘En maak hun de instellingen en de wetten duidelijk, en doe hen den weg kennen’ enz. Behalve middelaar bij God voor het volk zou hij ook tolk van God bij het volk zijn en aan Israël leeren als wetgever onder God, hoe het den Heer dienen en overeenkomstig diens wil zijn leven inrichten moest. De toepassing en handhaving dier leer in het dagelijksch leven zou later, althans in de gewone omstandigheden, aan anderen beter worden toevertrouwd. Zie de volgende verzen.</note>.</verse>
<verse osisID="Exod.18.21"> Zie echter uit onder het gansche volk naar kloeke en godvreezende mannen, in wie waarheidszin is, en die de hebzucht haten<note n="1114">In wie waarheidszin enz. Volgens den grondtekst ‘mannen van waarheid, die gewinzucht haten’, d.i. rechtschapen en onomkoopbare mannen.</note>, en stel er uit hen aan tot stamoversten en tot honderdmannen en tot vijftigmannen en tot tienmannen<note n="1115">De grondtekst heeft: ‘en stel hen aan tot oversten van duizend, oversten van honderd, oversten van vijftig en oversten van tien’. Die benamingen kunnen streng letterlijk worden opgevat, zoodat een overste over duizend inderdaad over duizend Israëlieten met hunne familiën gezag had, maar zij kunnen ook als ruimer van beteekenis begrepen worden. Immers verschillende plaatsen in den grondtekst (Num. I 16; X 4, 30) wijzen aan, dat oudtijds het woord ‘duizend’ ook in de onbepaalde beteekenis van stam of stammenigte gebezigd werd. Daarom is het wel aannemelijk, dat ook de hier genoemde lagere getallen in verband met ‘duizend’ groepen van familiën zijn, wier aantal naar gelang van omstandigheden verschillend geweest is. Wellicht waren diegenen de oversten van duizend, die aan het hoofd stonden der stamafdeelingen of geslachten (mischpachot; zie Gen. XLVI noot 14), waarin elke stam gesplitst was, en werden hunne ondergeschikte medehelpers oversten van honderd enz. genoemd naar de meerdere of mindere uitgebreidheid van rechtsmacht, welke hun over de verschillende familiën, waaruit elke stamafdeeling bestond, gegeven was. Voor deze meening pleit nog, dat volgens Deut. I 13 de door Moses op raad van Jethro verordende indeeling inderdaad gebeurd is overeenkomstig de reeds bestaande indeeling der verschillende stammen. - Een soortgelijke splitsing van het gezag blijkt ook bij de regeling van het krijgswezen te zijn toegepast. Vgl. Num. XXXI 14.</note>;</verse>
<verse osisID="Exod.18.22"> en zij zullen het volk te allen tijde richten; alwat echter van meer belang mocht zijn zullen zij voor u brengen en alleen het geringere zullen zij zelf richten; en lichter zij u de last, nadat die over anderen verdeeld is<note n="1116">Waarschijnlijk bleven later overeenkomstig dezen raad aan Moses' rechtspraak voorbehouden: 1 de zaken, die onmiddellijk God en godsdienst betroffen, 2 de in ieder rechtswezen gebeurlijke verzachtingen of ontheffingen, 3 de halsmisdaden, 4 die gedingen, waarvan de belanghebbenden in hooger beroep gingen.</note>.</verse> 
<verse osisID="Exod.18.23"> Zoo gij dit doet, zult gij het bevel van God volvoeren en zult gij zijne geboden kunnen handhaven<note n="1117">De grondtekst: ‘zoo gij dit doet en God het u beveelt, zult gij het kunnen uithouden en ook al dit volk’ enz. Jethro geeft zijn raad in de veronderstelling en onder de voorwaarde, dat God het goedkeurt.</note>; en geheel dit volk zal naar zijne plaats in vrede wederkeeren.</verse>
<verse osisID="Exod.18.24"> Toen hij dit gehoord had, deed Moses alles wat de ander hem had aangeraden<note n="1118">Hiermede gaf de groote Moses een voorbeeld van ootmoedige wijsheid, ieders navolging waardig. Zoo heeft God het beschikt, dat ook de meest verlichte en hoogst verheven mensch dikwijls den raad en de hulp van anderen noodig heeft.</note>.</verse>
<verse osisID="Exod.18.25"> En na uit geheel Israël wakkere mannen te hebben uitgekozen, stelde hij hen tot vorsten des volks aan, tot stamoversten en honderdmannen en vijftigmannen en tienmannen.</verse>
<verse osisID="Exod.18.26"> Dezen nu richtten het volk te allen tijde; alwat echter zwaarwichtiger was brachten zij voor hem en richtten alleen in lichtere zaken.</verse>
<verse osisID="Exod.18.27"> En hij liet zijnen aanverwant heengaan; en deze keerde terug en ging naar zijn land.</verse>
</chapter>

      
<chapter osisID="Exod.19">
<title>Hoofdstuk XIX.</title>
<p>Aankomst van Israël in de woestijn van Sinaï, waar het volk zich op Gods bevel voorbereidt Gods wil te aanhooren (v. 1-.15. De Heer daalt op den Sinaï neder (v. 16-.25.</p>
<verse osisID="Exod.19.1"> In de derde maand na den uittocht van Israël uit het land Egypte, op dien dag kwamen zij in de woestijn van Sinaï<note n="1119">Daar op dien dag met geen vroeger aangewezen dag in betrekking staat, beteekent die zegswijze hier in het algemeen ‘te dien tijde’. Vgl. Gen. II 4; Num. III 1. Volgens de Joodsche overlevering is de Wet der tien geboden den vijftigsten dag na Paschen afgekondigd. De woestijn van Sinaï heette zoo naar den berg van dien naam. Het woord Sinaï wordt gemeenlijk afgeleid van ‘sene’, dat ‘doornstruik’ of ‘doornbosch’ schijnt te beteekenen en door Septuagint en Vulgaat (III 2) met ‘braamstruik’ vertaald is. Vermoedelijk aan dat struikgewas, waarin God zich de eerste maal aan Moses openbaarde, is de naam Sinaï ontleend.</note>.</verse> 
<verse osisID="Exod.19.2"> Want na uit Raphidim vertrokken en in de woestijn van Sinaï gekomen te zijn, legerden zij zich terzelfder plaatse en daar sloeg Israël de tenten op tegenover den berg<note n="1120">De berg, te weten de Sinaï, is van alle zijden door valleien omringd. Waarschijnlijk legerde zich Israël in de vlakte ‘er Rahah’. Alleen deze vallei, waar de steilrecht omhoogrijzende Sinaï overal zichtbaar is, schijnt geschikt te zijn geweest om de talrijke menigte te bevatten. In de aan waterbronnen en weiden zeer rijke omgeving was het volk voortreffelijk gelegerd.</note>.</verse>
<verse osisID="Exod.19.3"> Moses nu klom op tot God, en de Heer riep hem van den berg<note n="1121">De Sinaï is niet moeielijk te beklimmen. Boven op den berg, waar de wolkzuil waarschijnlijk blijk gaf van de zich openbarende heerlijkheid Gods, ging Jehova aan Moses de voorwaarden bekendmaken, waarop Hij met Israël zijn verbond wilde sluiten.</note> en zeide: Dit zult gij zeggen aan het huis van Jacob en verkondigen aan de kinderen van Israël:</verse>
<verse osisID="Exod.19.4"> Gijlieden zelf hebt gezien wat Ik den Egyptenaren gedaan heb, hoe Ik u op arendsvleugelen<note n="1122">Uitvoeriger keert dezelfde beeldspraak terug Deut. XXXII 11. De sterke arend munt uit in zorgvuldige liefde voor zijne jongen en zoo verzinnebeelden de arendsvleugelen zeer schoon de teedere en machtige vaderzorg van God voor Israël.</note> gedragen en tot Mij opgevoerd heb.</verse>
<verse osisID="Exod.19.5"> Zoo gij dan naar mijne stem hoort en mijn verbond bewaart, zult gij Mij zijn tot een eigendom uit alle volken, want Mijner is geheel de aarde<note n="1123">Geheel de aarde met al hare volken behoort den Heer toe, maar Israël zal, zoo het wil, onder de bijzondere hoede van God op geheel bijzondere wijze zijn eigendom zijn.</note>.</verse>
<verse osisID="Exod.19.6"> En gij zult Mij zijn tot een priesterlijk koninkrijk en een heilig volk<note n="1124">Een priesterlijk koninkrijk, Hebr. ‘een koninkrijk van priesters’, d.i. een koninkrijk, waarvan alle burgers priesters zijn. Reeds de herinnering aan Egypte met zijn hooggeëerde en bevoorrechte priesterkaste maakte deze toezegging begrijpelijk genoeg. En zooveel voortreffelijker zou dit priesterschap van Jehova zijn als de waarheid de leugen te boven gaat. Een heilig volk, een krachtens Gods roeping van de andere volken gescheiden en onderscheiden en Hem toegewijd volk, heilig ook door een aan die roeping van den heiligen God beantwoordend gedrag. In veel hooger zin dan voor de Israëlieten geldt deze heerlijke belofte van het algemeen priesterschap en van ware heiligheid voor de Christenen, die de Godmensch zich voor den prijs van zijn bloed als eigendom verwierf. Met priesterlijke vrijmoedigheid mogen zij om de verdiensten van Christus zoo dicht mogelijk tot God naderen en kunnen zij, als een heilige priesterschap, geestelijke, door Jesus Christus aan God welgevallige offers van aanbidding, zelfverloochening en goede werken opdragen. Vgl. I Petr. II 9 en 5. Dat de belofte van God hier inderdaad een priesterschap in overdrachtelijken zin, het algemeen en oneigenlijk priesterschap betreft, blijkt tastbaar uit de latere instelling door God van het Aäronietische priesterschap.</note>. Dit zijn de woorden, welke gij spreken zult tot de kinderen van Israël.</verse> 
<verse osisID="Exod.19.7"> Moses kwam, en na de oudsten des volks te hebben samengeroepen, legde hij hun al de woorden voor, welke de Heer bevolen had<note n="1125">Zoo deed hij, omdat God te dezer zake zijn gezag van meester en opperheer niet wilde doen gelden. Vrijwillig moest het volk, na de goddelijke belofte en vordering gehoord te hebben, de voorwaarden aannemen en het verbond aanvaarden.</note>.</verse>
<verse osisID="Exod.19.8"> En geheel het volk te zamen antwoordde: Al wat de Heer gesproken heeft, zullen wij doen. En toen Moses de woorden des volks den Heer had overgebracht,</verse>
<verse osisID="Exod.19.9"> zeide hem de Heer: Nu dan zal Ik komen tot u in de donkerheid van eene wolk, opdat het volk Mij tot u hoore spreken en u geloove voor altijd<note n="1126">Alvorens zijn verbond met Israël door bemiddeling van Moses te sluiten, zou de Heer in een donkere wolk tot hem spreken ten aanhooren der menigte, ten einde het gezag des middelaars voor altijd te bevestigen en diens goddelijke zending voor het volk ontwijfelbaar te maken. Ook onze Heiland heeft zich op Moses beroepen. Zie Luc. XXIV 27; Joan. V 45.</note>. Moses alzoo boodschapte de woorden des volks aan den Heer<note n="1127">Ten tweeden male (zie het vorige vers) geeft Moses bericht van de woorden des volks ten einde het eigenlijke antwoord des Heeren op die woorden te mogen vernemen. - Volgens anderen echter hebben wij hier eenvoudig eene herhaling der laatste zinsnede van v. 8, zooals het spraakgebruik der H. Schrift die meermalen bezigt.</note>.</verse>
<verse osisID="Exod.19.10"> En Hij zeide hem: Ga tot het volk en heilig hen heden en morgen, en dat zij hunne kleederen wasschen<note n="1128">Die uitwendige voorbereiding en heiliging moest op zinnebeeldige wijze aanmanen tot de inwendige zuivering en heiliging des harten, zonder welke de reinheid van lichaam en kleederen weinig waarde heeft. Vgl. Gen. XXXV noot 2.</note>.</verse>
<verse osisID="Exod.19.11"> En dat zij bereid zijn tegen den derden dag; want op den derden dag zal de Heer nederdalen voor al het volk op den berg Sinaï.</verse>
<verse osisID="Exod.19.12"> En gij zult afpalingen in het rond voor het volk stellen<note n="1129">Dit gebod diende vooral om het volk met nog grooteren eerbied voor den Heer te doordringen en om het aanzien van Moses, voor wien de berg toegankelijk bleef, te verhoogen.</note> en tot hen zeggen: Wacht u om den berg te beklimmen en zijne uiteinden aan te raken; al wie den berg aanraakt, zal den dood sterven.</verse> 
<verse osisID="Exod.19.13"> Geen hand zal hem aanraken<note n="1130">Wijl niemand over de afpalingen mocht gaan, mocht ook niemand op den overtreder van het gebod daar ter plaatse de hand leggen.</note>, maar met steenen zal hij verpletterd of met pijlen doorboord worden; hetzij het een dier zij, hetzij een mensch, het zal niet blijven leven; wanneer de bazuin zal beginnen te schallen, dat zij dan den berg beklimmen<note n="1131">Bij het teeken der bazuin op den derden dag (v. 11) moest het volk, door Moses geleid, tot den berg naderen. Den berg beklimmen beteekent hier opwaarts gaan naar den berg, maar buiten de gestelde afpalingen. De vervulling van dit gebod wordt verhaald in v. 17.</note>.</verse>
<verse osisID="Exod.19.14"> En Moses klom af van den berg naar het volk en heiligde het. En toen zij hunne kleederen hadden gewasschen,</verse>
<verse osisID="Exod.19.15"> zeide hij tot hen: Weest bereid tegen den derden dag en nadert niet tot uwe huisvrouwen<note n="1132">Zelfs door de meeste heidensche volken werd oudtijds deze wijze van onthouding als een plichtmatige voorbereiding voor het vieren van godsdienstige plechtigheden beschouwd, en dat die overtuiging redelijk was, bevestigt hier Gods gebod. Moest nu geheel het volk aldus doen om op waardige wijze tot God te naderen en de Wet te ontvangen, hoe passend en plichtmatig is dan de volkomen onthouding, de maagdelijke zuiverheid voor den priester der nieuwe en volmaakte Wet om wille van zijn heilig dienstwerk, om wille vooral van het allerheiligst offer der Mis, dat hem elken dag voert op het altaar, den berg Gods.</note>.</verse>
<verse osisID="Exod.19.16"> En reeds was de derde dag gekomen en de morgen aangelicht; en zie, er begonnen donderslagen te daveren en bliksems te flikkeren en een zeer dikke wolk omhulde den berg en bazuingeschal klonk steeds krachtiger; en het volk, dat in de legerplaats was, vreesde<note n="1133">Donker breidde zich het wolkgevaarte, waarin de Heer nederdaalde (v. 9), over den berg uit en zoo bleef God ook bij deze grootsche openbaring de verborgen God. En kwam Hij ongetwijfeld vol liefde tot zijn uitverkoren volk, vreesaanjaging en verschrikking gingen die komst vooraf: Israel ‘beefde’, zegt de grondtekst. Zoo moest het aardschgezinde volk, met ontzag voor Gods majesteit vervuld, op passende wijze de onvolmaakte Wet der vrees ontvangen.</note>.</verse>
<verse osisID="Exod.19.17"> En toen Moses hen buiten het oord der legerplaats God te gemoet had gevoerd, hielden zij stand aan den voet van den berg<note n="1134">Zij werden God te gemoet gevoerd, die in zijn wondervolle openbaring op Sinaï ook hen te gemoet kwam. Wellicht in eenzelfde orde, als waarvan Deut. XXIX 10, 11 spreekt, hielden zij stand buiten de afpalingen.</note>.</verse>
<verse osisID="Exod.19.18"> De gansche berg Sinaï nu rookte, omdat de Heer daarop nedergedaald was in het vuur, en de rook er uit opsteeg als uit eenen oven; en geheel de berg was schrikwekkend<note n="1135">De Heer was daarop nedergedaald met zijne duizenden van engelen (Deut. XXXIII 2) en de berg brandde in het vuur, dat opsteeg, gelijk de grondtekst van Deut. IV 11 zegt, tot het hart (de diepte) der hemelen, en geheel de berg was schrikwekkend of, gelijk de grondtekst hier zegt, ‘beefde zeer’, d.i. schudde geweldig. Hoe geheel anders waren later de wonderen, welke bij de nederdaling des H. Geestes op Pinksteren de afkondiging vergezelden van de Wet der liefde, welker voorafbeelding en voorbereiding de wetgeving van Sinaï geweest is.</note>.</verse>
<verse osisID="Exod.19.19"> En het geluid der bazuin klonk allengs sterker en verbreidde zich verder; Moses sprak en God gaf hem antwoord<note n="1136">Vgl. noot 8. Wat sprak Moses? Waarschijnlijk gaf hij biddend zijne vrees te kennen (vgl. Hebr. XII 21) en nam God in zijn antwoord die vrees weg door hem tot zich te roepen, gelijk het volgende vers vermeldt.</note>.</verse>
<verse osisID="Exod.19.20"> En de Heer daalde neder<note n="1137">Eene herhaling van hetgeen reeds in v. 18 verhaald is, welke geheel de beschreven Godsverschijning nog eens in het kort samenvat en besluit.</note> op den berg Sinaï, boven op den top van den berg, en Hij riep Moses naar deszelfs kruin. En toen deze derwaarts was opgeklommen,</verse>
<verse osisID="Exod.19.21"> zeide Hij tot hem: Klim af en waarschuw het volk, opdat het wellicht niet de afpalingen wil overschrijden om den Heer te zien, en er niet van hen een zeer groote menigte omkome<note n="1138">Die nadrukkelijke herhaling van het verbod was wel geschikt het volk te doen beseffen, hoezeer het nog die heiligheid miste, welke noodig is om tot God te naderen.</note>.</verse>
<verse osisID="Exod.19.22"> Ook de priesters<note n="1139">De priesters zijn zij, die volgens natuurrecht en aartsvaderlijk gebruik tot hiertoe in de verschillende familiën de priesterlijke bediening uitoefenden. Ook die priesters, hoewel anders gerechtigd om met de gebruikelijke offeranden tot den Heer te naderen, mochten zich niets laten voorstaan op hunne waardigheid. Ook zij waren niet heilig genoeg en moesten zich, evenals de overigen, in gehoorzame afwachting, met vreezen en beven heiligen. Hun wachtte anders nog erger straf dan reeds (v. 13) bepaald was. Zoo zij zich niet heiligden, zouden zij zelfs buiten de afpalingen door God zelf geslagen, gedood worden.</note>, die tot den Heer naderen, moeten zich heiligen, opdat Hij hen niet sla.</verse>
<verse osisID="Exod.19.23"> En Moses zeide tot den Heer: Het volk zal den berg Sinaï niet kunnen beklimmen, want Gij hebt gewaarschuwd en bevolen, zeggende: Stel afpalingen rondom den berg en heilig hem<note n="1140">Heilig hem, sluit door die afpalingen den berg af als eene aan God toegewijde ruimte.</note>.</verse>
<verse osisID="Exod.19.24"> En de Heer zeide hem: Ga, klim af, en gij zult opklimmen, gij en Aäron met u<note n="1141">Dit opklimmen van Moses en Aäron gebeurde vermoedelijk aanstonds, nadat de nadrukkelijke waarschuwing des Heeren aan priesters en volk was medegedeeld. Toen gingen beiden binnen de afpalingen een eind wegs den berg op, zoodat zij bij de afkondiging der tien geboden wel nog omlaag, maar hooger dan het volk, op eenigen afstand van de menigte en binnen de heilige ruimte stonden. Zoo strijdt het hier gegeven gebod om op te klimmen niet met de waarschijnlijkheid, dat Moses na de afkondiging der tien geboden beneden bij het volk was. Vgl. XX 19.</note>, maar de priesters en het volk mogen de afpalingen niet overschrijden, noch tot den Heer opklimmen, opdat Hij hen wellicht niet doode.</verse>
<verse osisID="Exod.19.25"> En Moses klom af tot het volk en deelde hun alles mede.</verse>
</chapter>

      
<chapter osisID="Exod.20">
<title>Hoofdstuk XX.</title><p>De tien geboden (v. 1-.17. Vrees van het volk (v. 18-.21. Herhaling der wet om geene beeltenis van God te maken en voorschrift aangaande het bouwen van een altaar (v. 22-.26.</p>
<verse osisID="Exod.20.1"> En de Heer sprak<note n="1142">Uit Act. VII 53; Gal. III 19 en vooral uit Hebr. II 2 blijkt, dat bij de afkondiging der tien geboden de engelen werkzaam zijn geweest. Die geboden worden door den apostel zelfs ‘het door engelen gesproken woord’ genoemd Hiermede nu is hier de Heer sprak niet in tegenspraak. Zeer dikwijls laten dergelijke zegswijzen het duister of God zich onmiddellijk dan wel door zijne engelen openbaart (vgl XIII 21 en XIV 19; Gen. XIX 13 en 24), zeer dikwijls ook beteekenen zij allerduidelijkst in het zinverband, dat God niet zelf, maar een ander in naam en op last van God handelt of spreekt. Vgl. bijv. Zach. III 6, 7.</note> al deze woorden<note n="1143">Al deze woorden van v. 2-17, welke met eenige wijziging, maar zonder zakelijke verandering in Deut. V 6-21 herhaald worden, heeten later in den grondtekst XXXIV 28 ‘de woorden des verbonds, de tien woorden’, waarom hun de Grieksche naam van ‘decaloog’, in onze taal die van ‘de tien geboden’, gegeven is.</note>:</verse>
<verse osisID="Exod.20.2"> Ik ben de Heer, uw God, die u heb uitgevoerd uit het land Egypte, uit het huis der slavernij<note n="1144">God zegt eerst wie Hij is en vervolgens wat Hij gedaan heeft. Daarop grondt Hij dan zijn recht tot het uitvaardigen dezer geboden, welke meerendeels in den vorm van een verbod zijn uitgedrukt, omdat zij de neiging tot het kwade in het menschelijk hart veronderstellen.</note>.</verse>
<verse osisID="Exod.20.3"> Gij zult geen vreemde goden hebben voor mijn aangezicht.</verse>
<verse osisID="Exod.20.4"> Gij zult u geen gesneden beeld noch eenige gelijkenis maken<note n="1145">Nadat in v. 3 gezegd is, dat Gods heilige dienst met geen afgoderij bezoedeld mag worden en aan God alleen de aanbidding behoort, volgt hiervan in v 4-6 de nadere verklaring met een nadrukkelijke vermaning om dit zwaarwichtigste gebod wel te beoefenen. Reeds het maken van beelden is voor Israël ongeoorloofd. Uit het zinverband (vgl. v. 5) blijkt de bedoeling dezer verordening. Zij werd gegeven om het gevaar voor afgoderij te weren.</note> van hetgeen omhoog in den hemel<note n="1146">Van de hemellichamen en van de vogelen in de lucht.</note> en van hetgeen omlaag op de aarde en van hetgeen in de wateren onder de aarde is<note n="1147">Van de landdieren, van de visschen en andere waterdieren. - In de wateren onder de aarde. Vgl. Psal. XXIII 2 noot 3. - Het is bekend, dat de oude heidensche volkeren en niet het minst de Egyptenaren met de afbeeldingen der genoemde schepselen afgoderij pleegden, en ook de Israëlieten waren, gelijk reeds de naaste toekomst bewees, sterk geneigd tot dit kwaad. Dit uitdrukkelijk verbod dan, dat slechts weinige uitzonderingen toeliet (XXV 18), was op de bijzondere omstandigheden van tijd en volk berekend. Uiteraard echter is het maken van beelden niet slecht, maar zelfs dikwijls zeer nuttig. Hiervoor getuigt reeds de H. Schrift in haren spreektrant, wanneer zij zoo dikwijls op menschelijke wijze God aan ons voorstelt en Hem in hare veelvuldige beeldspraak inderdaad afbeeldt.</note>.</verse>
<verse osisID="Exod.20.5"> Gij zult die niet aanbidden noch dienen; Ik ben de Heer, uw God, de sterke, de ijverzuchtige<note n="1148">Met nadruk wordt hier de beoefening van dit eerste en grootste gebod aanbevolen. De grondtekst heeft: ‘Gij zult u voor dezen niet nederwerpen enz. want Ik, Jehova, uw God, ben een ijverzuchtig God’ enz. IJverzuchtig is de Heer, wijl Hij ijvert voor zijne eer en niet duldt, dat die eer aan anderen wordt gegeven. Vgl. XXXIV 14; Isai. XLII 8; Nah. I 2.</note>, die de ongerechtigheid der vaderen bezoek aan de kinderen, tot in het derde en vierde geslacht van hen, die Mij haten<note n="1149">Krachtens de natuurlijke gemeenschap tusschen de ouders en hunne kinderen boet de nakomelingschap dikwijls, echter niet altijd (Num. XXVI 11), in armoede en oneer, in ziekte of andere rampen voor de zonde der vaderen. Hiermede strijdt niet, dat een ieder ten slotte vergelding ontvangt volgens zijn eigen werken (Ezech. XVIII 20). Vgl. Gen. IX noot 15. Derhalve mag deze bedreiging van God niet te letterlijk worden opgevat. Zij voorzegt de tijdelijke straffen, welke gewoonlijk de zondaars in hunne kinderen treffen.</note>,</verse>
<verse osisID="Exod.20.6"> en die barmhartigheid doe over duizenden aan hen, die Mij liefhebben en mijne geboden onderhouden<note n="1150">God straft tot in het vierde geslacht, maar in het beloonen zijner dienaren gaat Hij veel verder, Hij doet barmhartigheid over duizenden, laat om hunnentwille over duizenden geslachten zijnen zegen nederdalen.</note>.</verse>
<verse osisID="Exod.20.7"> Gij zult den naam van den Heer, uwen God, niet ijdel gebruiken; want de Heer zal hem niet voor onschuldig houden, die den naam van den Heer, zijnen God, zonder reden gebruikt<note n="1151">Dit tweede gebod verbiedt elke ontheiliging van den naam Gods, welke ontheiliging lichtere of zwaardere zonde kan zijn, naarmate zij zich in het oneerbiedig en lichtzinnig gebruik van dien naam of wel in meineed en godslastering openbaart. Bepaaldelijk op dengene, die laatstgenoemde zonden bedrijft, slaat de bedreiging, dat de Heer hem niet voor onschuldig, d.i. hem voor zeer schuldig, zal houden.</note>.</verse> 
<verse osisID="Exod.20.8"> Wees indachtig, dat gij den sabbatdag heiligt.</verse>
<verse osisID="Exod.20.9"> Zes dagen zult gij arbeiden en al uwe werken doen.</verse>
<verse osisID="Exod.20.10"> Maar op den zevenden dag is het de sabbat van den Heer, uwen God; gij zult daarop geenerlei werk doen, gij en uw zoon en uwe dochter, uw dienstknecht en uwe dienstmaagd, uw vee en de aankomeling, die binnen uwe poorten is.</verse>
<verse osisID="Exod.20.11"> Want in zes dagen maakte de Heer den hemel en de aarde en de zee en alles, wat daarin is, en Hij rustte op den zevenden dag; daarom heeft de Heer den sabbatdag gezegend en hem geheiligd<note n="1152">Dat de plicht der sabbatviering niet ten eenenmale aan Israël onbekend was, blijkt hier uit de woorden, waarmede het derde gebod wordt ingeleid. Zij moeten indachtig zijn, zich de reeds bekende waarheid herinneren, dat de sabbat behoort geheiligd te worden. Dit oude gebod werd thans opnieuw ingescherpt, in bijzonderheden omschreven en zoo nadrukkelijk mogelijk tot vaste wet voor Israël gemaakt. Vgl. XVI noot 15. Tot de sabbatviering, voor zoover deze den arbeid verbood, zouden volstrekt allen verplicht zijn binnen uwe poorten, d.i. binnen de met poorten voorziene vaste woonplaatsen van het land Chanaän, Israël's grondgebied in de naaste toekomst.</note>.</verse>
<verse osisID="Exod.20.12"> Eer uwen vader en uwe moeder, opdat gij lang moogt leven in het land, dat de Heer, uw God, aan u geven zal<note n="1153">Na de drie eerste geboden, welke rechtstreeks op God betrekking hebben, volgen de andere zeven, welke 's menschen plichten jegens den evenmensch regelen. Eerst wordt van de plichten jegens de ouders gehandeld, die ons uit alle menschen de naaste zijn en van wie wij na God het bestaan ontvingen. Het eeren van vader en moeder omvat de drie plichten van eerbied, van liefde en van gehoorzaamheid. Zeker is de bijzondere, aan het vierde gebod verbonden belooning in letterlijken zin tijdelijk, maar de belofte van een lang leven mag en moet ook te gelijk beschouwd worden als voorbeduiding en onderpand van het eeuwige leven.</note>.</verse>
<verse osisID="Exod.20.13"> Gij zult niet doodslaan.</verse>
<verse osisID="Exod.20.14"> Gij zult geen overspel bedrijven.</verse>
<verse osisID="Exod.20.15"> Gij zult niet stelen.</verse>
<verse osisID="Exod.20.16"> Gij zult tegen uwen naaste geen valsche getuigenis spreken.</verse>
<verse osisID="Exod.20.17"> Gij zult het huis van uwen naaste niet verlangen, ook niet begeeren zijne huisvrouw, noch zijnen dienstknecht, noch zijne dienstmaagd, noch zijn rund, noch zijnen ezel, noch iets van alles, wat hem toebehoort<note n="1154">In de vier laatste geboden v. 13-16 werd de slechte daad (tegen het leven, het huwelijk, den eigendom en de eer van den naaste) getroffen. Hier wordt ook de slechte begeerte verboden. Wel gebeurde dit reeds middellijk in voor noemde geboden, want de slechte daad is niets anders dan de slechte begeerte in hare voltooiing. Maar de volmaaktheid der goddelijke wetgeving vorderde dat ook het kwaad onmiddellijk in zijnen wortel werd aangetast door deze twee laatste geboden, welke iedere vrijwillige begeerte naar onkuischheid en naar een anders eigendom veroordeelen. Met recht onderscheidt men hier wegens het van nature verschillende kwaad, waarnaar de begeerte kan streven, twee geboden, hoewel de vorm der wetgeving dit niet duidelijk doet uitkomen. Zie echter Deut. V 21. - Nog dient opgemerkt, dat in den decaloog niet enkel vrijwillige doodslag, echtbreuk, groote diefstal en valsche getuigenis voor den rechter, maar ook alle ander kwaad van dezelfde soort, bijv. moedwillige verwonding en hoererij, verboden is. Daarop wijst reeds het dubbel gebod tegen de booze begeerte, zoodat alleen in een zuiver hart de volmaakte vervulling der wet wordt gevonden. Daarvoor ook getuigt de verdere wetgeving, waarin breedvoeriger ook van mindere zonden gesproken en hunne straf bepaald wordt.</note>.</verse> 
<verse osisID="Exod.20.18"> Het gansche volk nu zag<note n="1155">Zien beteekent hier in het algemeen ‘gewaar worden’ en sluit zoo ook het ‘hooren’ in.</note> de donders en de bliksems en het geluid der bazuin en den rookenden berg; en verschrikt en van angst verslagen, stonden zij van verre,</verse>
<verse osisID="Exod.20.19"> en zeiden tot Moses: Spreek gij tot ons en wij zullen luisteren; niet de Heer spreke tot ons, opdat wij wellicht niet sterven<note n="1156">In het besef hunner menschelijke zwakheid en zondigheid vreesden zij voor de groote teekenen van Gods nabijheid en meenden zij van angst te zullen bezwijken. Vgl. Deut. V 23-27.</note>.</verse>
<verse osisID="Exod.20.20"> En Moses zeide tot het volk: Vreest niet, want om u te beproeven<note n="1157">Die openbaring van God had ten doel u te beproeven, de betuiging uwer eerbiedige gehoorzaamheid van u te vernemen. Vgl. Deut. V 28, 29.</note> is God gekomen, en opdat zijne vrees in u zijn zou en gij niet zoudt zondigen.</verse>
<verse osisID="Exod.20.21"> En het volk stond in de verte. Moses echter trad nader tot de donkerheid, waarin God was<note n="1158">Volgens Deut. V 30 keerde het volk op Gods bevel in de legerplaats terug, hetgeen hier als minder belangrijke bijzonderheid niet vermeld wordt. De donkerheid, waarin God was, verzinnebeeldde de onbegrijpelijkheid van het goddelijk wezen. Wel is God in zich zelven licht en bewoont Hij het licht, maar dat licht is ontoegankelijk, voor het zwakke menschenoog ondoordringbaar. Vgl. I Joan. I 5; I Tim. VI 16.</note>.</verse>
<verse osisID="Exod.20.22"> Ook zeide de Heer tot Moses: Dit zult gij aan de kinderen van Israël zeggen: Gij hebt gezien, dat Ik uit den hemel tot u gesproken heb.</verse>
<verse osisID="Exod.20.23"> Gij zult u geen zilveren goden maken noch gouden goden maken<note n="1159">Nogmaals moet door Moses het eerste gebod aan Israël worden ingescherpt, opdat het niet, zijn kwade neiging volgend, in afgoderij vervalle. Uit den hemel, op waarlijk goddelijke wijze, had de Heer tot Israël gesproken, daarom mocht het buiten Hem, den onzichtbaren God, geene goden hebben, geene goden naast Hem, gelijk de grondtekst zegt, maken.</note>.</verse> 
<verse osisID="Exod.20.24"> Een altaar van aarde zult gij Mij maken en daarop zult gij uwe brandoffers en vredeoffers, uwe schapen en runderen offeren op alle plaats, waar de gedachtenis zal zijn van mijnen naam; Ik zal tot u komen en u zegenen<note n="1160">Van de brandoffers en vredeoffers, twee soorten van bloedige offeranden, wordt in het Boek Leviticus de wettelijke regeling medegedeeld. Dat echter de offerdienst van de allereerste tijden bestond, toont reeds de geschiedenis van Caïn en Abel. Van een altaar en van brandoffers verhaalt ook Gen. VIII 20, terwijl Gen. XXXI 54 het offer van Jacob en Laban klaarblijkelijk als een vredeoffer beschrijft. Vgl. ook Gen. XV 9, 10; XXVI 25; XXXV 14; XLVI 1 enz. Wat verder het voorschrift aangaande een altaar betreft, veelal is dit steeds verstaan van het altaar voor den openbaren eeredienst. Diensvolgens werd dan verondersteld, dat het koperen brandofferaltaar (XXVII 1, 2) van binnen met aarde of (zie het volgende vers) met ongehouwen steenen gevuld was. Vgl. I Mach. IV 44-47, waar met verwijzing naar deze wet het altaar gemaakt is van zoodanige steenen. Volgens latere schriftverklaarders echter doelt dit voorschrift aangaande een altaar (welke onbepaalde uitdrukking eene veelheid van altaren niet uitsluit) geenszins op het brandofferaltaar, dat immers, op wat wijze ook gevuld, een koperen altaar bleef, maar verklaart het, hoedanig voor den niet openbaren, den bijzonderen of huiselijken eeredienst een altaar of elk altaar behoorde te zijn. Ter verduidelijking dient opgemerkt, dat een zoogenaamd huiselijke eeredienst bij de Hebreërs geen ijdele veronderstelling is. Dat het slachten van schapen en runderen, van de dieren, welke brand- en vredeoffers of m.a.w. welke offerdieren konden zijn, ook dan zelfs een godsdienstig karakter had, wanneer deze niet ter offerande, maar tot gewoon gebruik bestemd waren, betuigt Lev. VII 22-27. Vgl. ook Lev. XVII 5-7. Dit slachten nu moest op een altaar van aarde, d.i. van aardzoden, of anders van onbewerkte steen geschieden en zeer waarschijnlijk had deze wetsbepaling de bedoeling om alle navolging van tegenovergestelde heidensche gebruiken te keeren en het gevaar van afgoderij te verminderen. Wel blijkt, bij vergelijking van Lev. XVII 3-7, dat dit voorschrift spoedig in onbruik geraakte door het gebod om alleen bij den ingang des tabernakels te slachten, maar die verandering zal geene verwondering wekken, indien slechts gelet wordt op de wijziging in den toestand ten gevolge der afgoderij bij Sinaï (Exod. XXXII). Overigens verloor daarmede dit voorschrift niet geheel en al zijne beteekenis, daar later in Chanaän het gebruik van altaren buiten den tabernakel, althans in bepaalde omstandigheden, geoorloofd bleef. Vgl. bijv. I Reg. XIV 32-35; Jud. VI 24-26. - Na het voorschrift van een aarden altaar volgt in den grondtekst als een nieuwe zinsnede: ‘Op alle plaats, waar Ik eene gedachtenis van mijnen naam zal maken, zal Ik tot u komen en u zegenen’. Dit kan beteekenen, dat God Israël zegenen zal op de plaatsen, welke Hij voor zijn openbaren eeredienst zal uitkiezen. In verband echter met de gegeven verklaring der eerste zinsnede kunnen die woorden begrepen worden in dien zin, dat God overal Israël zegenen zal, waar Hij zijnen naam zal doen gedenken door zijn volk, te weten overal waar Israël wonen en, aan Gods wet gehoorzamend, Hem dienen zal.</note>.</verse>
<verse osisID="Exod.20.25"> Bijaldien gij Mij een steenen altaar maakt, zult gij dit niet van gehouwen steenen bouwen; want zoo gij het beitelijzer er over opheft, zal het ontheiligd zijn.</verse> 
<verse osisID="Exod.20.26"> Gij zult niet langs treden tot mijn altaar opklimmen, opdat niet uwe schaamte ontbloot worde<note n="1161">De aan Jehova gebrachte hulde moest zich voegzaam ook door uiterlijke heiligheid kenmerken. Ook dit voorschrift had vermoedelijk de bijzondere strekking om de klove tusschen den zuiveren godsdienst van Israël en de dikwijls schandelijke plechtigheden der afgoderij zoo wijd mogelijk te maken. Sommigen hebben gemeend, dat deze bepaling, eenigermate althans, slechts tijdelijk en voorloopig geweest is, daar het latere brandofferaltaar waarschijnlijk wel geene trappen, maar aan ééne zijde eene schuin oploopende aarden hoogte had. Volgens anderen echter doelt zij, even als de vorige, op de altaren voor den niet openbaren eeredienst. Zeker gaf God te dezer zake naderhand nog andere voorschriften voor zijne uitverkoren priesters. Vgl. XXVIII 42.</note>.</verse>
</chapter>

      
<chapter osisID="Exod.21">
<title>Hoofdstuk XXI.</title><p>Wetten betreffende de dienstbaarheid (v. 1-.11. Wetten tegen doodslag, onwaardige behandeling der ouders en menschenroof (v. 12-17), tegen beleediging en verwonding (v. 18-.27. Wetten betreffende de door het vee aangerichte schade (v. 28-.36.</p>
<verse osisID="Exod.21.1"> Dit zijn de rechten<note n="1162">Van de burgerlijke wetten, welke de orde in de maatschappij handhaven, is hier sprake. Een aanvang wordt gemaakt met die wetten, welke de onderlinge betrekkingen der bijzondere personen regelen. Allereerst komen de bepalingen betreffende de minderen, de Hebreeuwsche slaven.</note>, welke gij hun zult voorstellen:</verse>
<verse osisID="Exod.21.2"> Als gij een Hebreeuwschen knecht<note n="1163">Op verschillende wijze kon een Hebreër in slavernij geraken. Vgl. XXII 3; Lev. XXV 39.</note> koopt, zal hij u zes jaren dienen; in het zevende zal hij vrij, om niet, heengaan<note n="1164">Bovendien moest de meester hem van het noodige voorzien. Vgl. Deut. XV 12-18. De bepaling van het zevende jaar was in overeenstemming met het begrip van de sabbatsrust XX 10; Lev. XXV 4; Deut. XV 2. Nergens echter blijkt het, dat het zevende jaar der vrijlating een sabbatjaar (Lev. XXV 1-7) moest zijn.</note>.</verse>
<verse osisID="Exod.21.3"> Met het kleed, waarmede hij is ingekomen, vertrekke hij<note n="1165">De grondtekst heeft: ‘Indien hij met zijn lijf (d.i. alleen, zonder vrouw) is ingekomen, met zijn lijf’ enz. Het staat in tegenstelling met hetgeen onmiddellijk volgt.</note>; als hij eene huisvrouw had, zal ook zijne huisvrouw te gelijk heengaan.</verse>
<verse osisID="Exod.21.4"> Maar indien zijn heer hem eene huisvrouw gegeven en zij zonen en dochters gebaard heeft, zullen de vrouw en hare kinderen haren heer toebehooren, en hij zal met zijne kleeding vertrekken<note n="1166">De grondtekst zegt wederom duidelijker, dat hij dan ‘met zijn lijf’ zal vertrekken. Deze wet steunt op de natuur der dienstbaarheid en veronderstelt, dat de vrouw haar zesjarigen diensttijd nog niet volbracht heeft of dat zij eene uitheemsche, niet-Israëlietische vrouw is. De vrijwaring toch van de altijddurende, de eigenlijke slavernij was een voor de Israëlieten alleen gegeven voorrecht. Wat de verbreking der echtelijke vereeniging ten gevolge dezer verordening aangaat, zij was overeenkomstig de toenmalige zeden en streed niet met den onvolmaakten toestand van het huwelijk in die dagen. Eerst in de Nieuwe Wet van Christus is de huwelijksvereeniging in haar oorspronkelijken staat hersteld en door hare verheffing tot sacrament de volstrekt onverbreekbare vereeniging tusschen éénen man en ééne vrouw geworden.</note>.</verse> 
<verse osisID="Exod.21.5"> Bijaldien de knecht zal zeggen: Ik heb mijnen heer en mijne huisvrouw en mijne kinderen lief, ik wil niet vrij heengaan<note n="1167">Dit kon gemakkelijk voorkomen, omdat de staat van dienstbaarheid ten gevolge der wettelijke voorschriften dragelijk en zelfs voor de armen dikwijls verkieslijk was. Vgl. XXIII 12; Lev. XXV 39, 40; Deut. XII 18.</note>;</verse>
<verse osisID="Exod.21.6"> dan zal hem zijn heer voor de goden<note n="1168">De grondtekst kan vertaald worden ‘voor de goden’ of ‘voor God’. Met die zegswijze is, gelijk reeds de Septuagint verklarend vertaalt, ‘het gericht van God’ aangeduid, te weten de plaats, waar de rechters in den naam van God recht spreken. Vgl. Deut. XIX 17 en I 17.</note> brengen en hem doen naderen tot de deur en de deurposten, en hij zal hem het oor met eene priem doorboren; en deze zal hem knecht zijn voor eeuwig<note n="1169">Na voor de rechters, alzoo met rijp beraad, van zijne vrijheid afstand te hebben gedaan, ontving de knecht het teeken van altijddurende dienstbaarheid, werd hem het oor aan de deurpost van het huis zijns meesters vastgehecht. Zie Deut. XV 17. Door die pijnlijke en ook smadelijke plechtigheid moest ieder Israëliet zooveel mogelijk van het prijsgeven zijner vrijheid worden afgeschrikt.</note>.</verse>
<verse osisID="Exod.21.7"> Als iemand zijne dochter tot dienstmaagd<note n="1170">Tot dienstmaagd beteekent hier, gelijk het vervolg aantoont, tot huisvrouw van lageren rang of bijvrouw.</note> verkoopt, zal zij niet heengaan, gelijk de dienstmaagden plegen te vertrekken<note n="1171">Voor de gewone, niet tot bijvrouw gekochte dienstmaagden van Hebreeuwsch bloed gold de wettelijke vrijlating in het zevende jaar. Vgl. Deut. XV 12. De tot bijvrouw bestemde had hoogere rechten, gelijk de gevallen van v. 8-11 verklaren.</note>.</verse>
<verse osisID="Exod.21.8"> Als zij mishaagt aan de oogen van haren heer, aan wien zij werd overgegeven, zal hij haar wegzenden<note n="1172">De grondtekst heeft: ‘Als zij mishaagt aan de oogen van haren heer, die haar voor zich bestemd had, zal hij haar doen loskoopen’. Dit kon geschieden, gelijk het vervolg aanwijst, door een anderen Israëliet, die haar tot bijvrouw verlangde.</note>, maar hij zal geen macht hebben haar aan een vreemd volk te verkoopen, als hij haar versmaadt<note n="1173">De grondtekst heeft: ‘als hij trouweloos tegen haar handelt’, nl. door haar niet tot bijvrouw te nemen.</note>.</verse>
<verse osisID="Exod.21.9"> En indien hij haar aan zijnen zoon verlooft, zal hij met haar naar de wijze der dochters doen<note n="1174">In dit tweede geval behoort hij de tot bijvrouw zijns zoons bestemde dienstmaagd als een zijner dochters te behandelen.</note>.</verse>
<verse osisID="Exod.21.10"> Bijaldien hij eene andere voor hem neemt, zal hij voor het huwelijk der jongedochter zorgen, en kleederen en den prijs der maagdelijkheid haar niet weigeren<note n="1175">Volgens de Vulgaat zal de heer in dit derde geval voor de toekomst der gekochte zorg dragen door haar, voorzien van kleederen en ook van geld ter vergoeding voor het verlies der maagdelijkheid, een ander huwelijk te doen sluiten. Volgens den grondtekst echter schijnt de bedoeling te zijn, dat de bijvrouw, wanneer de heer nog een andere bijvrouw voor zich neemt, haar recht op kost, kleeding en samenwoning behoudt en niet tot gewone dienstmaagd verlaagd mag worden.</note>.</verse>
<verse osisID="Exod.21.11"> Indien hij die drie dingen niet doet, zal zij heengaan om niet, zonder losgeld<note n="1176">Zij zal dan haar volle vrijheid weder verkrijgen, zonder dat de heer haar aan een ander verkoopen of iets van den koopprijs terugvorderen kan.</note>.</verse>
<verse osisID="Exod.21.12"> Wie eenen mensch verslaat met den wil om te dooden, den dood zal hij sterven.</verse>
<verse osisID="Exod.21.13"> Deed hij echter geen aanslag, maar leverde God hem in zijne handen, dan zal Ik u eene plaats bepalen, werwaarts hij vluchten moet<note n="1177">Wanneer de doodslag niet aan opzet, maar aan Gods toelating of beschikking, menschelijker wijze gesproken aan een toeval of ongeluk te wijten is (Deut. XIX 4, 5), zal de doodslager zich aan de in het Oosten zoo gebruikelijke bloedwraak onttrekken en naar een der later aan te wijzen vrijsteden vluchten. Vgl. Num. XXXV 11, 12.</note>.</verse>
<verse osisID="Exod.21.14"> Indien iemand voorbedachtelijk en bij aanslag zijnen naaste gedood heeft, van mijn altaar<note n="1178">Voor den moordenaar zou nergens eene vrijplaats zijn. Hij moest sterven. Trouwens reeds krachtens de natuurwet alleen heeft de overheid het recht en is zij, in den regel, ook verplicht opzettelijken moord met den dood te straffen, omdat zonder de doodstraf gemeenlijk de misdaad niet voldoende gewroken en de maatschappij niet voldoende beschermd wordt. Vgl. ook Gen. IX 6.</note> zult gij hem wegsleepen, opdat hij sterve.</verse>
<verse osisID="Exod.21.15"> Wie zijnen vader of zijne moeder slaat<note n="1179">Van doodslag is geen sprake. Evenals in de wetgeving van Solon wordt die misdaad als te onnatuurlijk niet verondersteld. Slaan beteekent hier volgens de oude Joodsche schriftverklaarders elke ernstige mishandeling of verwonding. - Waar v. 12 hetzelfde woord voor doodslag gebruikt, heeft de grondtekst duidelijker ‘slaan, zoodat hij sterft’.</note>, den dood zal hij sterven.</verse>
<verse osisID="Exod.21.16"> Wie eenen mensch steelt en hem verkoopt, hij zal, van schuld overtuigd, den dood sterven<note n="1180">Volgens den grondtekst staat op menschenroof de doodstraf, hetzij de geroofde verkocht is, hetzij hij nog in de hand des roovers gevonden wordt. De redelijkheid der strenge straf is duidelijk. De menschelijke vrijheid is in zekeren zin een even kostbare gave als het leven. Vgl. voor de zegswijze eenen mensch stelen Gen. XL 15.</note>.</verse> 
<verse osisID="Exod.21.17"> Wie zijnen vader of zijne moeder verwenscht<note n="1181">Evenals ernstige mishandeling werd ook zware beleediging en verwensching der ouders met den dood gestraft, omdat op beide wijzen het ouderlijk gezag, een vertegenwoordiging van Gods majesteit, schandelijk wordt aangerand.</note>, den dood zal hij sterven.</verse>
<verse osisID="Exod.21.18"> Als mannen twisten en de een den ander met een steen of met de vuist slaat, en deze niet sterft, maar bedlegerig wordt:</verse>
<verse osisID="Exod.21.19"> als hij opstaat en buiten, op zijnen staf leunend, wandelt, zal degene, die geslagen heeft, onschuldig zijn, zoo nochtans, dat hij diens arbeid en de kosten voor de geneesheeren vergoedt<note n="1182">Bij de wetten tot bescherming van leven en vrijheid worden hier de wetten gevoegd, welke betreffende verwonding van vrijen en vervolgens van dienstbaren de straf bepalen. - Die de verwonding toebracht, zal onschuldig, d.i. niet schuldig aan doodslag, zijn. Hij moest echter aan den geslagene ‘zijn zitten (zijn gedwongen rust) vergoeden en hem doen genezen’, gelijk de grondtekst zegt. Van de boete voor veroorzaakte lichaamsgebreken, waar het vrije burgers betreft, spreekt Lev. XXIV 19, 20.</note>.</verse>
<verse osisID="Exod.21.20"> Wie zijnen knecht of zijne dienstmaagd met eene roede slaat en zij sterven onder zijne handen, hij zal aan misdaad schuldig zijn<note n="1183">Even onbepaald zegt de grondtekst, dat ‘het gewroken zal worden’. Indien voor elk hier bedoeld geval de doodstraf bepaald was, zou dit duidelijk op de gewone wijze zijn uitgedrukt. Waarschijnlijk wordt hier bepaaldelijk op de mishandeling van niet-Israëlietische slaven gelet en stond het aan de rechters om naar gelang van omstandigheden den schuldigen meester te straffen. De Hebreeuwsche knecht toch verloor door de dienstbaarheid het burgerrecht niet en zijn leven werd door de gewone wetsbepaling van v. 12 beschermd.</note>.</verse>
<verse osisID="Exod.21.21"> Wanneer die echter nog één of twee dagen in leven is gebleven, zal hij niet aan straf onderworpen zijn, want hij is zijn geld<note n="1184">In dit geval was er geen vermoeden van opzettelijken doodslag, maar bleek alleen het misbruik in de tuchtiging. Daarvoor nu werd hij reeds gestraft door het verlies van zijnen knecht, want deze was zijn geld, voor geld had de meester hem gekocht.</note>.</verse>
<verse osisID="Exod.21.22"> Als mannen twist hebben en een slaat een zwangere vrouw<note n="1185">Dit kon gebeuren, als de vrouw tusschenbeide kwam (Deut. XXV 11) om de twistenden te scheiden of haren man te helpen.</note> en veroorzaakt wel is waar eene misgeboorte, maar zij blijft in leven, dan zal hij de schade dragen, zooveel als de echtgenoot der vrouw vordert en de scheidslieden uitwijzen<note n="1186">De rechtmatigheid van de vordering des mans moest door onpartijdige rechters onderzocht en bepaald worden.</note>.</verse>
<verse osisID="Exod.21.23"> Wanneer echter haar dood volgt, zal hij leven voor leven geven,</verse>
<verse osisID="Exod.21.24"> oog voor oog, tand voor tand, hand voor hand, voet voor voet,</verse>
<verse osisID="Exod.21.25"> brandwond voor brandwond, kwetsuur voor kwetsuur, kneuzing voor kneuzing<note n="1187">Nadrukkelijk wordt hier de straf der wedervergelding door de wet afgekondigd en vastgesteld. Waarschijnlijk kon echter die straf meestal met een geldboete worden afgekocht, daar alleen bij moedwilligen doodslag elke losprijs bepaald verboden was. Zie Num. XXXV 31. Door die wettelijk omschreven wedervergelding werd de eigenmachtige wraakneming geenszins geoorloofd verklaard of aangemoedigd, maar integendeel verboden en verhinderd.</note>.</verse>
<verse osisID="Exod.21.26"> Als iemand het oog van zijnen knecht of van zijne dienstmaagd treft en hen eenoogig maakt, zal hij hen vrij wegzenden voor het oog, dat hij heeft uitgeslagen.</verse>
<verse osisID="Exod.21.27"> Ook als hij zijnen knecht of zijne dienstmaagd een tand uitslaat, zal hij eveneens hen vrij wegzenden.</verse>
<verse osisID="Exod.21.28"> Als een rund<note n="1188">Ook tegen de dieren - bij wijze van voorbeeld wordt het rund genoemd - tracht de wet zooveel mogelijk leven en veiligheid der menschen te beschermen.</note> eenen man of eene vrouw stoot en zij sterven, zal het gesteenigd worden en zijn vleesch zal niet gegeten worden<note n="1189">Ter wille van het algemeen belang moest zulk een schadelijk dier worden afgemaakt. Dat het gesteenigd en ter oorzake van het vergoten bloed als onrein beschouwd werd, zoodat geen mensch daarvan mocht eten, gebeurde om het natuurlijk afgrijzen tegen moord en bloedschuld nog dieper in het volk in te prenten. Vgl. Gen. IX 5.</note>; voorts zal de eigenaar van het rund onschuldig zijn.</verse>
<verse osisID="Exod.21.29"> Bijaldien het rund sedert gisteren en eergisteren stootig was en men zijnen eigenaar gewaarschuwd heeft en hij het niet heeft opgesloten, en het heeft eenen man of eene vrouw gedood, dan zal èn het rund gesteenigd worden èn zijnen eigenaar zal men dooden.</verse>
<verse osisID="Exod.21.30"> Bijaldien hem een losprijs is opgelegd, zal hij voor zijn leven geven zooveel van hem gevorderd wordt<note n="1190">Een losprijs, die door de rechters bepaald werd, bleef in dit geval toegelaten, omdat de doodslag niet door boos opzet, maar ten gevolge van zorgeloosheid veroorzaakt was.</note>.</verse>
<verse osisID="Exod.21.31"> Ook als het eenen zoon en eene dochter<note n="1191">Van niet volwassenen is hier sprake.</note> gestooten heeft, zal hij aan hetzelfde vonnis onderworpen zijn.</verse>
<verse osisID="Exod.21.32"> Als het eenen knecht en eene dienstmaagd<note n="1192">Vermoedelijk is hier wederom van niet-Israëlietische slaven sprake. Vgl. noot 22. Dertig sikkels zal de gemiddelde prijs voor een volwassen slaaf geweest zijn. De nog jeugdige Joseph werd voor twintig sikkels verkocht. Zie Gen. XXXVII 28.</note> heeft aangetast, zal hij dertig sikkels zilver aan hunnen heer geven, het rund echter zal gesteenigd worden.</verse>
<verse osisID="Exod.21.33"> Als iemand eenen put opent en graaft en dien niet dekt, en rund of ezel<note n="1193">Na de bescherming des levens volgt de bescherming des eigendoms. Rund of ezel worden bij wijze van voorbeeld genoemd. Het vee was de voornaamste bezitting.</note> daarin vallen,</verse>
<verse osisID="Exod.21.34"> zal de eigenaar van den put den prijs der dieren betalen, maar het gestorvene zal het zijne zijn.</verse>
<verse osisID="Exod.21.35"> Als iemands rund het rund van een ander wondt en dit sterft, zal men het levende rund verkoopen en den prijs verdeelen, en het lichaam van het gestorvene zal men onderling deelen.</verse>
<verse osisID="Exod.21.36"> Wanneer echter de eigenaar wist, dat zijn rund sedert gisteren en eergisteren stootig was, en hij het niet bewaakt heeft, zal hij rund voor rund geven en het doode zal hij in zijn geheel ontvangen.</verse>
</chapter>

      
<chapter osisID="Exod.22">
<title>Hoofdstuk XXII.</title><p>Wetten betreffende den eigendom (1-.15. Wetten tegen verleiding, tooverkunst en andere misdrijven (16-.28. De gave der eerstelingen (v. 29, .30. Verbod om te eten hetgeen door wilde dieren verscheurd is (v. .31.</p>
<verse osisID="Exod.22.1"> Als iemand een rund of schaap steelt en doodt of verkoopt, zal hij vijf runderen voor het ééne rund vergoeden en vier schapen voor het ééne schaap<note n="1194">Wanneer het gestolene nog levend bij den dief werd gevonden, was de boete minder. Vgl. v. 4. De hier bepaalde straf is zwaarder, omdat door slachten of verkoopen de teruggave onmogelijk en het misdrijf in zijne gevolgen erger werd. De grootere schadevergoeding voor een gestolen rund is in overeenstemming met de grootere schade, die toegebracht werd. In het algemeen stond op diefstal van vee zwaardere straf dan op anderen diefstal, wijl het, in het open veld aan diefstal het meest blootgesteld, de bescherming der wet het meest noodig had.</note>.</verse>
<verse osisID="Exod.22.2"> Als een dief bij het inbreken of ondergraven van een huis betrapt wordt en ten gevolge van bekomen wonde sterft, zal de doodslager geen bloedschuld hebben<note n="1195">Van een nachtelijk inbreker is sprake (vgl. v. 3), die bij ontdekking gemakkelijk tot alles, zelfs tot doodslag, in staat is. Deze wet steunt dus op het recht van zelfverdediging.</note>.</verse>
<verse osisID="Exod.22.3"> Bijaldien hij dit na zonsopgang deed, heeft hij een moord gepleegd en moet hij sterven<note n="1196">De doodslager handelde buiten noodweer en de dief had op een andere wijze gestraft moeten worden. De grondtekst zegt niet, dat zulk een doodslager met den dood gestraft moet worden, maar alleen dat hij ‘bloedschuld’ heeft. Waarschijnlijk stond het aan de rechters om naar de mate der schuld een geëvenredigde straf op te leggen.</note>. Als de dief niets heeft om den diefstal te vergoeden, zal hij zelf verkocht worden<note n="1197">De Hebreeuwsche dief kon slechts aan Hebreërs verkocht worden en miste zes jaren zijne vrijheid. Vgl. XXI 2.</note>.</verse>
<verse osisID="Exod.22.4"> Als het door hem gestolene levend bij hem gevonden wordt, hetzij rund, hetzij ezel, hetzij schaap, zal hij het dubbele vergoeden.</verse>
<verse osisID="Exod.22.5"> Als iemand eenen akker of eenen wijngaard beschadigt en zijn vee eens anders eigendom laat afweiden, zal hij het beste, dat hij op zijnen akker of in zijnen wijngaard heeft, volgens de schatting der schade vergoeden<note n="1198">En zijn vee enz. staat verklarender wijze. Van de beschadiging des akkers of des wijngaards door middel van het vee is hier sprake. In de veronderstelling, dat de aangerichte schade het gevolg is niet van boos opzet, maar van zorgeloosheid, wordt alleen schadevergoeding opgelegd. Tot straf echter moet deze betaald worden met het beste, dat de schuldige op den akker of in den wijngaard heeft. Ook in de bepaling van het volgende vers wordt alleen zorgeloosheid en onvoorzichtigheid bij den schuldige verondersteld.</note>.</verse>
<verse osisID="Exod.22.6"> Als een vuur uitslaat en de doornen<note n="1199">De haag van doornen rondom den akker. Vgl. Isaï. V 5.</note> bereikt en tassen graan of de op het veld staande gewassen aantast, zal degene, die het vuur heeft ontstoken, de schade vergoeden.</verse> 
<verse osisID="Exod.22.7"> Als iemand aan een vriend geld of goed in bewaring toevertrouwt en het wordt aan hem, die het in ontvangst genomen heeft, ontstolen, zal de dief, indien hij gevonden wordt, het dubbele teruggeven.</verse>
<verse osisID="Exod.22.8"> Als de dief verborgen blijft, zal de heer des huizes voor de goden<note n="1200">Vgl. XXI noot 7.</note> gebracht worden en zal hij zweren, dat hij de hand niet heeft uitgestoken naar het eigendom van zijnen naaste</verse>
<verse osisID="Exod.22.9"> om bedrog te plegen zoomin ten opzichte van rund als van ezel en van schaap en van kleed en van wat ook, waardoor hij schade kan aanrichten; voor de goden zal beider geding komen, en als dezen vonnissen, zal hij het dubbele aan zijnen naaste vergoeden<note n="1201">In den grondtekst begint met v. 9 een nieuwe zinsnede en wordt verklaard wat er bij twijfel over bedrieglijke toeeigening gedaan moet worden. Degene, die als onrechtmatig bezitter door de rechters gevonnist wordt, zal de straf van den dief (zie v. 4) lijden.</note>.</verse>
<verse osisID="Exod.22.10"> Als iemand aan zijnen naaste eenen ezel, een rund, een schaap en welk dier ook in bewaring toevertrouwt, en het sterft of wordt beschadigd of door de vijanden geroofd, en niemand heeft dat gezien,</verse>
<verse osisID="Exod.22.11"> dan zal er een eed tusschenbeide komen, dat hij de hand niet heeft uitgestoken naar het eigendom van zijnen naaste; en de eigenaar zal den eed aanvaarden en de ander zal niet verplicht zijn tot teruggave<note n="1202">Bij gebrek aan getuigen zal de eed ten bewijs strekken, dat het toevertrouwde buiten schuld van den bewaarder verloren ging.</note>.</verse>
<verse osisID="Exod.22.12"> Bijaldien het is weggestolen, zal hij de schade aan den eigenaar vergoeden<note n="1203">Dit geval verschilt van het vorige. De bewaarder draagt de verantwoordelijkheid niet, wanneer het hem toevertrouwde dier sterft of door roovers gewelddadig wordt weggevoerd buiten zijne schuld, maar wel wanneer het door diefstal verloren gaat ten gevolge van zijn gemis aan behoorlijke waakzaamheid.</note>.</verse>
<verse osisID="Exod.22.13"> Als het door een wild dier verslonden is, brenge hij bij hem wat gedood is en hij zal het niet vergoeden<note n="1204">Verslonden, Hebr. ‘verscheurd’. Hij toone het overschot ten bewijze, dat hem de noodige waakzaamheid niet ontbrak en buiten zijne schuld het dier verloren ging.</note>.</verse> 
<verse osisID="Exod.22.14"> Wie van zijnen naaste iets daarvan ter leen vraagt, en het wordt beschadigd of sterft in de afwezigheid van den eigenaar, hij zal tot teruggave verplicht worden<note n="1205">Iets daarvan, een of ander stuk vee. Den vruchtgebruiker wordt zwaardere verantwoordelijkheid opgelegd dan den bewaarder. Bezwaarlijk zou anders de eigenaar ten nutte van een ander tijdelijk afstand doen van zijn eigendom, als hij niet zeker was, dat de vruchtgebruiker voor het geleende aansprakelijk is.</note>.</verse>
<verse osisID="Exod.22.15"> Bijaldien de eigenaar aanwezig is, zal hij het niet vergoeden, vooral wanneer het tegen loon voor den arbeid daarvan gehuurd was<note n="1206">Dat de vruchtgebruiker geen schuld heeft, lijdt hier geen twijfel. De eigenaar zelf was aanwezig en kon het ongeluk niet voorkomen. Daarom moet deze zich met het ontvangen huurloon, waarbij toch het gevaar van mogelijke schade eenigermate berekend is, tevreden stellen. Maxime, vooral ontbreekt in den grondtekst, die door anderen vertaald wordt: ‘Als zijn eigenaar bij hem (den vruchtgebruiker) was, behoeft hij geen vergoeding te geven; als het gehuurd was, is het (de schade) op zijn huurprijs gekomen’. Het verschil tusschen den grondtekst en de Vulgaat bestaat dus hoofdzakelijk hierin, dat de laatste de twee onderscheiden gevallen met elkander vereenigt.</note>.</verse>
<verse osisID="Exod.22.16"> Als iemand eene nog niet verloofde maagd verleidt en bij haar slaapt, zal hij hare huwelijksgave geven en haar tot huisvrouw nemen.</verse>
<verse osisID="Exod.22.17"> Als de vader der maagd haar niet wil geven, zal hij geld betalen overeenkomstig den prijs der huwelijksgave, welke de maagden plegen te ontvangen<note n="1207">Aan den vader, die het recht heeft zijne dochter tegen eenen prijs in geld af te staan (XXI 7), zal hij dien prijs, de huwelijksgave, betalen. Maar niet alleen het geschonden recht des vaders, ook dat van de dochter moet hij door een huwelijk herstellen, tenzij de vader weigert zijne dochter aan hem te geven. Zie Deut. XXII 29, waar de som der huwelijksgave is vastgesteld. - Op verleiding eener verloofde maagd stond de doodstraf. Zie Deut. XXII 23-27. Vgl. ook de bijzondere wet voor de dochter eens priesters. Lev. XXI 9.</note>.</verse>
<verse osisID="Exod.22.18"> Toovenaars zult gij niet laten leven<note n="1208">De grondtekst heeft: ‘Geen toovenares zult gij laten leven’. De zegswijze doet vermoeden, dat bij de Hebreërs, evenals bij de Babyloniërs en andere volken, de duivelskunst niet het minst door vrouwen is uitgeoefend. Echter wordt ook van toovenaars gesproken Jer. XXVII 9; Mal. III 5; vgl. ook Deut. XVIII 10. Dit uiteraard allerboosaardigst en voor de menschelijke maatschappij allerverderfelijkst misdrijf was bovendien voor het volk Gods majesteitsschennis tegen den goddelijken Koning.</note>.</verse>
<verse osisID="Exod.22.19"> Wie met een beest verzaamt, zal den dood sterven.</verse>
<verse osisID="Exod.22.20"> Wie aan goden behalve aan den Heer alleen offert, zal gedood worden.</verse>
<verse osisID="Exod.22.21"> Den aankomeling zult gij niet bedroeven noch hem verdrukken, want aankomelingen zijt gij zelve ook geweest in het land Egypte.</verse>
<verse osisID="Exod.22.22"> Aan weduwe en wees zult gij geen nadeel toebrengen.</verse>
<verse osisID="Exod.22.23"> Als gij hun leed aandoet, zullen zij tot Mij schreien en Ik zal hun geroep hooren.</verse>
<verse osisID="Exod.22.24"> En mijne gramschap zal ontbranden en Ik zal u slaan met het zwaard, en uwe huisvrouwen zullen weduwen en uwe zonen weezen worden<note n="1209">Van den hulpbehoevenden vreemdeling, die bij vele oude volken, ook bij de Egyptenaren, in verachting was, gaat de wetgeving over tot de zwakken en hulpeloozen onder het eigen volk. Allernadrukkelijkst is hier de verdrukking van weduwen en weezen als wraakroepende zonde aangewezen.</note>.</verse>
<verse osisID="Exod.22.25"> Als gij geld te leen geeft aan mijn arm volk, dat met u woont, zult gij niet als een geldafperser het benauwen noch het met woeker verdrukken.</verse>
<verse osisID="Exod.22.26"> Als gij van uwen naaste het kleed als pand neemt, zult gij het vóór zonsondergang aan hem teruggeven.</verse>
<verse osisID="Exod.22.27"> Want het is het eenige kleed zijns lijfs, waarmede hij zich dekt, en hij heeft geen ander om in te slapen<note n="1210">Het kleed, het opperkleed (de grondtekst heeft hier hetzelfde woord als XII 34), dat den arme in den killen nacht tot eenige dekking diende, wordt genoemd om in het algemeen te beduiden, dat den behoeftige het noodzakelijke niet onthouden mag worden. Vgl. Amos II 8.</note>; als hij tot Mij roept, zal Ik hem verhooren, omdat Ik barmhartig ben.</verse>
<verse osisID="Exod.22.28"> Van de goden zult gij niet kwalijk spreken en eenen vorst uws volks zult gij niet verwenschen<note n="1211">De goden zijn de overheidspersonen, de rechters. Zie XXI noot 7. Vgl. Psal. LXXXI 1, 6.</note>.</verse>
<verse osisID="Exod.22.29"> Met de betaling uwer tienden en uwer eerstelingen zult gij niet achterlijk zijn<note n="1212">De Vulgaat geeft alleen den zin van het spreekwoordelijk gezegde in den grondtekst, dat veelal vertaald wordt: ‘Met uwe volheid (den overvloed van het koren) en uwe tranen (het geperste sap van druif en olijf) zult gij niet achterlijk zijn’. Anderen vertalen: ‘Met uwe volheid en uw hefoffer’. In tienden en eerstelingen moest Israël van zijnen oogst aan God blijmoedig offeren.</note>; den eerstgeborene uwer zonen zult gij Mij geven<note n="1213">De wet betreffende de eerstgeborenen wordt hier herhaald als een der voorwaarden van Gods verbond met Israël. Vgl. Ex. XIII 13 en Num. XVIII 15, 16.</note>.</verse> 
<verse osisID="Exod.22.30"> Ook ten opzichte der runderen en schapen zult gij eveneens doen; zeven dagen zij het bij zijne moeder, den achtsten dag zult Gij het Mij geven<note n="1214">Vóór den achtsten dag werden de offerdieren nog niet als reine, Gode waardige offeranden beschouwd. Vgl. Lev. XXII 27.</note>,</verse>
<verse osisID="Exod.22.31"> Heilige mannen zult gij Mij zijn; het vleesch, waarvan te voren door de wilde dieren gegeten is, zult gij niet eten, maar het voor de honden werpen<note n="1215">Dit vleesch werd onrein geacht en het gebruik daarvan betaamde niet aan het heilig volk van God, dat ook op uiterlijke wijze, in zeden en gebruiken, de gevorderde innerlijke heiligheid toonen moest.</note>.</verse>
</chapter>

      
<chapter osisID="Exod.23">
<title>Hoofdstuk XXIII.</title><p>Wetten tegen laster en valsche getuigenis (v. 1-.3. Hulpbetoon aan vijanden (v. 4-.5. Voorschriften betreffende den rechtshandel en wet ten behoeve der vreemdelingen (v. 6-.9. Sabbatjaar en sabbatdag (v. 10-.12. Afgoderij (v. .13. De drie hooge feesten, offers en eerstelingen (v. 14-.19. Gods belooning voor de trouwe volbrenging van het verbond (v. 20-.33.</p>
<verse osisID="Exod.23.1"> Gij zult geene leugentaal bezigen, noch uwe hand leenen om ten bate van den goddelooze valsche getuigenis uit te spreken<note n="1216">Gelijk uit het zinverband blijkt, wordt leugentaal bedoeld, welke voor den evenmensch schadelijke gevolgen kan hebben. Bijzonder tegen de lasterlijke aantijging en tegen het helpen van den lasterenden goddelooze voor het gericht door middel van valsche getuigenis waarschuwt deze wet.</note>.</verse>
<verse osisID="Exod.23.2"> Gij zult niet de menigte volgen om kwaad te doen, noch in het gericht u naar de meening der meesten schikken met afwijking van de waarheid<note n="1217">De gerechtigheid is niet altijd aan de zijde der menigte en bij een eerlijk oordeel moeten zeker de stemmen geteld, maar veelmeer nog gewogen worden.</note>.</verse>
<verse osisID="Exod.23.3"> Ook over den arme zult gij u niet erbarmen in het gericht<note n="1218">In plaats van erbarmen heeft de grondtekst ‘begunstigen’. Geen ongepast medelijden verderve de gerechtigheid.</note>.</verse>
<verse osisID="Exod.23.4"> Als gij uws vijands rund of ezel, die afgedwaald is, aantreft, breng ze hem terug.</verse>
<verse osisID="Exod.23.5"> Als gij den ezel van iemand, die u haat, ziet nederliggen onder den last, zult gij niet voorbijgaan, maar met hem dien opbeuren<note n="1219">Evenmin als de meening der menigte of een ongepast medelijden mag ook natuurlijke afkeer en wrok het gedrag regelen. Deze wet van v. 4 en 5, welke de Israëlieten in hun onderling verkeer verplichtte, mag eene voorbereiding heeten tot het volmaakte gebod der liefde, dat Christus regeven heeft: Hebt uwe vijanden lief. Vgl. Mat. V 44.</note>.</verse> 
<verse osisID="Exod.23.6"> Niet slinks zult gij handelen in de rechtzaak des armen<note n="1220">Hebr. ‘Gij zult het recht van uwen arme niet buigen (niet verdraaien) in zijne twistzaak’.</note>.</verse>
<verse osisID="Exod.23.7"> Gij zult de leugen schuwen. Den onschuldige en rechtvaardige zult gij niet dooden, want Ik verafschuw den goddelooze<note n="1221">Leugen is hier in het zinverband: valsche rechtshandel. De onschuldige, die recht heeft, wordt (door valsche getuigenis, verzuim van getuigenis of onrechtvaardig vonnis) omgebracht. Waarschuwend wordt gewezen op het eindoordeel van God, die hier (in den grondtekst) dreigt: ‘Ik zal hem niet voor gerecht verklaren, die onrecht heeft’.</note>.</verse>
<verse osisID="Exod.23.8"> Ook zult gij geene geschenken aannemen, welke zelfs verstandigen blind maken en de woorden der rechtvaardigen verdraaien<note n="1222">De woorden der rechtvaardigen zijn volgens eenigen ‘het vonnis der rechters’; volgens anderen, (woorden in de beteekenis van ‘zaken’ genomen) de pleitgedingen der rechtvaardigen, welke door de uitspraak der omgekochte rechters verdorven worden.</note>.</verse>
<verse osisID="Exod.23.9"> Gij zult den vreemdeling niet hinderlijk zijn, want gij kent de gemoederen der aankomelingen, daar gij zelf ook vreemdelingen geweest zijt in het land Egypte<note n="1223">Deze wet verschilt hierin van XXII 21, dat zij bepaaldelijk ziet op de slechte bejegening en verdrukking der vreemdelingen voor de rechtbank.</note>.</verse>
<verse osisID="Exod.23.10"> Zes jaren zult gij uw land bezaaien en de vruchten er van inzamelen.</verse>
<verse osisID="Exod.23.11"> Maar het zevende jaar zult gij het braak laten liggen en laten rusten, opdat de armen van uw volk eten; en wat er overschiet mogen de beesten des velds eten; zoo zult gij doen met uwen wijngaard en olijvengaard.</verse>
<verse osisID="Exod.23.12"> Zes dagen zult gij arbeiden, den zevenden dag zult gij stilhouden, opdat uw rund en ezel ruste, en de zoon uwer dienstmaagd en de aankomeling verademing hebbe<note n="1224">De bepalingen van v. 10-12 betreffende het sabbatjaar (vgl. Lev. XXV 4) en den sabbatdag (vgl. Ex. XX 8) vormen het einde dier wettenreeks, welke XXI 1 begint en ten doel heeft de burgerlijke en maatschappelijke betrekkingen te regelen. Dat deze en andere der hier gegeven wetten reeds vroeger opgeteekend of wel later herhaald worden, heeft zijn grond daarin, dat zij niet enkel burgerlijke betrekkingen regelen en nog om andere redenen, ter zake van godsdienst en eeredienst, werden uitgevaardigd.</note>.</verse>
<verse osisID="Exod.23.13"> Onderhoudt alles, wat Ik u gezegd heb<note n="1225">Besluit der uitgevaardigde wettenreeks en overgang tot andere soortgelijke wetten (v. 13-19), welke de verhouding van Israël als burgerlijke maatschappij tot Jehova als Koning dier maatschappij bepalen.</note>. En bij den naam van vreemde goden zult gij niet zweren<note n="1226">Sterker nog zegt de grondtekst: ‘En den naam van andere goden zult gij niet noemen’.</note>, noch zal die uit uwen mond gehoord worden.</verse>
<verse osisID="Exod.23.14"> Driemaal zult gij jaarlijks voor Mij feesten vieren.</verse>
<verse osisID="Exod.23.15"> Het hoogfeest der ongedeesemde brooden zult gij onderhouden. Zeven dagen zult gij ongedeesemd brood eten, zooals Ik u geboden heb, ten tijde van de maand der nieuwe vruchten, toen gij uit Egypte zijt getrokken. Gij zult niet ledig voor mijn aangezicht verschijnen<note n="1227">Van dit eerste hoogfeest werd reeds melding gemaakt (Ex. XIII 3-10; XII 15-20), wijl het bij den uittocht uit Egypte ingesteld is. Niet ledig, niet met ledige handen (vgl. III 21) mochten zij voor hunnen Koning komen. Met milde offergaven moesten zij Hem huldigen.</note>.</verse>
<verse osisID="Exod.23.16"> Ook het hoogfeest van den oogst der eerstelingen van uwen arbeid<note n="1228">Zoo heette dit tweede hoogfeest, omdat dan (Lev. XXIII 17) de eerste brooden van den nieuwen oogst aan God geofferd werden. Ook werd het later (Ex. XXXIV 22) ‘hoogfeest der Weken’ genoemd, omdat het zeven weken na Paschen viel. Vgl. Lev. XXIII 15, 16; Deut. XVI 9. Nog heet het (II Mach. XII 32; Act. II 1) ‘Pentecostes’, d.i. ‘Pinksteren’ of ‘vijftigste dag’, daar het op den vijftigsten dag na Paschen gevierd werd.</note>, van alles wat gij gezaaid hebt op den akker; evenzoo het hoogfeest op het einde van het jaar, wanneer gij al uwe vruchten zult hebben ingezameld van den akker<note n="1229">Op het einde van het oogstjaar wanneer de inzameling der vruchten gebeurd was. De zegswijze is nog eenigszins onbepaald. Nauwkeuriger aanwijzingen aangaande dit feest, gewoonlijk het Loofhuttenfeest genoemd, werden later (Lev. XXIII 34; Num. XXIX 12) gegeven. Het viel in den herfst, omtrent het einde van onze maand September, en duurde van den vijftienden tot den twee en twintigsten dag der maand Tischri, welke de zevende maand van het kerkelijke jaar was.</note>.</verse>
<verse osisID="Exod.23.17"> Driemaal in het jaar zal al het mannelijke onder u verschijnen voor den Heer, uwen God<note n="1230">Driemaal, te weten op de genoemde hoogfeesten. Dat die wet ook door vrouwen werd opgevolgd, toont I Reg. I 3-9. Vgl. Luc. II 41, 42.</note>.</verse>
<verse osisID="Exod.23.18"> Gij zult niet bij gedeesemd brood het bloed van mijn slachtoffer of- feren; noch zal het vet van mijn hoogfeest over blij ven tot den morgen<note n="1231">Het bloed offeren is eene zegswijze, welke op de groote beteekenis wijst van het vergieten des bloeds bij de bloedige offeranden. Het was de voornaamste handeling en behoorde tot het wezen des offers. Vgl. Lev. XVII 11. - Volgens aloude schriftverklaring doelt dit voorschrift in verband met v. 15 op het slachtoffer bij uitnemendheid, op het paaschlam, dat gegeten noch geofferd mocht worden, zoolang er gedeesemd brood in de huizen was, en dat in zijn geheel genuttigd moest worden. Vgl. XII 8-10. Het vet van mijn hoogfeest (d.i. het vet van het slachtoffer op mijn hoogfeest, vgl. XXXIV 25) is het gedeelte van het vet, dat bij de zoen- en vredeoffers (Lev. IV 8, 9; III 3-11) op het altaar verbrand moest worden. Eerst hier zou die bepaling ten opzichte van het vet des paaschlams gegeven zijn, omdat bij de eerste paaschfeestviering in de verschillende huizen de gelegenheid ontbrak om het vet op het altaar te verbranden. Volgens anderen echter slaat geheel het voorschrift van v. 18 niet bepaaldelijk op het paaschlam, maar in het algemeen op de slachtoffers der hoogfeesten.</note>.</verse>
<verse osisID="Exod.23.19"> De eerstelingen van de vruchten uws lands zult gij brengen in het huis van den Heer, uwen God<note n="1232">Ook dit voorschrift wordt door velen in verband met het tweede hoogfeest van v. 16 als een bijzonder, door anderen daarentegen (vgl. XXII 29; Num. XVIII 11-32; Deut. XXVI 2-11) als een algemeen voorschrift beschouwd.</note>. Gij zult een geitebokje niet koken in de melk zijner moeder<note n="1233">Hoewel deze bepaling slechts eene zaak van weinig belang schijnt te raken, wordt zij nog tweemaal (Ex. XXXIV 26; Deut. XIV 21) herhaald. Veelal wordt gezegd, dat de bedoeling dezer wet (evenals Deut. XXII 6, 7) alleen is aan het volk zachtaardigheid in te prenten en het van onnoodige wreedheid af te houden. Maar anderen meenen, dat dit voorschrift betrekking heeft op het Loofhuttenfeest van v. 16 en waarschuwt om niet te doen gelijk de heidenen, die na de inzameling der vruchten met zulke melk hunne velden ter bevordering der vruchtbaarheid besproeiden. Zoo dan zou hier een bijgeloovig toovermiddel verboden zijn.</note>.</verse>
<verse osisID="Exod.23.20"> Zie<note n="1234">Nadat de plichten zijn voorgehouden, welke Israël om het verbond met God moet vervullen, volgt v. 20-33 de sluitrede. Zoo Israël ontrouw is, zal het gestraft, zoo het getrouw is, zal het schitterend beloond worden.</note>, Ik zal mijnen Engel zenden, die u zal voorgaan en u zal behoeden op den weg en u zal voeren ter plaatse, welke Ik heb bereid.</verse>
<verse osisID="Exod.23.21"> Geef acht op hem en hoor naar zijne stem en meen niet hem te kunnen versmaden, want hij zal het niet ongestraft laten, wanneer gij zondigt, en mijn naam is in hem<note n="1235">Deze Engel, in wien mijn naam is, in wien Jehova zelf zich openbaart, en die later (Ex. XXXIII 15 in den grondtekst) ‘het aangezicht’ van Jehova heet, is volgens vele schriftverklaarders God zelf, te weten God de Zoon, die door Isaias LXIII 9 ‘de engel van Jehova's aangezicht’, door Malachias III 1 ‘de engel des verbonds’ genoemd wordt. Vgl. Gen. XLVIII noot 11. Daar zijn er echter ook velen en van groot gezag, die beslist deze meening verwerpen en er voor houden, dat God zich bij alle openbaring in het Oude Verbond van zijne engelen bediende. In derdaad schijnen tal van schriftuurplaatsen hun gevoelen te bevestigen. Zie bijv. Baruch III 38; Hebr. I 1, 2; II 2, 3; XIII 2; Gal. III 19; Act. VII 38, 53. Volgens de eersten is evenwel die bevestiging alleen schijnbaar en pleit juist voor hen het gezag der Schriftuur. Vgl. Ex. XXXIII 2-17; I Cor. X 9; Hebr. XII 25; Epist. Judae v. 5. Bij het verschil der twee meeningen mag dit althans zeker heeten, dat de engel van Jehova, zoo hij een engel was, in zijn bijzondere zending onder het Oude Verbond op bijzondere wijze den Zoon Gods vertegenwoordigd en voorafgebeeld heeft.</note>.</verse> 
<verse osisID="Exod.23.22"> Bijaldien gij naar zijne stem hoort en alles doet wat Ik zeg, zal Ik vijand voor uwe vijanden zijn en kwellen die u kwellen.</verse>
<verse osisID="Exod.23.23"> En mijn Engel zal u voorgaan en u binnenvoeren bij den Amorrheër en den Hetheër en den Pherezeër en den Chananeër en den Heveër en den Jebuseër, die Ik zal verdelgen.</verse>
<verse osisID="Exod.23.24"> Gij zult hunne goden niet aanbidden noch hen dienen; gij zult hunne werken niet doen, maar hen vernietigen en hunne beelden verbrijzelen.</verse>
<verse osisID="Exod.23.25"> En gijlieden zult den Heer uwen God dienen, opdat Ik uw brood en water<note n="1236">Brood en water vertegenwoordigen alle levensmiddelen. Vgl. Isai. III 1; XXX 20; XXXIII 16.</note> zegene en krankheid wegneme uit uw midden.</verse>
<verse osisID="Exod.23.26"> Geene kinderlooze noch onvruchtbare zal er in uw land zijn; het getal uwer dagen zal Ik vol maken.</verse>
<verse osisID="Exod.23.27"> Mijne verschrikking zal Ik zenden om voor u uit te gaan en Ik zal alle volk dooden, tot hetwelk gij komen zult; en al uwe vijanden zal Ik voor u op de vlucht jagen.</verse>
<verse osisID="Exod.23.28"> door vooraf horzelen<note n="1237">Dezelfde belofte wordt Deut. VII 20 herhaald en van hare vervulling spreekt Jos. XXIV 12. Vgl. ook Sap. XII 8. Omdat echter bij de verovering van Chanaän nergens van horzelen sprake is, werd soms die belofte als beeldspraak begrepen en verstaan van de stekende prikkels der verschrikking. Maar niet alle bijzonderheden behoefden in het bijbelverhaal te worden opgeteekend en overigens verhaalt ook de ongewijde geschiedenis van dergelijke landplagen, waardoor volksstammen uit hunne woonsteden zijn verdreven. - De drie volken vertegenwoordigen bij wijze van voorbeeld alle Chanaänietische volken. - In plaats van voordat gij binnentrekt heeft de grondtekst minder sterk ‘voor uw aangezicht’.</note> uit te zenden, die den Heveër en den Chananeër en den Hetheër op de vlucht zullen drijven, voordat gij binnentrekt.</verse> 
<verse osisID="Exod.23.29"> Ik zal hen niet in één jaar verdrijven uit uw aangezicht, opdat het land niet tot woestijn worde en de wilde dieren niet tot uwe schade aanwassen<note n="1238">Dat dit anders gemakkelijk kon geschieden, bewijst IV Reg. XVII 25.</note>.</verse>
<verse osisID="Exod.23.30"> Langzamerhand zal Ik hen uit uw aangezicht wegdrijven, totdat gij aangroeit en het land in bezit neemt.</verse>
<verse osisID="Exod.23.31"> En Ik zal uwe grenspalen stellen van de Roode Zee tot aan de zee der Philistijnen en van de woestijn tot aan de rivier<note n="1239">De zee der Philistijnen is de Middellandsche Zee, aan welker kusten de Philistijnen in zuidelijk Chanaän woonden. De woestijn is de groote woestijn van Steenachtig Arabië. De rivier is de Euphraat. Vgl. Gen. XV 18. Van een nauwkeurige grensafbakening kan hier, althans voor de eerste tijden van Israël's verblijf in Chanaän, geen sprake zijn. Vgl. Num. XXXIV. Wel is onder David en Salomon de belofte in zooverre vervuld, dat ook buiten het eigenlijke Chanaän een groot gedeelte van het aangewezen gebied aan Israël schatplichtig werd. Maar ten volle ging de belofte niet in vervulling. Die belofte was voorwaardelijk (v. 22) en Israël vervulde nooit ten volle zijne verplichting.</note>; Ik zal in uwe handen de inwoners des lands overleveren en hen verdrijven van uw aangezicht.</verse>
<verse osisID="Exod.23.32"> Gij zult geen verbond sluiten met hen noch met hunne goden<note n="1240">Met de goden der heidenen wordt een verbond gesloten, wanneer goddelijke hulde hun betoond wordt.</note>.</verse>
<verse osisID="Exod.23.33"> Laat hen niet wonen in uw land, opdat zij u niet wellicht doen zondigen tegen Mij, zoo gij hunne goden dient; dit toch zal u zeker ten valstrik zijn<note n="1241">Dit, te weten dit wonen der Chanaänieten in uw midden. Vgl. verder X noot 3.</note>.</verse>
</chapter>

      
<chapter osisID="Exod.24">
<title>Hoofdstuk XXIV.</title><p>Aanvaarding der wetten door het volk en plechtige bevestiging des verbonds met offerande, bloedbesprenging en aanschouwing van Gods heerlijkheid (v. 1-.11. Moses op den berg gedurende veertig dagen en veertig nachten (v. 12-.18.</p>
<verse osisID="Exod.24.1"> Ook zeide Hij tot Moses: Klim op<note n="1242">Dit gebod moest vervuld worden, nadat eerst Moses was afgeklommen (vgl. XX 21) en hij de door God gegeven wetten had afgekondigd. Zie v. 9.</note> naar den Heer, gij en Aäron, Nadab en Abiu en zeventig oudsten uit Israël, en gij zult van verre aanbidden<note n="1243">Op de helling van den heiligen berg zouden zij van verre de hulde der aanbidding brengen aan God, die zich op den top des bergs (XIX 20) in de wolk openbaarde. Met Aäron en zijne zonen, de toekomstige priesters, vertegenwoordigen die oudsten, geheel het volk. Vgl. voor de historische beteekenis van het getal zeventig in Israël Gen. XLVI 27.</note>.</verse> 
<verse osisID="Exod.24.2"> En alleen Moses zal opklimmen naar den Heer en zij zullen niet nader komen; en het volk zal niet met hem opklimmen.</verse>
<verse osisID="Exod.24.3"> Moses kwam dan en deelde aan het volk mede al de woorden des Heeren en de rechten; en geheel het volk antwoordde eenstemmig: Al de woorden des Heeren, welke Hij gesproken heeft, zullen wij doen<note n="1244">Al de woorden des Heeren en de rechten zijn de wetten, welke met en na de tien geboden als voorwaarden des verbonds gegeven en van XX 23 tot XXIII 33 beschreven zijn. Ten tweeden male (vgl. XIX 8) belooft het volk nu gehoorzaamheid.</note>.</verse>
<verse osisID="Exod.24.4"> Moses nu schreef al de woorden des Heeren op, en in den morgen zich opmakend, bouwde hij aan den voet van den berg een altaar en twaalf gedenksteenen overeenkomstig de twaalf stammen van Israël<note n="1245">Plechtig moest, na de vrije bewilliging des volks in de door God gestelde voorwaarden, het verbond tusschen God en Israël bekrachtigd worden. Vandaar die toebereidselen: de schriftelijke opteekening van de wetten des verbonds, het altaar ter eere van Jehova en daarbij de twaalf gedenksteenen, welke op zinnebeeldige wijze de twaalf stammen voorstelden.</note>.</verse>
<verse osisID="Exod.24.5"> En hij vaardigde jongelingen af uit de kinderen van Israël, en zij droegen brandoffers op en slachtten als vredeoffers voor den Heer varren<note n="1246">Jongelingen werden als offeraars aangewezen, waarschijnlijk opdat onder de volgende geslachten de persoonlijke getuigen van het heilig verbond zoolang mogelijk zouden voortleven. Wanneer zij toen nog geen achttien jaren telden, hebben zij wellicht nog in Chanaän zelf van deze gewichtige gebeurtenis getuigenis afgelegd. Evenzoo heerschte vroeger bij verschillende volken de gewoonte om, na verkoop van grond, kinderen getuigen te doen zijn bij het verplaatsen der grenspalen. - Dat jongelingen hier in de plaats traden der priesters (XIX noot 21) gebeurde krachtens het oppergezag van Moses. Hiermede werd de afschaffing en verdwijning van het eerste aartsvaderlijke priesterschap ingeleid, en des te gemakkelijker kon Moses die beteekenisvolle verandering gebieden, omdat het eerste priesterschap niet zoo uitsluitend als daarna het priesterschap van Aäron, aan enkele personen was toevertrouwd, die daartoe uitdrukkelijk door God aangewezen en Hem bijzonder toegewijd waren. Overigens blijkt uit het vervolg, dat die jongelingen slechts ondergeschikte helpers waren van Moses, die in eigen persoon het voornaamste werk der priesterlijke bediening, het bloedsprengen, verrichtte. Vgl. voor de beteekenis van brandoffers en vredeoffers XX noot 19; XVIII noot 8.</note>.</verse>
<verse osisID="Exod.24.6"> Moses dan nam de helft van het bloed en deed het in schalen; en het overige deel stortte hij over het altaar<note n="1247">Dit over het altaar gestorte, aan Jehova geofferde bloed verzinnebeeldde de toewijding des volks aan God, dat voortaan een Hem welgevallig leven, een en hetzelfde leven met Hem zou leven. Vgl. Lev. XVII 11.</note>.</verse>
<verse osisID="Exod.24.7"> En het boek des verbonds nemend, las hij het ten aanhooren des volks; en zij zeiden: Alles, wat de Heer heeft gesproken, zullen wij doen en wij zullen gehoorzaam zijn<note n="1248">Het door Moses geschreven boek. Zie v. 4. Bij de Hebreërs heet alle geschrift, zelfs de scheidingsbrief ‘sepher’, boek. - Ten derden male belooft het volk gehoorzaamheid.</note>.</verse>
<verse osisID="Exod.24.8"> Hij nu nam het bloed en sprengde het op het volk<note n="1249">Ook besprengde hij het boek des verbonds, gelijk uit de overlevering de H. Paulus getuigt. Zie Hebr. IX 19, waar eveneens verhaald wordt, dat het bloed, waarschijnlijk om het vloeibaar te houden, met water vermengd was, en dat de besprenging geschiedde door middel van een hysopbundel, welke met een karmozijnrooden wollen band was vastgebonden. Op dezelfde wijze moest ook later bij verschillende plechtigheden de besprenging geschieden. Vgl. Lev. XIV 4-7, 49-52; Num. XIX 6.</note> en zeide: Dit is het bloed des verbonds, dat de Heer met u gesloten heeft op al deze woorden<note n="1250">Dit is het bloed, waarmede het verbond, dat de Heer (Jehova) nu met u gesloten heeft, op duidelijke en plechtige wijze bekrachtigd wordt. Van oudsher was het gebruikelijk om verbintenissen met het uitgestorte bloed van offerdieren te bevestigen. Zie Gen. XV 9-18. De Heer had dat verbond gesloten op, d.i. op grond van al deze woorden. Immers eerst nadat de wetsbepalingen van het boek des verbonds, onder bedreiging en belofte, als voorwaarden des verbonds door God gesteld en als verplichtingen des verbonds door het volk aangenomen waren, werd het verbond gesloten. - Vanzelf herinneren deze woorden Dit is het bloed des verbonds aan de woorden van Christus bij de instelling van het H. Sacrament des altaars: Dit is mijn bloed van het nieuwe verbond (Zie Mat. XXVI 28, waar een zelfde woord in den grondtekst de dubbele beteekenis heeft van ‘testament’ en ‘verbond’). Met die woorden betuigde toen de Verlosser, naar het verbond van Sinaï heenwijzend, dat zijn heilig offerbloed de bekrachtiging was van het nieuwe verbond, van het tweede verbond, dat het eerste zooverre te boven gaat als de werkelijkheid beter is dan schaduw en afbeelding. Want werd het eerste door God slechts voor een beperkten tijd en alleen met het uit de Egyptische slavernij verloste Israel aangegaan; werd het bekrachtigd door tusschenkomst van een menschelijken middelaar met het bloed van dieren, dat uit zich bloot uitwendige heiliging des volks teweegbracht, vormde het alleen dienstknechten van God, die hunnen Koning met vreeze moesten huldigen: het tweede verbond, dat God met geheel de uit de slavernij des duivels geredde menschheid gesloten heeft, is eeuwig; zonder bemiddeling van menschen werd het door God zelf bekrachtigd met het bloed van den Godmensch, een verbondsbloed, dat de zielen heiligt; het is eindelijk het verbond niet van vrees, maar van liefde, dat ons kinderen Gods maakt en ons met vrijmoedigheid tot God als tot onzen Vader doet naderen. Vgl. Hebr. VIII 8; I Tim. II 5; Hebr. IX 13, 14; X 19; Hebr. IV 16; Rom. VIII 15.</note>.</verse>
<verse osisID="Exod.24.9"> En Moses en Aäron, Nadab en Abiu en zeventig uit de oudsten van Israël klommen op<note n="1251">Overeenkomstig het vroeger gegeven bevel des Heeren (zie v. 1). maar na de heiliging met het bloed des verbonds. Thans was Israël, door de zeventig aanzienlijken met Aäron en diens zonen vertegenwoordigd, waardig gemaakt den berg te beklimmen, er God te aanschouwen en daarna ten besluit der offerplechtigheid den heiligen feestmaaltijd te houden.</note>;</verse> 
<verse osisID="Exod.24.10"> en zij zagen den God van Israël; en onder zijne voeten was als een werk van saffiersteen en als de hemel, wanneer hij helder is<note n="1252">De uitdrukking onder zijne voeten, geeft geene zekerheid, dat God zich in menschelijke gestalte openbaarde, daar zij in overdrachtelijken zin begrepen kan worden. Wellicht om alle afgodisch misbruik te dezer zake voor de toekomst te weren, werd niet opgeteekend op wat wijze God zich in zijne heerlijkheid toonde. Het werk van saffiersteen, welk edelgesteente een prachtig azuren kleur heeft, wordt nog nauwkeuriger beschreven: het had de kleur des hemels enz. Dit hemelsche vloertapijt verzinnebeeldde de alles overtreffende heerlijkheid en majesteit van God, voor Wien zelfs het meest verhevene en heerlijke dezer aarde slechts een tapijt onder zijne voeten is.</note>.</verse>
<verse osisID="Exod.24.11"> En op hen, die verre van de kinderen van Israël voortgegaan waren, legde Hij zijne hand niet, en zij zagen God<note n="1253">Het was eene ook in latere tijden diep ingewortelde meening, dat niemand zonder te sterven God kon aanschouwen. Zie Jud. XIII 22. Maar hoewel het daarenboven op straffe des doods verboden was den berg te betreden, hun overkwam geen leed, terwijl zij todli binnen de heilige ruimte God in zijne zich openbarende heerlijkheid zagen. - In plaats van die verre van de kinderen van Israël voortgegaan waren mag naar den grondtekst vertaald worden ‘de uitverkorenen der kinderen van Israël’.</note>, en zij aten en dronken<note n="1254">Dit gebeurde nadat zij afgeklommen waren, beneden bij het altaar. De plechtigheid van het sluiten des verbonds was ook met vredeoffers (v. 5) gevierd en moest daarom (zie XVIII noot 8, waar van dankoffers, een soort van vredeoffers, sprake is) met een offermaaltijd eindigen. Was het zien van God voor het begenadigde bondsvolk, zoo het getrouw bleef, eene voorbeduiding van de volkomen vervulling des verbonds door de aanschouwing Gods in het eeuwig leven, het heilig feestmaal was eveneens een voorteeken en belofte van den hemelschen vreugdedisch, waaraan God zijne uitverkorenen zal doen aanzitten. Vgl. Apoc. XIX 7-9.</note>.</verse>
<verse osisID="Exod.24.12,"> De Heer nu zeide tot Moses: Klim op tot Mij op den berg en blijf daar; en Ik zal u steenen tafelen geven en de wet en de geboden, welke Ik geschreven heb<note n="1255">De steenen tafelen, op welke Ik de wet der tien geboden geschreven heb.</note>, opdat gij hen onderricht.</verse>
<verse osisID="Exod.24.13"> Moses en Josuë, zijn dienaar, maakten zich op; en toen Moses op den berg Gods klom,</verse>
<verse osisID="Exod.24.14"> zeide hij aan de oudsten<note n="1256">Te weten in de legerplaats na den gehouden offermaaltijd. Vgl. noot 13.</note>: Wacht hier, totdat wij bij u wederkeeren. Gij hebt Aäron en Hur bij u; indien er eenig geschil ontstaat, zult gij het voor hen brengen.</verse> 
<verse osisID="Exod.24.15"> En toen Moses was opgeklommen, bedekte de wolk den berg.</verse>
<verse osisID="Exod.24.16"> En de heerlijkheid des Heeren woonde op den Sinaï en bedekte hem met de wolk zes dagen<note n="1257">Op den top van den berg straalde zichtbaar Gods heerlijkheid als een brandend vuur, gelijk het volgend vers vermeldt, terwijl lager de donkere wolk hing en een gedeelte van den Sinaï overschaduwde. In dat donker bleef Moses zes dagen en werd in heilige afzondering voorbereid om met God te spreken, terwijl Josuë waarschijnlijk op eenigen afstand moest wachten.</note>; en den zevenden dag riep Hij hem uit het midden der donkerheid.</verse>
<verse osisID="Exod.24.17"> En de verschijning van de heerlijkheid des Heeren was als een brandend vuur op den top des bergs, ten aanschouwen der kinderen van Israël.</verse>
<verse osisID="Exod.24.18"> En Moses, midden in de wolk gaande, klom den berg op<note n="1258">Uit het midden der donkere wolk ging hij hooger op naar den top, waar het vuur van Gods heerlijkheid brandde.</note>, en hij was daar veertig dagen en veertig nachten<note n="1259">In die veertig dagen en veertig nachten zijn ook de zes dagen te midden der donkerheid begrepen. Al dien tijd nuttigde Moses voedsel noch drank. Vgl. Deut. IX 9. Ziedaar de eerste veertigdaagsche vasten, welke den Christenen dierbaar en heilig is om het voorbeeld van Gods groote dienaren Moses en later Elias (III Reg. XIX 8), maar vooral om het voorbeeld van Gods Zoon zelf, onzen goddelijken Leermeester Jesus Christus. Vgl. Mat. IV 2.</note>.</verse>
</chapter>

      
<chapter osisID="Exod.25">
<title>Hoofdstuk XXV.</title><p>Het volk moet gaven brengen voor de oprichting van het heiligdom, (v. 1-.9. De ark des verbonds (v. 10-.22. De tafel der toonbrooden (v. 23-.30. De gouden kandelaar (v. 31-.40.</p>
<verse osisID="Exod.25.1"> En de Heer sprak tot Moses, zeggende:</verse>
<verse osisID="Exod.25.2"> Zeg tot de kinderen van Israël, dat zij Mij eerstelingen heffen; van een ieder, die ze vrijwillig aanbiedt, zult gijlieden ze aannemen<note n="1260">Eerstelingen heffen; het Hebr. heeft ‘een hefoffer nemen’. Zij moesten, echter geheel vrijwillig, van het hunne nemen en dit God ten geschenke aanbieden.</note>.</verse>
<verse osisID="Exod.25.3"> Dit nu is het, wat gijlieden moet aannemen: goud en zilver en koper,</verse>
<verse osisID="Exod.25.4"> donkerblauw en purper en twee- maal geverfd karmozijn en byssus, geitenhaar<note n="1261">Verschillende stoffen worden hier, de drie eerste naar hunne kleur, opgenoemd. Hyacinthum is het violette of donkerblauwe purper; purper is het eigenlijke, het donkerroode purper. Beide purpersoorten werden gemeenlijk uit het bloed van purperslakken (de eerste soort uit dat van den murex trunculus, de tweede uit het bloed van den murex brandaris en purpura haemastoma) bereid. Nog zijn die slakken aan de kust van Phenicië en zelfs zuidelijk van den Karmel te vinden. Karmozijn beteekent een lichtrood geverfde stof, die wel eens oneigenlijk ‘purper’ genoemd wordt. Vgl. Mat. XXVII 28 met Marc. XV 17 en Joan. XIX 2. In plaats van tweemaal geverfd karmozijn heeft het Hebr. ‘karmozijnworm’ en noemt zoo de kleur naar het dier (coccus ilicis), dat de verfstof levert. Vgl. voor byssus Gen. XLI noot 11. Geitenhaar is de naam van een uit geitenhaar geweven stof, een soort van kamelot. Dat het lange en zachte haar der geiten in het Oosten tot weven voortreffelijk geschikt is, wordt reeds door de oude schrijvers betuigd</note></verse>
<verse osisID="Exod.25.5"> en rood geverfde ramsvellen en violetblauwe vellen en acaciahout<note n="1262">Violetblauwe vellen is ook de vertaling van de Septuagint en verschillende oude schrijvers. Volgens vele nieuweren zijn huiden van zeekoeien bedoeld, welke dieren in de Roode Zee gevonden worden. Het acaciahout (Hebr. ‘sitta’) is het lichte en duurzame hout (door de Septuagint ‘onbederfelijk hout’ genoemd) van den echten acaciaboom, die in Egypte en op het Sinaïtische schiereiland groeit en een aanzienlijke hoogte en omvang kan bereiken.</note>,</verse>
<verse osisID="Exod.25.6"> olie om de lichten te bereiden, specerijen voor den balsem en voor de reukwerken van goeden geur<note n="1263">De grondtekst: ‘specerijen voor de olie der zalving en voor het reukwerk der specerijen’.</note>,</verse>
<verse osisID="Exod.25.7"> onyxsteenen en edelgesteenten om het schouderkleed en het borstschild te versieren<note n="1264">Velen willen, dat in den grondtekst geen onyxsteenen, maar berillen of zeegroensteenen bedoeld zijn. Deze moesten vooral dienen voor het hoogepriesterlijk schouderkleed. Zie XXVIII 9. De andere edelgesteenten, volgens het Hebr. ‘steenen om in te zetten’, waren bestemd voor het borstschild. Zie XXVIII 17-20.</note>.</verse>
<verse osisID="Exod.25.8"> En zij zullen voor Mij een heiligdom maken, en Ik zal in hun midden wonen;</verse>
<verse osisID="Exod.25.9"> geheel volgens de gelijkenis van den tabernakel, dien Ik u toonen zal, en van al het gereedschap ten dienste daarvan, zoo zult gijlieden dit maken<note n="1265">Niet alleen ontving Moses, gelijk blijken zal, nauwkeurige voorschriften aangaande het heiligdom en al zijn toebehooren, maar ook werden hem de voorbeelden getoond, waarnaar alles vervaardigd moest worden.</note>.</verse>
<verse osisID="Exod.25.10"> Maakt eene ark<note n="1266">In navolging van de Septuagint (vgl. ook Hebr. IX 4 en XI 7) bezigt de Vulgaat hier hetzelfde woord ark, dat zij Gen. VI 14 gebezigd heeft, hoewel de grondtekst verschillende woorden heeft. Het door de grondtekst te dezer plaatse gebruikte woord ‘aroon’ beteekent eigenlijk ‘kist’ of ‘koffer’ en wordt door de Vulgaat meermalen (Gen. L 25; II Paral. XXIV 8) in die beteekenis vertaald. - Vgl. voor de Hebreeuwsche el Gen. VI noot 15.</note> van acaciahout, waarvan de lengte twee en een halve el bedraagt, de breedte anderhalve el, de hoogte evenzoo anderhalve el.</verse>
<verse osisID="Exod.25.11"> En gij zult ze met allerzui- verst goud overtrekken<note n="1267">Hoewel de kunst van vergulden reeds lang vóór Moses in Egypte bekend was, gelijk de vergulde doodkisten in de musea bewijzen, wordt toch gemeenlijk dit overtrekken met goud van het bekleeden met gouden platen begrepen.</note> van binnen en van buiten, en gij zult bovenaan een gouden krans in het rond maken<note n="1268">Rondom den geheelen bovenrand der langwerpig vierkante ark moest een gouden krans als omlijsting loopen. Deze had waarschijnlijk eene sponning, waarin het verzoendeksel sloot, dat dezelfde lengte en breedte moest hebben als de ark. Zie v. 17.</note>;</verse>
<verse osisID="Exod.25.12"> en vier gouden ringen, welke gij plaatsen zult aan de vier hoeken<note n="1269">Volgens een andere vertaling van den grondtekst ‘aan hare vier voeten’. Waarschijnlijk werden de ringen van weerszijden aan den benedenkant bevestigd, zoodat de ark, als zij met hare door de ringen gestoken draagboomen (v. 14) op de schouders der dragers rustte, geheel en al boven de hoofden der menigte uitstak.</note> van de ark; twee ringen moeten er zijn aan de eene en twee aan de andere zijde.</verse>
<verse osisID="Exod.25.13"> Ook zult gij draagboomen van acaciahout maken en ze met goud overtrekken.</verse>
<verse osisID="Exod.25.14"> En gij zult ze door de ringen steken, welke aan de zijden der ark zijn, opdat zij daarmede gedragen worde.</verse>
<verse osisID="Exod.25.15"> Deze nu zullen altijd in de ringen zijn en er nooit worden uitgenomen<note n="1270">Zoo behoefde de ark nimmer aangeraakt te worden, hetgeen ook zelfs aan de dragers ten strengste verboden was. Vgl. Num. IV 15.</note>.</verse>
<verse osisID="Exod.25.16"> En in de ark zult gij het getuigenis leggen, dat Ik u zal geven<note n="1271">Het getuigenis is de naam der twee steenen tafelen, waarop God de tien geboden zou schrijven (XXXI 18). Zij ontvingen dien naam, omdat zij, het onbetwistbaar bewijsstuk van het gesloten verbond, getuigenis gaven van Gods rechten en van Israël's verplichtingen. Hadden de Egyptische afgodendienaars zoogenaamd heilige arken of kisten, waarin hunne nietswaardige of zelfs schandelijke geheimenissen bewaard werden: Israël zou eene inderdaad heilige ark bezitten, bewaarplaats van Jehova's allerzuiverste en allerheiligste wet.</note>.</verse>
<verse osisID="Exod.25.17"> Gij zult ook een verzoendeksel<note n="1272">Het in den grondtekst gebezigde woord beteekent meer dan eenvoudig ‘deksel’, gelijk dan ook door de oude Latijnsche en de Grieksche vertaling begrepen is. Het werkwoord, waarvan het werd afgeleid, heeft steeds (in den piëlvorm) de beteekenis van dekken en uitwisschen der zonde of van bevredigen en verzoenen der gramschap. De bestemming van het verzoendeksel wordt v. 22 nader verklaard.</note> maken van allerzuiverst goud: twee en een halve el zal zijne lengte bedragen en anderhalve el zijne breedte.</verse> 
<verse osisID="Exod.25.18"> Ook zult gij twee cherubijnen maken van gedreven goud aan weerszijden van de godspraak<note n="1273">De beelden der cherubijnen (zie Gen. III noot 17) moesten van gedreven goud zijn. Met den hamer gedreven, waren zij zeker niet massief, maar hol. - De godspraak is de plaats der godspraak of het ‘verzoendeksel’, welk woord ook in den grondtekst gebezigd wordt.</note>.</verse>
<verse osisID="Exod.25.19"> De eene cherubijn zij aan de eene en de andere aan de andere zijde<note n="1274">Nauwkeuriger duidt de grondtekst aan, dat de twee engelenbeelden aan de twee uiteinden van het verzoendeksel, daaruit als oprijzend en er een geheel mede vormend, bevestigd zullen worden.</note>.</verse>
<verse osisID="Exod.25.20"> Beide zijden van het verzoendeksel moeten zij bedekken, terwijl zij de vleugelen uitbreiden en de godspraak overdekken, en zij moeten elkander aanschouwen, de aangezichten gekeerd naar het verzoendeksel, waarmede de ark overdekt zal worden<note n="1275">In den grondtekst luidt dit vers: ‘En de cherubijnen zullen de vleugelen naar boven uitbreiden, met hunne vleugelen het verzoendeksel overdekkend en hunne aangezichten naar elkander gekeerd; naar het verzoendeksel zullen de aangezichten der cherubijnen (gericht) zijn’. Waarschijnlijk dan waren de cherubijnen (vgl. II Par. III 13) in staande houding afgebeeld als gevleugelde jongelingen, die de opwaarts gespreide vleugelen tot elkander over het verzoendeksel heenstrekten en dit zoo overschaduwden (Hebr. IX 5), terwijl zij, het gelaat naar elkander gekeerd, eenigszins gebogen, eerbiedig de oogen gericht hielden op het verzoendeksel.</note>,</verse>
<verse osisID="Exod.25.21"> en daarin zult gij het getuigenis leggen, dat Ik u zal geven.</verse>
<verse osisID="Exod.25.22"> Van daar zal Ik gebieden en boven het verzoendeksel en uit het midden tusschen de twee cherubijnen, die op de ark van het getuigenis zullen zijn, zal Ik alles tot u spreken, wat Ik door u aan de kinderen van Israël zal bevelen<note n="1276">De hier aangewezen ruimte boven het verzoendeksel tusschen de twee cherubijnen was de plek, waar God zich op buitengewone wijze openbaren, waar de Heer zijnen wil aan Moses en door dezen aan Israël verkondigen zou. De eerste woorden van dit vers in den grondtekst worden gemeenlijk vertaald: ‘En Ik zal met u daar samenkomen’, volgens enkelen, met wie de Septuagint meer overeenstemt: ‘En Ik zal Mij aan u daar openbaren’. Daarom heet de tabernakel XXVII 21 in den grondtekst ‘ohel moʽeed’, d.i. naar de eerste vertaling ‘tent der samenkomst’, naar de tweede ‘tent der openbaring’. Door deze belofte van God en hare vervulling (XL 35; Lev. I 1; Num. I 1) werd de ark des verbonds met het verzoendeksel de troon van God te midden van zijn uitverkoren volk, de voetbank van Israël's God (I Paral. XXVIII 2, vgl. Ps. CXXXI 7; XCVIII 5; Thren. II 1). Van dien troon vormt de ark met de daarin liggende tafelen des verbonds als het ware de grondslagen om te beduiden, dat Gods koningschap over het bondsvolk op gerechtigheid en recht gegrondvest is (Ps. LXXXVIII 15; XCVI 2). De gouden plaat van het verzoendeksel mag in oneigenlijken zin de voetbank genoemd worden van God, die daar in een wolk tusschen de cherubijnen en als op hunne vleugelen zetelt (I Reg. IV 4; II Reg. VI 2; Psal. LXXIX 2), niet enkel om zijnen wil bekend te maken, maar ook om als de naijverige God de zonde te straffen, als de barmhartige God genadig te zijn en te sparen (XXXIV 6, 7), om daar op zeer bijzondere wijze aan geheel het volk zijne schuld kwijt te schelden door het offerbloed, waarmede het verzoendeksel op den grooten verzoendag besprenkeld zal worden (Lev. XVI 14-34). En zoo wordt het deksel der ark inderdaad een verzoendeksel, een afbeelding van Gods troon in de hemelen, van dien ‘troon der genade’, tot welken wij, om het offerbloed van Christus, met vertrouwen kunnen naderen ten einde barmhartigheid te verwerven (Hebr. IV 16 vgl. IX 5).</note>.</verse>
<verse osisID="Exod.25.23"> Gij zult ook eene tafel van acaciahout maken, die eene lengte van twee el, en eene breedte van ééne el, en eene hoogte van anderhalve el heeft.</verse> 
<verse osisID="Exod.25.24"> En gij zult ze met allerzuiverst goud overtrekken en haar een gouden rand in het rond maken<note n="1277">Voor labium, rand heeft de grondtekst hetzelfde woord, dat v. 11 met corona, krans vertaald is.</note>,</verse>
<verse osisID="Exod.25.25"> en op dien rand een opengewerkten krans, vier vingeren hoog, en daarboven een anderen gouden krans<note n="1278">Naar den grondtekst wordt dit vers vertaald: ‘En gij zult aan dezelve (aan de tafel) eene lijst van eene hand breed maken in het rond en gij zult een gouden krans aan hare lijst maken in het rond’. Waarschijnlijk rustte het met een opstaanden gouden krans gesierde blad der tafel (zie vorige noot) op de omlijsting, welke op hare breedte of aan haar onderkant met den tweeden gouden krans gesierd was. Een weinig lager waren aan de vier hoeken, welke door de vier voeten der tafel gevormd werden, vier gouden ringen bevestigd. Vgl. v. 26 en 27.</note>.</verse>
<verse osisID="Exod.25.26"> Ook zult gij vier gouden ringen gereed maken, en die bevestigen aan de vier hoeken van dezelfde tafel, éénen aan elken voet.</verse>
<verse osisID="Exod.25.27"> Onder den krans zullen de gouden ringen zijn<note n="1279">De grondtekst heeft: ‘Bij de lijst (derhalve aan het boveneinde der vier voeten) zullen de ringen zijn’.</note>, opdat de draagboomen er door worden gestoken en de tafel gedragen kunne worden.</verse>
<verse osisID="Exod.25.28"> Ook die draagboomen voor het vervoeren der tafel zult gij van acaciahout maken en ze met goud overtrekken.</verse>
<verse osisID="Exod.25.29"> Gij zult ook gereed maken schotels en schalen, wierookvaten en bekers<note n="1280">De beteekenis van het opgenoemde vaatwerk der tafel is zeer onzeker. Acetabula in den weinig gebruikelijken zin van schotels zijn wellicht de schotels voor de toonbrooden. Dit wordt vermoed om Num. VII 85, waar echter van andere zilveren schotels voor de tarwebloem bij het spijsoffer sprake is. Phialoe, elders ‘mortariola’ geheeten, schijnen de schalen of vaten voor den wierook, welke op de tafel (Lev. XXIV 7) geofferd moest worden. Vgl. Num. VII 86. Hiervoor pleit, dat ze meermalen in de Boeken der Koningen (zie b.v. III Reg. VII 50) samen met de wierookvaten genoemd worden. In plaats van wierookvaten en bekers vertaalt de Septuagint ‘plengschalen en bekers’.</note> voor het brengen der plengoffers, van allerzuiverst goud.</verse> 
<verse osisID="Exod.25.30"> En gij zult op de tafel voor mijn aangezicht toonbrooden<note n="1281">In plaats van toonbrooden heeft de grondtekst ‘brooden des aangezichts’, omdat zij bestemd waren in de heilige plaats en zoo voor het aangezicht van Jehova geplaatst te worden. Die brooden, als altijddurende offerande ter eere van Jehova door de kinderen van Israël gebracht en wederom als heilige spijze door Jehova aan hen in den persoon hunner priesters teruggeschonken (Lev. XXIV 8, 9), herinnerden telkens aan de innige gemeenschap tusschen God en zijn volk en verzinnebeelden op treffende wijze voor ons het H. Sacrament des Altaars. De eerst aan God op de altaartafel geofferde gave wordt daar door God teruggeschonken als heilige spijze bij uitnemendheid om de innigst mogelijke vereeniging op aarde tusschen de menschen en God teweeg te brengen.</note> leggen te allen tijde.</verse>
<verse osisID="Exod.25.31"> Gij zult ook een gedreven kandelaar maken van allerzuiverst goud met zijn schacht en armen, kelken en knoppen en leliën, welke uit hem voortkomen<note n="1282">In plaats van zijn schacht heeft de grondtekst letterlijk ‘zijn heup’, waarmede volgens velen niet de schacht, maar het voetstuk bedoeld is. Calamos, letterlijk ‘rieten’ of ‘pijpen’ zijn de armen. In den grondtekst staat het woord in het enkelvoud en wordt het daarom veelal, in strijd met de opvatting van Vulgaat en Septuagintvertaling, alleen verstaan van de middelste pijp, de schacht, die uit den voet recht omhoog moest gaan. Overeenkomstig dit gevoelen zou dan in dit vers ook bepaaldelijk van de kelken (bloemkelken), knoppen (bloemknoppen, volgens anderen ‘appeltjes’) en leliën (volgens anderen ‘bloesems’ of ‘bloemen’), welke bij de schacht behoorden, sprake zijn. De genoemde gedeelten en versierselen moesten uit den kandelaar, wanneer hij voltooid zou zijn, voortkomen, d.i. één samenhangend geheel vormen en oogenschijnlijk uit één stuk gemaakt zijn. Vgl. noot 15.</note>.</verse>
<verse osisID="Exod.25.32"> Zes armen zullen van de zijden uitgaan, drie van de eene en drie van de andere zijde<note n="1283">Uit de zijden van de middelstang of schacht, welke als het voornaamste gedeelte den naam van kandelaar draagt. Waarschijnlijk waren de lager geplaatste armen langer, zoodat alle dezelfde hoogte bereikten. Zoo althans zijn de armen van den kandelaar afgebeeld op den bekenden triomfboog van Titus te Rome. In zijn geheel had de kandelaar, zijn middelstang als arm beschouwd, zeven armen.</note>.</verse>
<verse osisID="Exod.25.33"> Drie kelken als in den vorm van een noot zullen er aan elken arm zijn, alsook een knop en eene lelie, en evenzoo drie kelken in den vorm van een noot aan den anderen arm, alsook een knop en eene lelie; dit zal het werk der zes armen zijn, die uit de schacht moeten uitgaan<note n="1284">Elke zijarm van weerszijden had achtereenvolgens drie kelken in den vorm van amandelen, gelijk het Hebreeuwsch zegt, en waarschijnlijk boven elke der drie amandelvormige kelken was een knop en lelie, terwijl door het midden van dit versierend loofwerk de stang voortliep.</note>.</verse> 
<verse osisID="Exod.25.34"> Aan den kandelaar zelven<note n="1285">Aan den kandelaar, te weten aan de loodrecht omhooggaande middelstang. Vgl. noot 24. Op wat wijze de vier amandelvormige bloemkelken met hunne knoppen en leliën geplaatst zullen worden, zegt het volgende vers.</note> nu zullen er vier kelken in den vorm van een noot zijn, en elke met knoppen en leliën.</verse>
<verse osisID="Exod.25.35"> De knoppen zullen zijn op drie plaatsen onder twee der armen, welke te zamen zes uitmaken en uit ééne schacht voortkomen<note n="1286">Duidelijker wijst de grondtekst aan, dat ieder paar zijarmen steeds boven een der knoppen van de middelstang haar punt van uitgang uit die stang of schacht zal hebben. De vierde kelk met knop en lelie der middelstang kreeg dus of wel boven of wel onder de zijarmen hare plaats.</note>.</verse>
<verse osisID="Exod.25.36"> En de knoppen alzoo en de armen zullen uit hem voortkomen, alles gedreven van allerzuiverst goud<note n="1287">Er zijn er, die dit voortkomen in dien zin verstaan, dat geheel de kandelaar met al zijne deelen en versierselen (zie v. 31) uit één stuk en ook dat alles, wat tot dien kandelaar behoorde, van dicht of massief goud moest zijn. Zie echter noot 23 en noot 14.</note>.</verse>
<verse osisID="Exod.25.37"> Gij zult ook zeven lampen maken en die op den kandelaar zetten om licht te geven naar de overzijde<note n="1288">Hebr. ‘Aan de overzijde zijner aangezichten’. Waarschijnlijk regelt dit voorschrift den stand der lampen, wier vorm niet nader beschreven is, of wellicht der lampetuiten met hare pitten. Uit Num. VIII 2 blijkt, dat de kandelaar tegen den zuidelijken zijwand des tabernakels recht tegenover de tafel der toonbrooden geplaatst was. Volgens de spreekwijze der Hebreërs nu heet het zichtbaar gedeelte der voorwerpen, dat aanstonds in het oog valt, bijv. de oppervlakte der aarde, aangezicht. Met zijn niet gezienen achterkant alzoo stond de kandelaar tegen genoemden zijwand en met het zichtbaar voorvlak was hij gekeerd naar de tafel der toonbrooden, werwaarts het licht zijner lampen moest stralen.</note>.</verse>
<verse osisID="Exod.25.38"> Ook moeten snuiters en datgene waarin het snuitsel uitgedoofd wordt, van allerzuiverst goud vervaardigd worden.</verse>
<verse osisID="Exod.25.39"> Het gansche gewicht van den kandelaar met al zijn toebehooren zal een talent<note n="1289">Zooals uit Ex. XXXVIII 25 in den grondtekst blijkt, had een talent de waarde en het gewicht van drie duizend sikkels. Hoeveel dit naar onzen standaard van munten en gewichten bedraagt, wordt verschillend berekend.</note> allerzuiverst goud bedragen.</verse>
<verse osisID="Exod.25.40"> Zie toe, en maak het volgens het voorbeeld, dat u op den berg getoond is<note n="1290">Dat voorbeeld, waarvan reeds vroeger sprake was (vgl. v. 9, waarin den grondtekst hetzelfde woord gebezigd is), moest tot model strekken en de taak van Moses vergemakkelijken.</note>.</verse>
</chapter>

      
<chapter osisID="Exod.26"> 
<title>Hoofdstuk XXVI.</title><p>Dekkleeden, bouw en voorhangsels van den tabernakel (v. 1-.32. Plaats van de ark, van de tafel der toonbrooden en van den kandelaar (v. 33-.37.</p>
<verse osisID="Exod.26.1"> Den tabernakel nu zult gij aldus maken: Tien tapijten van getwijnd byssus en van donkerblauw en van purper en van tweemaal geverfd karmozijn, verscheiden van borduurwerk, zult gij maken<note n="1291">Eerst wordt hier van het binnenste dekkleed des tabernakels gesproken, dat uit tien kostbare tapijten vervaardigd moest worden. Getwijnd byssus was byssus, dat, na gesponnen te zijn, duurzamer en fijner gemaakt werd door het met twee of meer draden te dubbelen of te twijnen. De grondtekst heeft: ‘En den tabernakel (eigenlijk: de woning) zult gij uit tien tapijten maken, uit getwijnd byssus, blauw purper, rood purper en karmozijn; met cherubijnen, als arbeid eens kunstenaars, zult gij hem maken’. Waarschijnlijk is hiermede bedoeld, dat de genoemde stoffen, waarover XXV noot 2, kunstig dooreengeweven en met afbeeldingen van cherubijnen versierd moesten zijn. - Volgens eene ook door den H. Hiëronymus gedeelde meening zou echter ‘keroebim’ hier een algemeener beteekenis hebben en ook van andere figuren dan van cherubijnen te verstaan zijn. De in den grondtekst aangeduide ‘kunstenaar’ ‘chosjeeb’ is eigenlijk geen borduurder, maar een kunstenaar, die stoffen van velerlei draad en kleur samenweeft, ze met gouddraad doorwerkt (XXVIII 6, 8, 15) of figuren daarin weeft (XXVI 1, 31). De Vulgaat geeft dan ook elders (bijv. XXVIII 6) een andere vertaling: opere polymito.</note>.</verse>
<verse osisID="Exod.26.2"> De lengte van één tapijt zal acht en twintig el bedragen, de breedte zal vier el zijn. Van ééne maat zullen alle tenttapijten zijn.</verse>
<verse osisID="Exod.26.3"> Vijf tapijten zullen aan elkander gehecht worden, en de vijf andere zullen door een gelijkvormige verbinding aan elkander sluiten.</verse>
<verse osisID="Exod.26.4"> Gij zult donkerblauwe lissen aan de kanten en uiteinden der tapijten<note n="1292">Van de twee groote, elk uit vijf tapijtbanen samengevoegde tapijten is hier sprake, gelijk de grondtekst dit nauwkeuriger aanduidt.</note> maken, opdat ze onderling verbonden kunnen worden.</verse>
<verse osisID="Exod.26.5"> Vijftig lissen zal het tapijt aan beide kanten hebben, welke zoo aangehecht zijn, dat lis tegenover lis komt en de eene aan de andere kan worden vastgemaakt<note n="1293">Duidelijker zegt de grondtekst, dat de twee groote tapijten elk vijftig lissen aan hunnen rand, de lis van het eene tegenover de lis van het andere, zullen hebben.</note>.</verse>
<verse osisID="Exod.26.6"> Gij zult ook vijftig gouden ringen maken, waarmede de tapijtbedekkingen aaneengehecht moeten worden, opdat het één tabernakel worde<note n="1294">De vijftig ringen, beter de vijftig ‘haken’ of ‘gespen’, gelijk de Vulgaat zelve het Hebr. woord vertaalt in v. 11, moesten de tegenover elkander staande lissen met elkander vereenigen. Door die verbinding vormde zich uit de twee groote tapijten één tabernakel, te weten één dekkleed, dat tabernakel (in den grondtekst ‘woning’), genoemd wordt. Reeds die naam maakt het minder waarschijnlijk, dat dit dekkleed alleen als zoldering zichtbaar geweest zou zijn binnen het heiligdom, maar overigens buiten, over het getimmerte, onder de verdere dekkleeden verborgen, zou hebben afgehangen. Veel aannemelijker klinkt het, dat het kostbare tapijtwerk ook de binnenwanden des heiligdoms dekte en zoo, als bekleedsel en voornaamste gedeelte der woning, den naam van woning ontving. Daar verder de vijf tapijtbanen van het eerste en tweede tapijt op hare breedte van vier el aan elkander gehecht waren, was dus het gansche dekkleed (vgl. v. 2 en 3) acht en twintig el lang en veertig el breed. Voor de heilige tent, een langwerpig vierkant van dertig el lengte, tien el breedte en hoogte, was het zoo een passend bekleedsel. Wanneer het immers in zijne breedte van veertig el op de tent overlangs gelegd werd, dekte het van boven geheel de tent in hare lengte van dertig el en sloot het den tien el hoogen achterkant geheel af, terwijl het te gelijk met zijne lengte van acht en twintig el, na aftrek van de tien el breedte der zoldering, de beide zijkanten tot op één el van den grond afsloot. Van een afhangen des dekkleeds aan den voorkant is geen sprake, omdat dáár de ingang was.</note>.</verse> 
<verse osisID="Exod.26.7"> Gij zult ook elf dekkleeden van geitenhaar maken om het dak van den tabernakel te bedekken<note n="1295">Het dak, te weten het zooeven beschreven binnenste bekleedsel. De grondtekst heeft: ‘tot eene tent over de woning’, waarmede hetzelfde, gelijk uit de vorige noot blijkt, is uitgedrukt. In plaats van sagum, dat eigenlijk een dichte mantel beteekent en hier in zijn wijdere beteekenis van dekkleed vertaald is, heeft de grondtekst hetzelfde woord, dat in dit hoofdstuk met cortina, tapijt is weergegeven. Op het voorbeeld der ongewijde schrijvers noemt de Vulgaat de geitenharen stoffen cilicina, d.i. van Cilicië, het land, dat wegens de vervaardiging dezer stoffen bijzonder bekend was en zoo aan die weefsels zijnen naam had gegeven.</note>.</verse>
<verse osisID="Exod.26.8"> De lengte van één dekkleed zal dertig el en de breedte vier el bedragen; al de dekkleeden zullen dezelfde maat hebben.</verse>
<verse osisID="Exod.26.9"> Vijf nu van deze zult gij afzonderlijk aan elkander hechten en zes zult gij zoo met elkander verbinden, dat gij het zesde dekkleed dubbel legt op den voorkant van het dak<note n="1296">Door dit dubbel leggen der zesde baan vormde zich boven en langs de zijwanden aan den voorkant een soort van omgevouwen omlijsting. Op hare helft omgeslagen, dekte dus die baan van voren twee el lengte van den tabernakel en werd de werkelijke afmeting van geheel het bekleedsel 42 × 30. Dientengevolge (zie noot 4) had het ook aan den achterkant een halve baan meer dan het binnenste bekleedsel. Vgl. v 12.</note>.</verse>
<verse osisID="Exod.26.10"> Gij zult ook vijftig lissen aan den rand van het eene dekkleed maken, opdat het met het andere kan worden samengehecht, en vijftig lissen aan den rand van het andere dekkleed, opdat het met het eerste worde verbonden.</verse>
<verse osisID="Exod.26.11"> Gij zult ook vijftig koperen haken maken om de lissen daarmede aaneen te hechten, opdat alle ééne bedekking vormen.</verse>
<verse osisID="Exod.26.12"> Hetgeen nu van de dekkleeden, welke voor het dak vervaardigd worden, overblijft, te weten het eene dekkleed, dat er meer is; met de helft daarvan zult gij de achterzijde van den tabernakel bedekken<note n="1297">De achterzijde van den tabernakel is het dak en de zijwanden aan den achterkant. Nauwkeuriger wijst de grondtekst aan, dat er aan den achterkant een half dekkleed meer is en dat die overschietende halve baan daar moet nederhangen. Vgl. hierbij de vorige noot. De geitenharen bedekking reikte derhalve aan den achterwand nagenoeg (niet geheel en al echter om de dikte der delen) twee el lager dan het binnenste bekleedsel.</note>.</verse>
<verse osisID="Exod.26.13"> En de el van den eenen en die van den anderen kant, welke aan de lengte der dekkleeden overschiet<note n="1298">Te weten in verhouding tot het binnenste bekleedsel, dat slechts acht en twintig el had en dus aan beide zijwanden één el van den grond hing. Het bekleedsel van geitenhaar, dertig el lang, hing, zooals duidelijk is, aan de zijwanden bijkans één el lager. Vgl. verder de vorige noot.</note>, zal afhangen en beide zijden des tabernakels beschutten.</verse>
<verse osisID="Exod.26.14"> Gij zult ook een andere bedekking voor het dak maken van rood geverfde ramsvellen en daarboven nog een andere bedekking van violetblauwe vellen<note n="1299">De grondtekst heeft: ‘En gij zult eene bedekking voor de tent maken’ enz. De tent (‘ohel’) is de geitenharen bedekking van het binnenste bekleedsel, dat in den grondtekst ‘woning’ (‘misjkaan’) heet. Vgl. noot 4. - Zie voor de violetblauwe vellen XXV noot 3. - Door middel van koorden, welke aan pinnen in den grond bevestigd waren, bleven de vier groote en zware bekleedsels gespannen (XXXV 18; XXXIX 40; Num. III 37; IV 26, 32. Vgl. Ex. XXVII 19; XXXVIII 20, 31). Op wat wijze zij werden gedragen en omhoog gehouden, verklaart de verdere beschrijving van den toestel des tabernakels.</note>.</verse>
<verse osisID="Exod.26.15"> Gij zult ook overeind staande delen voor den tabernakel maken van acaciahout,</verse>
<verse osisID="Exod.26.16"> welke ieder tien el in de lengte, en in de breedte anderhalve el moeten bedragen<note n="1300">Wellicht kregen de meeste dier delen door samenvoeging van verschillende planken die bepaalde afmeting, daar acaciaboomen van zulk eene hoogte en breedte misschien zeldzaam geweest zijn.</note>.</verse>
<verse osisID="Exod.26.17"> Aan de zijden der delen zullen twee groeven gemaakt worden, door welke de eene deel met de andere verbonden kan worden; en op die wijze zullen alle delen worden gereed gemaakt<note n="1301">De Vulgaat schijnt te bedoelen, dat de delen aan den eenen kant van eene messing (uitstekende randlijst), aan den anderen van eene groef (gleuf) voorzien of m.a.w. dat zij geploegd moeten zijn ten einde zoo in elkander te sluiten. De grondtekst echter spreekt niet van de zijden der delen. Ook verstaat men het Hebreeuwsche woord, dat met incastratura, groef vertaald is, gewoonlijk anders. De grondtekst spreekt letterlijk van ‘twee handen’, welke, de eene nevens de andere gesteld, aan elke deel zullen zijn. Bij vergelijking met v. 19 wordt het zeker, dat hier sprake is van twee pinnen, welke aan den onderkant van elke deel evenwijdig naar beneden uitstaken om in de voetstukken vastgezet te worden.</note>.</verse> 
<verse osisID="Exod.26.18"> Twintig nu van deze zullen er zijn aan de zuidzijde, welke naar het zuiden gekeerd is<note n="1302">De dubbele vermelding van het zuiden wordt verschillend verklaard. Het Hebr. woord ‘negeb’, ‘droog land’, dat de eerste maal in den grondtekst het zuiden aanwijst, was de naam van het droge land (woestijn) in het zuiden van Palestina en verkreeg zoo tevens voor de bewoners van Palestina de beteekenis van het zuiden. Derhalve is ‘negeb’ of wel eene aanteekening van lateren tijd, of wel was deze uitdrukking om het zuiden aan te duiden, sedert het verblijf der aartsvaders in Palestina, bij de Hebreërs gebruikelijk. De tweede aanwijzing van het zuiden, welke misschien, gelijk gezegd werd, alleen oorspronkelijk is, of anders de beteekenis van het eenigszins onbepaalde ‘negeb’ duidelijker verklaart, luidt letterlijk in den grondtekst: ‘aan den rechterkant’. Wel begrijpelijk is die zegswijze, als slechts gelet wordt op de gewoonte der Hebreërs om, het aangezicht ten oosten gekeerd, de windstreken te bepalen.</note>.</verse>
<verse osisID="Exod.26.19"> En voor deze zult gij veertig zilveren voetstukken gieten, opdat die voetstukken, twee aan twee, onder elke deel, aan hare twee hoeken, gesteld worden<note n="1303">In plaats van aan hare twee hoeken bezigt de grondtekst het reeds in noot 11 vermelde woord ‘handen’. Twee voeten of voetstukken moeten onder iedere deel zijn ‘voor hare twee handen’ of pinnen. - Voor elk der voetstukken, wier vorm niet nader beschreven is, werd een talent zilver gebruikt. Vgl. XXXVIII 27.</note>.</verse>
<verse osisID="Exod.26.20"> Ook aan de tweede zijde van den tabernakel, welke naar het noorden gekeerd is, zullen twintig delen zijn,</verse>
<verse osisID="Exod.26.21"> welke veertig zilveren voetstukken hebben; twee aan twee zullen de voetstukken onder elke deel geplaatst worden.</verse>
<verse osisID="Exod.26.22"> Maar voor den westkant<note n="1304">Voor den westkant, waarmede de achterwand des tabernakels is aangewezen, heeft de grondtekst letterlijk ‘den zeekant’. Waarschijnlijk hadden de Israëlieten deze zegswijze om het westen aan te duiden van hunne voorvaderen, die in Chanaän de zee ten westen zagen.</note> van den tabernakel zult gij zes delen maken,</verse>
<verse osisID="Exod.26.23"> en nog twee andere, welke aan de hoeken van den achterwand des tabernakels moeten worden opgericht<note n="1305">Zeker waren die twee afzonderlijk genoemde hoekdelen minder breed dan de zes andere, welke te zamen reeds negen el hadden, terwijl de geheele breedte des tabernakels tien el besloeg. Vgl. v. 16.</note>.</verse> 
<verse osisID="Exod.26.24"> En zij zullen van beneden tot boven toe aaneensluiten, en ééne verbinding zal alle te zamen houden. Ook voor de twee delen, welke aan de hoeken geplaatst moeten worden, zal een gelijkvormige aaneensluiting worden in acht genomen<note n="1306">Volgens de Vulgaat schijnt de bedoeling hiervan alleen, dat de acht delen te zamen éénen wand zullen uitmaken. De grondtekst echter luidt anders: ‘En zij zullen dubbel zijn beneden en eveneens zullen zij boven volkomen zijn voor den eersten ring. Zoo zal aan die twee geschieden; aan de twee hoeken zullen zij zijn’. Dat hier alleen van de twee hoekdeelen gesproken wordt, is duidelijk. Al het andere is duister en wordt verschillend begrepen. Mogelijk is gemeend, dat zij als hoekpijlers van den tabernakel een dubbele afsluiting zouden vormen van onder tot boven voor de delen van den achterwand en voor die der lange zijwanden, en dat van de ringen voor de sluitboomen (v. 29) de eerste en voornaamste aan iedere hoekdeel (in het midden, zie v. 28) bevestigd zou zijn.</note>.</verse>
<verse osisID="Exod.26.25"> En te zamen zullen er acht delen zijn met hare zestien zilveren voetstukken, twee voetstukken voor ééne deel gerekend.</verse>
<verse osisID="Exod.26.26"> Gij zult ook sluitboomen maken van acaciahout, vijf om de delen samen te houden aan de eene zijde van den tabernakel,</verse>
<verse osisID="Exod.26.27"> en vijf andere aan de andere zijde, en even zoovele voor den westkant;</verse>
<verse osisID="Exod.26.28"> en zij zullen midden op de delen van het eene einde tot het andere geplaatst worden<note n="1307">De grondtekst wordt anders vertaald: ‘En de middelste sluitboom zal op het midden der delen zijn, doorgaande van het eene einde tot het andere’. Alzoo konden de andere sluitboomen, welke eveneens tot meerdere stevigheid van den bouw aan zijwanden en achterwand werden aangebracht, korter zijn. Niet onwaarschijnlijk waren zij half zoo lang als de middelste en besloegen zij zoo, twee en twee boven en beneden die middelste geplaatst, de lengte der wanden.</note>.</verse>
<verse osisID="Exod.26.29"> Ook de delen zelve zult gij met goud overtrekken en voor deze gouden ringen gieten, door welke de sluitboomen het plankwerk samenhouden; en gij zult ze met gouden bladen bedekken.</verse>
<verse osisID="Exod.26.30"> En gij zult den tabernakel<note n="1308">Uit de tot dusver gegeven beschrijving des tabernakels blijkt duidelijk, dat zijne lengte dertig, zijne hoogte tien el (vgl. v. 16, 18 en 20) geweest is. Voor zijne breedte van tien el getuigt de overlevering. Vgl. v. 22 en 23.</note> oprichten volgens het voorbeeld, dat u op den berg is getoond.</verse>
<verse osisID="Exod.26.31"> Gij zult ook een voorhangsel maken van donkerblauw en purper en tweemaal geverfd karmozijn en getwijnd byssus, dat met borduurwerk en in schoone verscheidenheid is geweven<note n="1309">Van dezelfde stof als het binnenste bekleedsel (vgl. noot 1) moest ook dit voorhangsel zijn, dat naar zijn eerste beteekenis in den grondtekst ‘afscheiding’ heet en daar ook (XXXV 12; XXXIX 34) ‘voorhangsel of afscheiding van bedekking’, d.i. dekkende, verbergende afscheiding, genoemd wordt.</note>.</verse>
<verse osisID="Exod.26.32"> En gij zult het hangen vóór vier kolommen van acaciahout, welke zelve met goud overtrokken zullen zijn en gouden kapiteelen<note n="1310">In den grondtekst zijn volgens zeer velen geen kapiteelen, maar ‘haken’ bedoeld, waarmede het voorhangsel aan de kolommen moest worden bevestigd.</note>, maar zilveren voetstukken zullen hebben.</verse>
<verse osisID="Exod.26.33"> Door middel van de ringen nu zal het voorhangsel worden vastgemaakt<note n="1311">De ringen zijn de in v. 6 genoemde ringen of liever haken. Nauwkeuriger heeft de grondtekst: ‘En gij zult het voorhangsel stellen onder de haken’. Juist ter plaatse, waar de haken (zie noot 4) de twee groote tapijten op hunne breedte van twintig el met elkander verbonden, twintig el alzoo van den ingang des tabernakels verwijderd, moest het voorhangsel de ruimte in twee ongelijke helften van twintig en van tien el verdeelen. De grootste heette het Heilige, de kleinste het Heilige der heiligen, d.i. de zeer heilige of allerheiligste plaats. Immers dáár zou de ark geplaatst worden, de troon van God</note>, binnen hetwelk gij de ark van het getuigenis zult plaatsen, en door hetzelve zullen en het Heilige en het Heilige der heiligen gescheiden worden.</verse>
<verse osisID="Exod.26.34"> Gij zult ook het verzoendeksel op de ark van het getuigenis stellen in het Heilige der heiligen,</verse>
<verse osisID="Exod.26.35"> en de tafel buiten het voorhangsel, en tegenover de tafel den kandelaar aan de zuidzijde van den tabernakel, want de tafel zal aan de noordzijde staan<note n="1312">De ingang des tabernakels was aan de oostzijde. De kandelaar stond dus links, de tafel der toonbrooden rechts van dengene, die het Heilige binnentrad</note>.</verse>
<verse osisID="Exod.26.36"> Gij zult ook eene gordijn aan den ingang van den tabernakel maken van donkerblauw en purper en tweemaal geverfd karmozijn en getwijnd byssus in borduurwerk<note n="1313">De gordijn, in het Hebr. ‘dekkleed’, hoewel van dezelfde stof als het voorhangsel, was toch eenigszins minder kostbaar. Zij was niet ‘met cherubijnen, arbeid eens kunstenaars’ versierd, gelijk van het voorhangsel evenals van het binnenste bekleedsel in den grondtekst gezegd wordt. Vgl. noot 1. De gordijn moest ‘arbeid van een rokeem’ zijn, d.i. waarschijnlijk het werk van den wever, die stoffen van velerlei draad en kleur samenweeft, maar zonder ze met gouddraad te doorwerken en met kunstige figuren te sieren.</note>.</verse> 
<verse osisID="Exod.26.37"> En gij zult vijf kolommen van acaciahout met goud overtrekken, vóór welke de gordijn zal hangen; en zij zullen gouden kapiteelen<note n="1314">De grondtekst heeft ‘haken’ (vgl. noot 20), maar spreekt ook later (XXXVI 38) van kapiteelen. - Dat de tabernakel in het algemeen en het Heilige der heiligen in het bijzonder eene afschaduwing des hemels geweest is, leert de H. Paulus (Hebr. VIII 2, 5; IX 8). Hiermede stemt ook overeen het gevoelen der oude Hebreërs, waarvan o.a. Flav. Jos. (Antiq. Jud. lib. III cap. VII 7) getuigenis geeft. En zelfs zou, overeenkomstig de symboliek der vroegere tijden, in alles wat tot den tabernakel behoorde, niet het minst in zijn uiterlijken vorm en afmetingen, zinnebeeldige beteekenis gezocht mogen worden, te meer daar de tempel van Salomon, de in de profetieën van Ezechiël (XL-XLVIII) beschreven tempel en heilige stad en ook het hemelsch Jerusalem in de Openbaring van den H. Joannes (Apoc. XXI) een opmerkelijke gelijkvormigheid met den tabernakel vertoonen. Zoo is het bijv. niet onwaarschijnlijk, dat het Heilige der heiligen ook als volmaakt vierkant den hemel verzinnebeeldde en het Heilige als afschaduwing der wereld een onvolmaakt vierkant moest zijn. Wat echter daarvan zij, zeker was geheel de tabernakel krachtens de voorspellende beteekenis van den Mosaïschen eeredienst (Hebr. X 1) eene afbeelding van het betere, door geen menschenhanden en op onvergankelijken rotsgrond gebouwde heiligdom der Kerk van Christus. Omdat de Christus aan haar zijn H. Geest gezonden heeft en zelf altijd met haar blijft, is zij in deze wereld inderdaad het Heilige en het Heilige der heiligen, roemt zij God zelf haar verbondsark en hemelbrood en zevenvoudig licht. En niet onder dekkleeden of achter voorhangsels zich verbergend, maar hare heerlijkheid openlijk toonend, noodigt zij alle volkeren uit om tot haar te komen en door haar te geraken tot het hemelsch Heilige der heiligen, waarvan door Christus' zoendood het belemmerend voorhangsel is weggescheurd.</note> en koperen voetstukken hebben.</verse>
</chapter>

      
<chapter osisID="Exod.27">
<title>Hoofdstuk XXVII.</title><p>Het brandofferaltaar (v. 1-.8. Het voorhof van den tabernakel (v. 9-.18. De olie voor den kandelaar (v. 19-.21.</p>
<verse osisID="Exod.27.1"> Gij zult ook het altaar<note n="1315">Het altaar is het brandofferaltaar. Vgl. XXXVIII 1-7.</note> van acaciahout maken, dat vijf el in de lengte en even zooveel in de breedte, dat is een vierkant, en drie el in de hoogte<note n="1316">Naar het brandofferaltaar des tweeden tempels leidde van omlaag aan de zuidzijde een breede opgang. Zoo was het waarschijnlijk ook vroeger en reeds in de woestijn. Het verbod van altaartreden gold wellicht niet voor dit altaar (vgl. XX noot 20) en kon overigens door de voorschriften aangaande de priesterkleeding vervallen zijn Vgl. XXVIII 42.</note> zal bedragen.</verse>
<verse osisID="Exod.27.2"> Hoornen nu zullen aan de vier hoeken daarvan uitgaan<note n="1317">De vier uit de hoeken des altaars als een tak uit den tronk voortkomende hoornen dragen naar hunnen vorm dien naam. Als zeer heilige deelen des altaars moesten zij met het bloed des zoenoffers (XXIX 12; Lev. IV 25, 30, 34; XVI 18) bestreken worden. In de H. Schrift zijn hoornen in het algemeen steeds het zinnebeeld van kracht en heerlijkheid en hebben de hoornen des altaars altijd bijzondere beteekenis. Het afslaan der hoornen ontwijdde het altaar (Amos III 14) en de vluchteling zocht aan het doodsgevaar te ontkomen bij de hoornen des altaars (III Reg. I 50).</note>; en gij zult het overdekken met koper.</verse> 
<verse osisID="Exod.27.3"> En gij zult voor het gebruik daarvan bakken maken om de asch op te nemen en tangen en vorken en vuurpannen<note n="1318">Na de bakken voor de asch der verbrande offerdieren en de tangen of schoppen, waarmede die asch in de bakken gedaan werd, noemt de grondtekst de ‘bekkens’ voor het opvangen van het bloed. Met de vorken werden de offerstukken ordelijk op het altaar gerangschikt (vgl. ook 1 Reg. II 13, 14), en de vuurpannen dienden vooral voor de gloeiende kolen, welke van het altaar genomen werden om het heilig reukwerk te ontsteken (Lev. X 1; XVI 12).</note>; al het gereedschap zult gij van koper maken.</verse>
<verse osisID="Exod.27.4"> Ook een vlechtwerk van koper bij wijze van net; en aan de vier hoeken daarvan zullen vier koperen ringen zijn,</verse>
<verse osisID="Exod.27.5"> en gij zult die onder den omgang des altaars plaatsen; en het vlechtwerk zal tot het midden des altaars gaan<note n="1319">Dat het brandofferaltaar uit vier met koper bekleede zijwanden bestond en overigens hol was, zegt v. 1, 2 en 8. Op wat wijze het verder was ingericht, wordt zeer verschillend verklaard, daar craticula van v. 4 en arula altaris van v. 5 op verschillende wijze vertaald kunnen worden. De gemakkelijkste oplossing geeft de grondtekst, zooals deze gemeenlijk begrepen wordt. Dan is hier sprake van een ‘vlechtwerk’ of ‘traliewerk’, welke beteekenis door craticula kan worden uitgedrukt, en wordt arula het best als omgang des altaars begrepen, daar het hier gebezigde Hebreeuwsche woord ‘karkoob’ vermoedelijk ‘omlijsting’ beteekent. Volgens deze vertaling liep derhalve bijkans rondom het midden des altaars een uitstekende rand of omlijsting (volgens anderen een uitspringende omloop) en begon daaronder, juist op de halve hoogte, als eene versiering en beschutting der buitenzijden het koperen vlechtwerk.</note>.</verse>
<verse osisID="Exod.27.6"> Gij zult ook twee draagboomen voor het altaar maken van acaciahout, welke gij met koperen platen zult overtrekken.</verse>
<verse osisID="Exod.27.7"> En gij zult ze door de ringen<note n="1320">Door de aan het vlechtwerk bevestigde ringen. Zie v. 4 en de vorige noot.</note> steken en zij zullen aan beide zijden van het altaar zijn om het te dragen.</verse>
<verse osisID="Exod.27.8"> Niet uit één blok, maar ledig en hol van binnen zult gij het maken<note n="1321">Anders ware het moeielijk vervoerbaar geweest. Niet onwaarschijnlijk werd het altaar, wanneer het voor den offerdienst was opgeslagen, tot boven met aarde of steenen gevuld, zoodat de lucht gemakkelijk het vuur op het altaar kon voeden.</note>, zooals u op den berg is getoond.</verse> 
<verse osisID="Exod.27.9"> Gij zult ook het voorhof<note n="1322">Het voorhof was een langwerpig vierkant plein, welks zijden met die van den daarbinnen geplaatsten tabernakel evenwijdig liepen. Gelijk de hier volgende beschrijving leert, was het aan de vier zijden afgezet met kolommen en ook door gordijnen, die aan de kolommen hingen, geheel afgesloten behalve aan de oostzijde.</note> maken van den tabernakel, aan welks zuidkant, ten zuiden<note n="1323">Vgl. XXVI noot 12.</note> gordijnen van getwijnd byssus zullen zijn; honderd el zal de eene zijde in de lengte bedragen.</verse>
<verse osisID="Exod.27.10"> Alsook twintig kolommen met even zooveel koperen voetstukken, en zij zullen kapiteelen met hun drijfwerk hebben van zilver<note n="1324">De grondtekst spreekt niet van kapiteelen met hun drijfwerk, maar zegt, dat de haken en de banden der kolommen van zilver moeten zijn. Wellicht strekten die banden tot sieraad rondom het boveneinde der kolommen en waren daaraan de haken bevestigd. Anderen meenen, dat met die banden eigenlijk roeden bedoeld zijn, welke als dwarsstangen strekten tot verbinding der kolommen en aan hare haken de gordijnen droegen. - Dezelfde opmerking geldt voor het volgende vers.</note>.</verse>
<verse osisID="Exod.27.11"> Eveneens zullen er ook aan de noordzijde over de lengte gordijnen zijn van honderd el, twintig kolommen en koperen voetstukken in gelijk getal en hare kapiteelen met hun drijfwerk van zilver.</verse>
<verse osisID="Exod.27.12"> Maar op de breedte van het voorhof, welke westwaarts ligt, zullen gordijnen van vijftig el zijn, en tien kolommen en even zoovele voetstukken.</verse>
<verse osisID="Exod.27.13"> Ook die breedte van het voorhof, welke oostwaarts ligt, zal vijftig el hebben.</verse>
<verse osisID="Exod.27.14"> En op deze zullen aan de eene zijde gordijnen van vijftien el afgepast worden en drie kolommen en even zoovele voetstukken.</verse>
<verse osisID="Exod.27.15"> En aan de andere zijde zullen er gordijnen van vijftien el zijn, drie kolommen en even zoovele voetstukken<note n="1325">Ook de oostzijde was derhalve geheel afgesloten behalve in het midden, waar recht tegenover den ingang des tabernakels een open ruimte bleef van twintig el als ingang van het voorhof.</note>.</verse>
<verse osisID="Exod.27.16"> Aan den ingang nu van het voorhof zal een gordijn van twintig el zijn, van donkerblauw en purper en tweemaal geverfd karmozijn en getwijnd byssus met borduurwerk<note n="1326">De beschrijving der gordijn is dezelfde als van de gordijn aan den ingang des tabernakels. Vgl. XXVI 36 met noot 23.</note>; vier kolommen met even zoovele voetstukken zal het hebben.</verse> 
<verse osisID="Exod.27.17"> Alle kolommen van het voorhof in het rond zullen voorzien zijn van zilveren platen, zilveren kapiteelen<note n="1327">In plaats van zilveren platen en kapiteelen heeft de grondtekst zilveren banden (of roeden) en zilveren haken. Vgl. noot 10.</note> en koperen voetstukken.</verse>
<verse osisID="Exod.27.18"> Het voorhof zal in de lengte<note n="1328">Van het oosten naar het westen.</note> honderd, in de breedte vijftig el beslaan, zijne hoogte zal vijf el zijn; en het zal van getwijnd byssus gemaakt worden en koperen voetstukken hebben<note n="1329">De afsluiting des voorhofs zal gordijnen van byssus en kolommen met koperen voetstukken hebben.</note>.</verse>
<verse osisID="Exod.27.19"> Al het gereedschap van den tabernakel voor allerlei gebruik en plechtigheden, de pinnen zoo van den tabernakel als van het voorhof, zult gij van koper maken<note n="1330">Al het gereedschap of geheel de toestel, niet voor de godsdienstige plechtigheden (welk woord in den grondtekst ontbreekt), maar voor de oprichting en het vervoer des tabernakels moest van koper zijn. De koperen pinnen werden in den grond geslagen, waarna daaraan met koorden (zie XXXV 18) de uiteinden van de dekkleeden des tabernakels en van de gordijnen des voorhofs werden vastgemaakt. - Het voorhof was de plaats, waar het volk van God verschijnen zou zonder echter ooit in het Heilige van den tabernakel te mogen binnengaan, hetgeen slechts aan de dienstdoende priesters veroorloofd werd, terwijl in het Heilige der heiligen alleen de hoogepriester éénen dag in het jaar zou binnentreden. Niet onmiddellijk alzoo kon het volk onder de Oude Wet, die uiteraard alleen de kennis en niet de vergiffenis der zonde teweegbracht, tot God naderen. In het besef van zijne onwaardigheid had het behoefte aan een middelaarschap en bracht het dan ook door de krachtens goddelijke verordening aangestelde priesters zijne offergaven van aanbidding en smeeking aan Jehova.</note>.</verse>
<verse osisID="Exod.27.20"> Gebied aan de kinderen van Israël, dat zij u allerzuiverste olie van olijfboomen brengen, welke met den stamper gestooten is, opdat de lamp altijd brande<note n="1331">De olijfolie, welke niet met de pers uitgeperst werd, maar uit de met den stamper gestooten olijven als vanzelf vloeide, was de geurigste en fijnste. Met die olie moest de lamp, d.i. de kandelaar der zeven lampen, voorzien worden.</note></verse>
<verse osisID="Exod.27.21"> in den tabernakel der getuigenis, buiten het voorhangsel, dat voor het getuigenis uitgespannen is<note n="1332">Hiermede is het Heilige aangewezen. Vgl. XXVI 35. De grondtekst heeft voor het tweemaal gebezigde woord getuigenis verschillende woorden. Voor het getuigenis wijst de plaats aan voor de ark, de bewaarplaats van het eigenlijke getuigenis, (XXV 16 en noot 12). Tabernakel der getuigenis is de vertaling, welke de Vulgaat in navolging der Septuagint gewoonlijk geeft van het in den grondtekst gebezigde ‘ohel moʽeed’. Nagenoeg algemeen echter wordt dit woord anders begrepen en vertaald met ‘tabernakel’ of ‘tent der samenkomst’. Dat ook deze naam past blijkt genoeg uit de bestemming des tabernakels. Daar toch zou God samenkomen met Moses. Vgl. XXV noot 17.</note>. En Aäron en zijne zonen zullen haar zoo stellen, dat zij tot den ochtend licht geeft voor des Heer<note n="1333">Dat de lampen niet alleen des nachts, maar ook bij dag gebrand hebben, wordt door de oude Joodsche overlevering bevestigd en is uiteraard zeer waarschijnlijk, omdat er anders bij gemis aan zonnelicht volslagen duisternis in het Heilige geweest zou zijn.</note>. Het zal een altoosdurend plechtgebruik zijn in hunne opvolgende geslachten vanwege de kinderen van Israël.</verse>
</chapter>

      
<chapter osisID="Exod.28">
<title>Hoofdstuk XXVIII.</title><p>De priesterlijke kleederen van Aäron en van zijne zonen (v. 1-.43.</p>
<verse osisID="Exod.28.1"> Doe ook Aäron, uwen broeder, met zijne zonen uit het midden der kinderen van Israël tot u naderen, om Mij als priesters te dienen<note n="1334">De grondtekst heeft: ‘opdat hij (Aäron als hoofdpersoon) Mij als priester diene’. Ook Aäron's zonen moesten priesters zijn, maar in Aäron zou de volheid des priesterschaps wezen en in dien zin is Aäron, de eenige hoogepriester, eene afbeelding van Jesus Christus, onzen éénen en eeuwigen Hoogepriester, (Hebr. VII 23, 24).</note>: Aäron, Nadab en Abiu, Eleazar en Ithamar.</verse>
<verse osisID="Exod.28.2"> En gij zult een heilig kleed voor Aäron, uwen broeder, maken tot eere en tot sieraad.</verse>
<verse osisID="Exod.28.3"> En gij zult zeggen tot alle wijzen van harte<note n="1335">De Hebreërs beschouwden niet het hoofd, maar het hart als den zetel van het verstand. Vandaar de uitdrukking wijzen van harte, waarmede in het bijzonder hier de kunstenaars bedoeld zijn, aan wie de vervaardiging van het priesterlijk gewaad kon worden toevertrouwd.</note>, die Ik met den geest des verstands vervuld heb, dat zij de kleederen van Aäron vervaardigen, waarmede hij, geheiligd, Mij zal dienen.</verse>
<verse osisID="Exod.28.4"> Dit nu zijn de kleederen, welke zij zullen vervaardigen: een borstschild en een schouderkleed, een onderkleed en een sluitend linnen lijfkleed, een hoofdhulsel en eenen gordel. Zij zullen de heilige kleederen vervaardigen voor uwen broeder Aäron en zijne zonen, opdat zij Mij als priesters dienen.</verse>
<verse osisID="Exod.28.5"> En zij zullen goud nemen en donkerblauw en purper en tweemaal geverfd karmozijn en byssus.</verse> 
<verse osisID="Exod.28.6"> Het schouderkleed nu zullen zij maken van goud en donkerblauw en purper en tweemaal geverfd karmozijn en getwijnd byssus in een veelkleurig weefsel<note n="1336">De voor het schouderkleed, in den grondtekst ‘ephod’, gevorderde stoffen zijn, het goud uitgezonderd, dezelfde als voor het eerste dekkleed des tabernakels (XXVI 1) en voor het voorhangsel tusschen het Heilige en het Heilige der heiligen (XXVI 31). Op wat wijze het goud verwerkt moest worden, leert XXXIX 3. - Voor opere polymito, veelkleurig weefsel heeft de grondtekst: ‘arbeid eens kunstenaars’. Vgl. XXVI noot 1.</note>.</verse>
<verse osisID="Exod.28.7"> Twee zoomen zal het hebben, welke van weerszijden der einden verbonden zijn, opdat zij één geheel vormen<note n="1337">De grondtekst spreekt van twee schouderstukken. Het over borst en rug afhangend schouderkleed bestond uit twee gedeelten en was aan de zijden open. Het voorste en het achterste gedeelte werden door de verbinding der twee schouderstukken één kleed.</note>.</verse>
<verse osisID="Exod.28.8"> Ook zal het weefsel<note n="1338">Het woord ‘chesjeb’, volgens de Septuagint en de Vulgaat weefsel, komt alleen voor, waar van het schouderkleed sprake is. Bij vergelijking met XXIX 5 en Lev. VIII 7, waar in den grondtekst hetzelfde woord voorkomt, wordt zeer waarschijnlijk hiermede een kunstig gewerkte gordelband bedoeld, welke diende om den ephod om het midden des lichaams vast te binden. Naar deze meening luidt de grondtekst: ‘En de gordelband des ephods, welke op hem is, zal, van eenzelfde werk, uit hem (met den ephod onafscheidelijk samengeweven) zijn, van goud’ enz.</note> zelf en geheel de verscheidenheid van het werk bestaan uit goud en donker blauw en purper en tweemaal geverfd karmozijn en getwijnd byssus.</verse>
<verse osisID="Exod.28.9"> En gij zult twee onyxsteenen<note n="1339">Vgl. XXV noot 5.</note> nemen en daarin de namen snijden der zonen van Israël,</verse>
<verse osisID="Exod.28.10"> zes namen in den eenen en de zes overige in den anderen steen, volgens de orde hunner geboorte.</verse>
<verse osisID="Exod.28.11"> Met werk van den steensnijder en graveerkunst van den zegelsnijder zult gij er de namen der zonen van Israël in snijden, en zij zullen rondom in goud gevat zijn<note n="1340">Volgens een andere vertaling van den grondtekst moeten de steenen gevat zijn ‘in vlechtwerk van goud’. Sommigen meenen, dat op de steenen Ephraïm en Manasses gegraveerd werden in plaats van Joseph, hun stamvader, en van Levi, die door den hoogepriester, zijn afstammeling, genoegzaam vertegenwoordigd was.</note>.</verse>
<verse osisID="Exod.28.12"> En gij zult ze van weerszijden op het schouderkleed zetten, als een gedachtenis voor de kinderen van Israël. En Aäron zal hunne namen voor den Heer op beide schouderen dragen, ter herinnering<note n="1341">Op de schouderstukken van het schouderkleed, zegt de grondtekst, zou hij beide steenen dragen. Zoo moest de hoogepriester als hoogste vertegenwoordiger des volks, wanneer hij voor God verscheen, de namen des volks op de schouders en op de borst (zie v. 29) dragen ter gedachtenis, te weten opdat God zijn volk genadig zou gedenken, en ook ter verzinnebeelding, dat de hoogepriester de lasten des volks als middelaar droeg en voor het volk bij God moest bidden.</note>.</verse> 
<verse osisID="Exod.28.13"> Gij zult ook haken<note n="1342">Gelijk uit v. 25 blijkt, werden deze haken of ‘schildjes’, gelijk de Septuagint heeft, of volgens andere vertalers van den grondtekst, dit ‘vlechtwerk’ op de schouderstukken van voren bevestigd.</note> van goud maken,</verse>
<verse osisID="Exod.28.14"> en twee kleine ketens van allerzuiverst goud, welke met elkander samenhangen, en gij zult ze aan de haken vasthechten<note n="1343">Wellicht bedoelt de Vulgaat, dat de ketens volkomen aan elkander gelijk zullen zijn. Van ieder schouderstuk hing een gouden ketentje op de borst af, dat, gelijk velen met de Septuagint hier den grondtekst begrijpen, als een snoer of koord van ineengevlochten gouddraad gemaakt was.</note>.</verse>
<verse osisID="Exod.28.15"> Ook een borstschild des gerichts<note n="1344">Het heet in den grondtekst ‘chosjen’, een woord van onzekere beteekenis, dat verschillend verklaard wordt. De Vulgaat heeft, in navolging van ‘logeion’ der Septuagint, rationale, dat eigenlijk ‘verstand gevend’ of ‘antwoord gevend’ beteekent en, met het oog op de bestemming van het borstschild (v. 30), ‘godspraak’ of ‘orakelsieraad’ vertaald kan worden. De meer gebruikelijke benaming van borstschild wijst aan, dat de hoogepriester het op de borst moest dragen. Daarmede gesierd, zou hij in twijfelachtige zaken den Heer raadplegen en van Hem antwoord ontvangen, zoodat dan zijne beslissing eene uitspraak van God zelf, eene beslissing van het goddelijk gericht was. Vandaar borstschild des gerichts.</note> zult gij van veelkleurig werk maken, volgens het weefsel van het schouderkleed, van goud, donkerblauw en purper en tweemaal geverfd karmozijn en getwijnd byssus.</verse>
<verse osisID="Exod.28.16"> Vierkant en dubbel<note n="1345">Dubbel gevouwen tot meerdere vastheid van het borstsieraad, opdat het zonder kreuk of plooi de zwaarte van de edelgesteenten (zie de volgende verzen) zou dragen.</note> zal het zijn; het zal de maat eener spanne hebben zoo in de lengte als in de breedte.</verse>
<verse osisID="Exod.28.17"> En gij zult daarop vier rijen van gesteenten zetten; op de eerste rij zal zijn een cornalijn en een topaas en een smaragd;</verse>
<verse osisID="Exod.28.18"> op de tweede een karbonkel, een saffier en een jaspis;</verse>
<verse osisID="Exod.28.19"> op de derde een liguursteen, een agaat en een amethist;</verse>
<verse osisID="Exod.28.20"> op de vierde een chrysoliet, een onyx en een beril. Zij zullen volgens hunne rijen in goud gevat worden<note n="1346">De juiste vertaling van enkele edelgesteenten wordt wel betwist. Ook is het moeielijk van alle de bepaalde kleur aan te geven, omdat sommige, zooals bijv. agaat en onyx, in velerlei verscheidenheid voorkomen. Tamelijk eenstemmig echter is aangenomen, dat op de eerste rij een vleeschkleurige cornalijn, een gele topaas en een groene smaragd, op de tweede een vuurroode karbonkel of robijn en een hemelsblauwe saffier schitterden, maar volgens zeer velen behoort de gevlekt groene of ook met andere kleuren gemengde jaspis het laatst op de laatste rij, waar het Hebreeuwsch ‘jasjpe’ heeft, en is hier ter plaatse een ‘diamant’ bedoeld. Op de derde rij stond eerst een liguursteen, welke door anderen hyacint genoemd wordt, waarschijnlijk van hoogroode kleur, hoewel de hyacint meest oranjekleurig is; verder een agaat, welk edelgesteente in verschillende kleuren gevonden wordt en om zijn schoone kleurschakeeringen en zijn sierlijke figuren, waarmede het geteekend is, vooral geroemd wordt. De derde steen was een violetkleurige amethist. Met den chrysoliet of goudsteen schijnt een edelgesteente te zijn aangewezen, welks glans een mengeling van goudgeel en zeegroen is. In plaats van den meest bleekrooden onyx of nagelsteen heeft, naar de meening van anderen, een beril of zeegroensteen (vgl. XXV noot 5) gestaan, terwijl dan, gelijk gezegd is, de laatste steen een jaspis zou zijn. Die steenen nu moesten, volgens andere vertalers van den grondtekst (vgl. noot 7 en 9), in vlechtwerk van goud bij hun inzetten gevat zijn. - Vanzelf herinnert het hoogepriesterlijk borstschild aan de soortgelijke, eveneens met kostbare steenen bezette borstsieraden, welke reeds te voren in Egypte gebruikelijk waren en op de lijken van vorstelijke personen gevonden zijn. Overigens echter heeft het met die kunstvoortbrengselen, waarop afgodische figuren zijn aangebracht, niets gemeen.</note>.</verse> 
<verse osisID="Exod.28.21"> En zij zullen de namen der zonen van Israël dragen; de twaalf namen zullen daarin gesneden worden, in elken steen de naam van éénen overeenkomstig de twaalf stammen.</verse>
<verse osisID="Exod.28.22"> Gij zult aan het borstschild ketens maken, welke met elkander samenhangen<note n="1347">Dit voorschrift is eene herhaling van v. 14. Vgl. noot 10.</note>, van allerzuiverst goud;</verse>
<verse osisID="Exod.28.23"> en twee gouden ringen, welke gij aan de twee einden<note n="1348">Aan de twee boveneinden van weerszijden, gelijk uit de verdere beschrijving blijkt.</note> van het borstschild zult zetten.</verse>
<verse osisID="Exod.28.24"> En gij zult de gouden ketens vastmaken aan de ringen, welke aan de randen daarvan zijn.</verse>
<verse osisID="Exod.28.25"> En gij zult de einden dier ketens verbinden met de twee haken aan weerszijden van het schouderkleed, tegenover het borstschild<note n="1349">Op die wijze was dus het borstsieraad met zijn boveneinde bevestigd op den ephod.</note>.</verse>
<verse osisID="Exod.28.26"> Gij zult ook twee gouden ringen maken, welke gij aan de einden van het borstschild zult zetten, op de zoomen, welke tegen het schouderkleed komen en naar den achterkant daarvan gekeerd zijn<note n="1350">Van ringen aan de ondereinden des borstschilds is hier sprake. Duidelijker zegt de grondtekst, dat de ringen aan dien rand van het borstschild gezet moeten worden, welke binnenwaarts naar den ephod toegekeerd is. In tegenstelling dus met de ringen der bovenzijde waren zij niet of althans niet dan gedeeltelijk zichtbaar.</note>;</verse> 
<verse osisID="Exod.28.27"> alsmede nog twee andere gouden ringen, welke gezet moeten worden aan weerszijden van het schouderkleed, onderaan, tegenover de verbinding beneden, opdat het (borstschild) aan het schouderkleed kunne worden vastgehecht<note n="1351">Volgens den grondtekst moeten de twee ringen aan de beide schouderstukken van het schouderkleed bevestigd worden en wel onder aan zijne voorzijde, dicht bij zijne plaats van samenvoeging, boven den gordelband (chesjeb, zie noot 5) van het schouderkleed. Derhalve dekten de schouderstukken niet slechts de schouders, maar daalden zij naar voren af tot even boven den gordel.</note>.</verse>
<verse osisID="Exod.28.28"> En het borstschild worde met zijne ringen aan de ringen van het schouderkleed vastgesnoerd met een donkerblauwen band, opdat de kunstig gemaakte verbinding blijve, en het niet mogelijk zij borstschild en schouderkleed van elkander te scheiden<note n="1352">Anders derhalve als de bovenste ringen van het borstschild waren de onderste ringen niet door gouden ketens of koorden, maar door donkerblauwe linten of snoeren verbonden met hunne ringen op het schouderkleed. Bij vergelijking met de vorige noot blijkt genoeg, dat het aangebonden borstschild ‘boven den gordelband van het schouderkleed’ was, zooals hier de grondtekst zegt.</note>.</verse>
<verse osisID="Exod.28.29"> En Aäron zal de namen der zonen van Israël in het borstschild des gerichts op zijne borst dragen<note n="1353">Zeer schoon werd hiermede de hartelijke liefde verzinnebeeld, welke de hoogepriester voor het volk als zijn middelaar bij God moest hebben. Vgl. noot 8.</note>, wanneer hij het heiligdom zal binnengaan, tot een gedachtenis voor den Heer in eeuwigheid.</verse>
<verse osisID="Exod.28.30"> Gij nu zult op het borstschild des gerichts de Leer en de Waarheid<note n="1354">In plaats van de Leer en de Waarheid heeft het Hebreeuwsch ‘de oerim en de toemmim’. Wat daarmede bedoeld wordt, is onzeker. Eenigen willen, dat òf de woorden oerim en toemmim op het borstschild tusschen de twaalf edelgesteenten te lezen stonden, òf dat die twaalf edelgesteenten zelve de oerim en toemmim, d.i. ‘helderlichtende en volmaakte’ steenen genoemd werden. De vertaling toch der Vulgaat is niet zeker. De Septuagint heeft ‘de openbaring en de waarheid’ en eenige ook van de oudste vertalers hebben ‘de verlichting en de volkomenheid’ of m.a.w. ‘de klaarheid en de volmaaktheid’. Ook daarom konden de oerim en toemmim passend dien naam dragen, wijl God zich daarvan bediende om klaar en volkomen zijnen wil te doen kennen. Want bij alle onzekerheid staat dit althans vast, dat door middel van de oerim en toemmim de hoogepriester in moeielijke en belangrijke zaken God raadpleegde en van Hem, hetzij op uiterlijk waarneembare wijze bijv. door het glinsteren der steenen, hetzij door inwendige verlichting, antwoord ontving. Meermalen is van dit raadplegen door middel van de oerim (Num. XXVII 21; I Reg. XXIII 9; XXX 7) sprake. Uit I Esdr. II 63 (in den grondtekst) blijkt, dat na de Babylonische gevangenschap de hoogepriester dit middel om Gods wil te kennen niet meer bezat.</note> zetten, welke op Aäron's borst zullen zijn, wanneer hij zal binnengaan voor den Heer; en hij zal het gericht der kinderen van Israël op zijne borst dragen voor het aanschijn des Heeren te allen tijde<note n="1355">Waarom oerim en toemmim het gericht heeten, zegt noot 11 op het einde.</note>.</verse>
<verse osisID="Exod.28.31"> Gij zult ook het onderkleed van het schouderkleed<note n="1356">Dit onderkleed, in het Hebr. ‘meʽiel’, werd onmiddellijk onder het schouderkleed gedragen. Het was dus een gedeeltelijk zichtbaar opperkleed en moet wel onderscheiden worden van het eigenlijke onderkleed, in het Hebr. ‘koettonet’, dat v. 39 genoemd wordt.</note> geheel van donkerblauw maken,</verse>
<verse osisID="Exod.28.32"> en in zijn midden bovenaan zal eene opening voor het hoofd zijn<note n="1357">Het moest dus over het hoofd worden aangetrokken. Dat het ook mouwen had of alleen openingen voor de armen, wordt niet gezegd. Eveneens is het onzeker, of het slechts over de knieën reikte of wel tot op de voeten afhing.</note> en daaraan in het rond een geweven zoom, gelijk aan den onderkant der kleederen gewoonlijk gemaakt wordt, opdat die niet gemakkelijk inscheure.</verse>
<verse osisID="Exod.28.33"> Beneden nu aan de einden van hetzelfde onderkleed zult gij in het rond als granaatappelen maken van donkerblauw en purper en tweemaal geverfd karmozijn, met schelletjes daar midden tusschenin,</verse>
<verse osisID="Exod.28.34"> zoodat er een gouden schelletje zal zijn en dan een granaatappel; en wederom een ander gouden schelletje en dan een granaatappel.</verse>
<verse osisID="Exod.28.35"> En Aäron zal daarmede gekleed zijn bij het verrichten van het dienstwerk, opdat het geluid gehoord worde, wanneer hij het heiligdom ingaat en uitgaat voor het aanschijn des Heeren, en hij niet sterve<note n="1358">Op straffe des doods was Aäron verplicht aldus gekleed zijn dienstwerk te verrichten. Het geluid der schelletjes moest den luister der heilige plechtigheden verhoogen en de eerbiedige aandacht des volks, dat buiten stond, levendig houden, zoodat het begreep wat er gebeurde, en zich in den geest met zijn hoogepriester kon vereenigen om met hem God hulde te brengen.</note>.</verse>
<verse osisID="Exod.28.36"> Gij zult ook eene plaat van allerzuiverst goud maken, waarop gij met graveerderskunst zult insnijden: Heilig den Heer.</verse> 
<verse osisID="Exod.28.37"> En gij zult ze met een donkerblauwen band vastbinden en zij zal op de hoofdbedekking zijn,</verse>
<verse osisID="Exod.28.38"> zich verheffend boven het voorhoofd des hoogepriesters. En Aäron zal de ongerechtigheden dragen betreffende hetgeen de kinderen van Israël geofferd en geheiligd hebben bij al hunne giften en gaven. De plaat nu zal altijd op zijn voorhoofd zijn, opdat de Heer hun goedgunstig zij<note n="1359">De hoofdbedekking des hoogepriesters, in het Hebr. ‘mitsnefet’ van ‘tsanaf’ ‘omwikkelen’ of ‘omzwachtelen’, schijnt een soort van tulband geweest te zijn, welke van de hoofddeksels der gewone priesters (v. 40) verschilde. De hoogepriesterlijke hoofdbedekking ontleende echter hare bijzondere beduiding alleen aan de vorstelijke kroon. De woorden Heilig den Heer moesten den hoogepriester en het volk den plicht van een heilig leven in herinnering brengen. Met die heilige kroon altijd gesierd bij het dienstwerk, zou de aan God toegeheiligde hoogepriester alle tekortkoming en misslag des volks bij het brengen der offeranden dragen, op zich nemen en wegdragen of uitwisschen, zoodat toch die offeranden, ondanks hunne gebrekkigheid, aangenaam zouden zijn aan God. Zoo was Aäron een heerlijke afbeelding van den goddelijken hoogepriester Jesus Christus, die onze ongerechtigheden heeft gedragen en weggenomen, die onze gebrekkige goede werken welgevallig en verdienstelijk maakt aan God.</note>.</verse>
<verse osisID="Exod.28.39"> En gij zult het onderkleed nauwsluitend en van byssus maken, en eene hoofdbedekking zult gij van byssus maken en eenen gordel van borduurwerk<note n="1360">Van een eigenlijk onderkleed is hier sprake. Vgl. noot 23. Anderen verstaan den grondtekst zoo, dat dit onderkleed van byssus een weefsel met ruiten of oogen of wel een geweefd mazenwerk moest zijn. Ook de hoofdbedekking, waarop de gouden diadeem van voren schitterde, moest van hetzelfde kostbare byssus zijn. Met den gordel van borduurwerk (vgl. XXVI noot 23 aan het einde) werd het onderkleed om de lenden vastgebonden. Boven het blanke onderkleed des hoogepriesters kwam het donkerblauwe kleed met de schelletjes (v. 31-34), waarover wederom het veelkleurige, met goud doorwerkte schouderkleed hing, dat met het fonkelend borstschild prijkte (v. 6, 25 en 28).</note>.</verse>
<verse osisID="Exod.28.40"> Voorts zult gij voor de zonen van Aäron linnen lijfrokken vervaardigen en gordels en hoofdbedekkingen tot eere en tot sieraad<note n="1361">Het woord tunica, anders ‘onderkleed’, vordert hier de vertaling van lijfrok. Immers de lijfrok, voor den hoogepriester inderdaad een onderkleed, was het opperkleed der gewone priesters bij hun heilig dienstwerk. De grondtekst spreekt niet van linnen lijfrokken. Uit het kostbare byssus (XXXIX 25) vervaardigd, was volgens de Joodsche overleveringen de lijfrok een om het lichaam sluitend en uit één stuk geweven kleed zonder naad, dat van den hals tot op de voeten afhing. Voor de hoofdbedekking der gewone priesters heeft de grondtekst een ander woord dan v. 37 en 39 gebruikt is. Het Hebreeuwsche woord doet vermoeden, dat het hoofdhulsel een lange, helmvormig gezwachtelde tulband of muts was, gelijk die ook bij meer oude volken, in het bijzonder bij de Egyptenaren, gebruikelijk is geweest.</note>.</verse> 
<verse osisID="Exod.28.41"> En met dit alles zult gij Aäron, uwen broeder, en zijne zonen met hem bekleeden. En van allen zult gij de handen wijden en hen heiligen<note n="1362">De grondtekst heeft: ‘En gij zult hen zalven en hunne hand vullen en hen heiligen’ enz. Vanouds (Gen. XXVIII 18) was de zalving met de glanzende, doordringende en liefelijk geurende olie eene zinnebeeldige handeling, welke toewijding en heiliging aan God beteekende. De handen der priesters moesten gevuld worden, ten teeken dat hun de priesterlijke waardigheid werd overgedragen, met gedeelten van het inwijdingsoffer (XXIX 24), evenals dit nog met het brood en den wijn in de Kerk geschiedt bij de heilige priesterwijding.</note>, om Mij als priesters te dienen.</verse>
<verse osisID="Exod.28.42"> Gij zult ook linnen dijkleederen maken, om het vleesch hunner schaamte te bedekken, van de len denen tot aan de dijën<note n="1363">Vgl. XX noot 20.</note>.</verse>
<verse osisID="Exod.28.43"> En Aäron en zijne zonen zullen die gebruiken, wanneer zij den tabernakel der getuigenis zullen ingaan, of wanneer zij tot het altaar naderen<note n="1364">Zij zullen daarmede bekleed zijn, hetzij zij hun heilig dienstwerk verrichten binnen den tabernakel of daarbuiten bij het brandofferaltaar.</note> om in het heiligdom dienst te doen, opdat zij niet, aan ongerechtigheid schuldig, sterven. Het zal een altijddurende wet zijn voor Aäron en zijn zaad na hem.</verse>
</chapter>

      
<chapter osisID="Exod.29">
<title>Hoofdstuk XXIX.</title><p>Wijding der priesters (v. 1-.36. Wijding van het brandofferaltaar (v. 36 en .37. Het morgen- en avondoffer (v. 38-.42. Heiligheid van het altaar en van den tabernakel (v. 43-.46.</p>
<verse osisID="Exod.29.1"> Maar ook dit zult gij doen, opdat zij Mij tot priesters worden gewijd. Neem eenen var uit de kudde en twee rammen zonder smet<note n="1365">De beteekenis der hier verordende voorschriften, welker uitvoering Lev. VIII verhaald wordt, zal daar beter blijken, nadat in de eerste zeven hoofdstukken van Leviticus over de verschillende offers gehandeld is.</note></verse>
<verse osisID="Exod.29.2"> en ongedeesemde brooden en gebak zonder zuurdeeg, dat met olie beslagen is, ook ongedeesemde met olie bestreken koeken; alles zult gij maken van tarwebloem<note n="1366">Een passende offergave was de zuivere, met geen zuurdeeg vermengde tarwe. Vgl. XII noot 9. Om de koeken, dunner dan het gebak, te doordringen met de zuivere en smakelijke olie, welke in het Oosten veelal als boter gebruikt wordt, was een bestrijken met olie voldoende.</note>.</verse> 
<verse osisID="Exod.29.3"> En gij zult het in een korf leggen en aanbieden, insgelijks den var en de twee rammen.</verse>
<verse osisID="Exod.29.4"> En Aäron en zijne zonen zult gij doen naderen tot den ingang van den tabernakel der getuigenis<note n="1367">Ten aanschouwen van geheel het volk. Vgl. Lev. VIII 3.</note>. En nadat gij met water den vader en zijne zonen gewasschen hebt<note n="1368">Ten zinnebeeld van de reinheid der ziel, welke vooral voor de priesters past. Vgl. Gen. XXXV noot 2.</note>,</verse>
<verse osisID="Exod.29.5"> zult gij Aäron bekleeden met zijne kleederen, dat is, met het linnen lijfkleed en het onderkleed en het schouderkleed en het borstschild, dat gij met den gordel zult samenbinden<note n="1369">De grondtekst heeft na het borstschild: ‘en gij zult hem omgorden met den gordel (chesjeb) van het schouderkleed’. Vgl. XXVIII noot 5. De Septuagint spreekt niet van den gordel en verstaat het samenbinden van het vastmaken des borstschilds op het schouderkleed.</note>.</verse>
<verse osisID="Exod.29.6"> En gij zult de hoofdbedekking op zijn hoofd zetten en de heilige plaat aan de hoofdbedekking<note n="1370">Vgl. XXVIII noot 26.</note>.</verse>
<verse osisID="Exod.29.7"> En de olie der zalving zult gij op zijn hoofd uitstorten; en volgens die wijze zal hij gewijd worden<note n="1371">Zij moest op het hoofd van Aäron uitgestort, rijkelijk uitgegoten worden, ten einde de overvloedige zegening Gods en de volheid der priesterlijke macht af te beelden, welke de hoogepriester in zijne wijding ontving.</note>.</verse>
<verse osisID="Exod.29.8"> Ook zijne zonen zult gij doen naderen en hen met linnen lijfrokken bekleeden en met een gordel omgorden,</verse>
<verse osisID="Exod.29.9"> Aäron namelijk en zijne zonen<note n="1372">Vgl. XXVIII 40. Ook van Aäron is nog sprake, omdat in v. 5 alleen zijn bovenste gordel, de chesjeb van het schouderkleed, en niet de gordel op het witte onderkleed of den lijfrok van byssus (XXVIII noot 27) vermeld is.</note>, en hun de hoofddeksels opzetten, en zij zullen Mij priesters zijn met een altijddurende verbintenis. Nadat gij hunne handen gewijd hebt<note n="1373">De grondtekst zegt: ‘En gij zult de hand van Aäron en die zijner zonen vullen’. Op wat wijze dat vullen van de handen der wijdelingen met de offerstukken (vgl. XXVIII noot 29) geschieden moest, blijkt uit het verder verhaal.</note>,</verse>
<verse osisID="Exod.29.10"> zult gij ook den var voor den tabernakel der getuigenis doen naderen. En Aäron en zijne zonen zullen de handen op zijnen kop leggen,</verse> 
<verse osisID="Exod.29.11"> en gij zult hem voor het aangezicht des Heeren slachten bij den ingang van den tabernakel der getuigenis.</verse>
<verse osisID="Exod.29.12"> En gij zult van het bloed des vars nemen en het met uwen vinger op de hoornen van het altaar doen; het overige bloed echter zult gij langs den voet daarvan plengen.</verse>
<verse osisID="Exod.29.13"> Gij zult ook al het vet nemen, dat de ingewanden bedekt, en het net van de lever en de twee nieren en het vet, dat daarover is, en gij zult het ten offer op het altaar ontsteken.</verse>
<verse osisID="Exod.29.14"> Doch het vleesch van den var en de huid en de mest zult gij buiten de legerplaats verbranden, omdat het voor de zonde is<note n="1374">De var diende ten offer voor de zonde of ten zondoffer. Klaarblijkelijk zijn de plechtigheden van het offeren in overeenstemming met de latere voorschriften van het zondoffer voor onopzettelijke overtredingen, gelijk dit door den gezalfden priester (den hoogepriester) voor zich zelven moest worden opgedragen (Lev. IV 3-12). Er is echter een belangrijk verschil. Van het bloed wordt niet binnen den tabernakel aan de hoornen van het reukaltaar, maar buiten op het voorhof aan de hoornen van het altaar, d.i. van het brandofferaltaar, gedaan evenals dit bij dergelijke offers van het gewone volk gebeurde. Vgl. Lev. IV 7 en 25. De reden is duidelijk. Bij dit eerste offer was de wijding nog niet voltooid en had dus Aäron nog geen recht den tabernakel binnen te gaan. Door het zondoffer beleden de verkoren priesters hunne zondigheid en vroegen zij van God, het bloed van het in hunne plaats boetend offerdier Hem aanbiedend, vergiffenis en reiniging.</note>.</verse>
<verse osisID="Exod.29.15"> Ook zult gij den eenen ram nemen, en op zijnen kop zullen Aäron en zijne zonen de handen leggen.</verse>
<verse osisID="Exod.29.16"> En als gij dien geslacht hebt, zult gij van zijn bloed nemen en het rondom het altaar plengen.</verse>
<verse osisID="Exod.29.17"> Den ram zelf nu zult gij in stukken snijden; en zijne ingewanden en pooten zult gij wasschen en leggen op het gesneden vleesch en op zijnen kop.</verse>
<verse osisID="Exod.29.18"> En gij zult geheel den ram ten offer op het altaar ontsteken; het is eene offerande voor den Heer, een allerzoetste geur van het slachtoffer des Heeren<note n="1375">Gelijk bij vergelijking met Lev. I 10-13 blijkt, diende deze ram ten brandoffer. Duidelijk ook zegt dit hier de grondtekst: ‘het is een brandoffer voor Jehova, een aangename geur, een vuuroffer voor Jehova is het’. Gereinigd door het zondoffer, mochten zij nu dit voortreffelijkste aller offers brengen, dat in zijn volkomen vernietiging door het vuur ter eere van Jehova vooral hunne volmaakte overgave en toewijding aan God beteekende. - De zegswijze een allerzoetste geur, welke dikwijls bij de vermelding van het brandoffer voorkomt, wijst op de voortreffelijkheid der offerande, op het bijzonder welgevallen, dat God daaraan heeft. Vgl. Gen. VIII noot 14.</note>.</verse> 
<verse osisID="Exod.29.19"> Ook zult gij den anderen ram<note n="1376">Deze ram diende voor het derde offer, welks plechtigheden overeenkomen met de voorschriften van het vredeoffer. Zoo dan werden bij de wijding der priesters, aan wie alle offerdienst toekwam, de drie voornaamste soorten van offeranden aan God opgedragen. Van de gewone vredeoffers, waardoor in het bijzonder de levensgemeenschap en vriendschap met God werd afgebeeld, verschilt echter eenigszins, gelijk blijken zal, dit vredeoffer omdat het te gelijk een inwijdingsoffer is.</note> nemen, en op zijnen kop zullen Aäron en zijne zonen de handen leggen.</verse>
<verse osisID="Exod.29.20"> En als gij dien geslacht hebt, zult gij van zijn bloed nemen, en het doen aan de rechteroorlel van Aäron en van zijne zonen, en aan de duimen van hun rechterhand en rechtervoet<note n="1377">Met het heilige en heiligend offerbloed moeten de ooren der priesters gewijd worden, opdat zij altijd naar Gods heilige stem zullen luisteren, hunne handen, opdat zij altijd heilig werk zullen verrichten, hunne voeten, opdat zij altijd op den weg van Gods geboden heilig zullen wandelen.</note>, en gij zult het bloed over het altaar in het rond plengen.</verse>
<verse osisID="Exod.29.21"> En na van het bloed, dat op het altaar is, en van de olie der zalving genomen te hebben, zult gij Aäron en zijne kleederen, zijne zonen en hunne kleederen besprengen. En als zij zelf en hunne kleederen gewijd zijn,</verse>
<verse osisID="Exod.29.22"> zult gij van den ram het vet nemen en den staart<note n="1378">De grondtekst zegt niet, dat juist na de besprenging met zalfolie en bloed deze plechtigheid plaats had, maar heeft eenvoudig, na de vermelding daarvan: ‘En gij zult van den ram nemen’ enz. Zie voor de volgorde der wijdingsplechtigheden Lev. VIII 22-31. - De grondtekst: ‘het vet en den vetstaart’, d.i. den vetstaart met zijn vet. De ram behoorde tot dat in het Oosten inheemsche soort van schapen, welke een ongemeen ontwikkelden staart hebben en daarom vetstaarten genoemd worden.</note> en het vet, dat de levensdeelen bedekt<note n="1379">Het Hebreeuwsch heeft: ‘het vet, dat de ingewanden bedekt’.</note>, en het net van de lever en de twee nieren en het vet, dat daarop is, en den rechterschouder, omdat het een ram der wijding is<note n="1380">Letterlijk in den grondtekst ‘een ram der vullingen’, d.i. een ram, met welks offerstukken de handen van Aäron en zijne zonen bij hunne wijding gevuld moeten worden. Vgl. noot 9 en XXVIII noot 29. Omdat dus deze ram een wijdingsoffer was, moest daarmede anders dan met den vorigen, die een brandoffer was, gehandeld worden.</note>,</verse>
<verse osisID="Exod.29.23"> en één broodbol, een met olie beslagen gebak, een koek uit den korf met het ongedeesemde, welke voor het aanschijn des Heeren geplaatst is;</verse> 
<verse osisID="Exod.29.24"> en gij zult dit alles op de handen van Aäron en van zijne zonen leggen, en gij zult hen heiligen door de opheffing voor den Heer<note n="1381">Beter volgens den grondtekst en de oudste vertalingen: en gij zult het heiligen enz. Letterlijk zegt de grondtekst: ‘en gij zult dat bewegen met beweging voor Jehova’. Hiermede is een bijzondere plechtigheid bedoeld, welke bij het brengen van verschillende offers, bijzonder van het vredeoffer (Lev. VII 30 in den grondtekst), moest worden onderhouden. De offergave werd op de handen heen en weer bewogen in de richting van het heiligdom en zoo Jehova aangeboden en toegewijd. Ten teeken derhalve, dat Aäron en zijne zonen voortaan de priesterlijke offeraars waren, moest Moses hun de gemelde offerstukken in de handen geven en, zijne handen onder hunne handen leggend, die offerstukken door ze op de beschreven wijze te bewegen, den Heer toeheiligen.</note>.</verse>
<verse osisID="Exod.29.25"> En gij zult alles uit hunne handen nemen; en gij zult het op het altaar ten brandoffer<note n="1382">‘Op het brandofferaltaar’ volgens een andere vertaling der Vulgaat. Vgl. Lev. VIII 28. De grondtekst heeft: ‘op het altaar bovenop het brandoffer’. - De in v. 20, 21 en 24 verordende handelingen zijn plechtigheden der priesterwijding; de verbranding der vetdeelen van het offerdier (v. 22) en der v. 23 genoemde spijzen is in overeenstemming met de voorschriften van het vredeoffer. Vgl. Lev. III 9, 10; VII 12. Alleen aangaande den rechterschouder van het offerdier (v. 22) gold bij het gewone vredeoffer een andere bepaling. Vgl. Lev. VII 32.</note> ontsteken, ten allerzoetsten geur voor het aanschijn des Heeren, omdat het zijne offerande is.</verse>
<verse osisID="Exod.29.26"> Gij zult ook de borst nemen van den ram, waarmede Aäron gewijd is, en gij zult die door de opheffing voor den Heer heiligen, en zij zal u ten deel zijn<note n="1383">Vgl. noot 17. Aan Moses zou de borst van het offerdier ten deel vallen, omdat hij bij dit vredeoffer het priesterlijke werk verrichten moest. Zie de twee volgende verzen en Lev. VII 31.</note>.</verse>
<verse osisID="Exod.29.27"> En gij zult ook de gewijde borst heiligen, en den schouder, dien gij afgezonderd hebt van den ram<note n="1384">Heiligen is hier niet, gelijk in het vorige vers, heiligen door de opheffing of door de plechtigheid der in noot 17 beschreven beweging. In den grondtekst is een ander woord gebruikt, dat de beteekenis heeft van ‘heilig verklaren’ of ‘afzonderen voor God’. Ook is hier geen sprake van den bepaalden ram der wijding, waarvan reeds de borst aan Moses toegezegd en het schouderstuk ter verbranding bestemd was, maar van alle dergelijke offers in de toekomst, gelijk uit het volgende vers blijkt.</note>,</verse>
<verse osisID="Exod.29.28"> waarmede Aäron en zijne zonen gewijd zijn, en die zullen het deel zijn van Aäron en van zijne zonen, krachtens een altijddurend recht vanwege de kinderen van Israël, omdat het eerstelingen en aanvangsgaven zijn van hunne vredeoffers, welke zij den Heer opdragen<note n="1385">De laatste woorden omdat het eerstelingen enz. luiden letterlijk in den grondtekst: ‘want een hefoffer (zie XXV noot 1) is het en een hefoffer zal het zijn vanwege de kinderen van Israël uit hunne vredeoffers, hun hefoffer aan Jehova’. Vgl. Lev. VII 34; X 14, 15; Num. VI 20.</note>.</verse>
<verse osisID="Exod.29.29"> De heilige kleeding nu, waarvan Aäron zich bedienen zal, zullen na hem zijne zonen hebben, opdat zij daarin gezalfd en hunne handen gewijd<note n="1386">In den grondtekst: ‘gevuld’. Vgl. XXVIII noot 29.</note> worden.</verse>
<verse osisID="Exod.29.30"> Zeven dagen zal zich er van bedienen degene, die uit zijne zonen als hoogepriester in zijne plaats zal gesteld worden en die den tabernakel der getuigenis zal ingaan om in het heiligdom dienst te doen<note n="1387">Dat bij de wijding des hoogepriesters de bekleeding met het hoogepriesterlijk gewaad gevorderd werd, volgt ook uit Lev. XXI 10; Num. XX 26, 28.</note>.</verse>
<verse osisID="Exod.29.31"> Den ram nu der wijding zult gij nemen en zijn vleesch koken in de heilige plaats<note n="1388">Na de tusschenrede van v. 27-30 volgen thans de laatste voorschriften aangaande het offer der priesterwijding. In de heilige plaats, d.i. in het voorhof, aan den ingang van den tabernakel (Lev. VIII 31) moest het overige vleesch van den geofferden ram gekookt en gegeten worden. Zie het volgende vers.</note>;</verse>
<verse osisID="Exod.29.32"> en dit zullen Aäron en zijne zonen eten. Ook de brooden<note n="1389">De spijzen, welke nog waren overgebleven. Vgl. 23-25 en 2, 3. Ook het gewone vredeoffer, dat altijd van een spijsoffer vergezeld ging, werd met een heiligen maaltijd besloten. Zie Lev. VII 12 en 15.</note>, welke in den korf zijn, zullen zij in het voorhof van den tabernakel der getuigenis nuttigen,</verse>
<verse osisID="Exod.29.33"> opdat het een zoenoffer zij, en de handen der offerenden geheiligd worden<note n="1390">Zij zullen het vleesch en het brood eten, opdat zoo het offer volkomen zij en de wijding der priesters voltooid worde. - Een duidelijker zin geeft echter de grondtekst: ‘En zij zullen eten datgene, waarmede verzoening geschiedde, toen men hunne hand vulde om hen te heiligen’, m.a.w. zij zullen eten van het wijdingsoffer.</note>. Geen vreemde zal er van eten, omdat zij heilig zijn<note n="1391">Geen vreemde, geen ander dan de priesters, zal er van eten, omdat (volgens den grondtekst) het heilig is.</note>.</verse>
<verse osisID="Exod.29.34"> Bijaldien er van het gewijde vleesch<note n="1392">De grondtekst heeft: ‘van het vleesch der vullingen’, d.i. van het vleesch, waarvan enkele gedeelten bij het wijdingsoffer dienden om de handen der wijdelingen te vullen. Vgl. XXVIII noot 29. De vertaling der Vulgaat verandert den zin dus niet. - Bij de gewone vredeoffers mocht het overschot éénen dag bewaard blijven. Vgl. Lev. VII 16, 17; XIX 6, 7.</note> of van de brooden over- blijft tot den morgen, zult gij het overschot in het vuur verbranden; het zal niet genuttigd worden, omdat het geheiligd is.</verse>
<verse osisID="Exod.29.35"> Alles, wat Ik u geboden heb, zult gij ten opzichte van Aäron en van zijne zonen doen. Gedurende zeven dagen zult gij hunne handen wijden<note n="1393">De grondtekst heeft: ‘vullen’.</note>;</verse>
<verse osisID="Exod.29.36"> en elken dag zult gij eenen var voor de zonde offeren ter ontzondiging. En gij zult het altaar reinigen, nadat gij de offerande der ontzondiging geslacht hebt, en gij zult het zalven om het te heiligen<note n="1394">Met het bloed van den als zondoffer aangewezen var moest het altaar, het brandofferaltaar, gereinigd, geheiligd, aan het gewone gebruik onttrokken en aan God toegewijd worden. Vgl. noot 10. Ook het brandoffer en vredeoffer van den eersten wijdingsdag moesten herhaald worden. Vgl. het vorige vers en Lev. VIII 33 in den grondtekst. Van het zondoffer alleen is echter hier sprake, omdat met het bloed des zondoffers de heiliging des altaars bewerkt werd (Lev. VIII 15) en over die heiliging alleen in dit en in het volgende vers gehandeld wordt. - Dat de zalving van het altaar gebeuren moest, voordat het zondoffer werd opgedragen, blijkt uit Lev. VIII 11 en 14.</note>.</verse>
<verse osisID="Exod.29.37"> Zeven dagen zult gij het altaar ontzondigen en heiligen, en het zal allerheiligst zijn<note n="1395">Evenals de wijding der priesters voltooid zou zijn na de herhaling der offers en offerplechtigheden gedurende zeven achtereenvolgende dagen (zie v. 35 en Lev. VIII 33, 34), evenzoo zou het brandofferaltaar, na zeven dagen achtereen met het bloed van het telken dage gebrachte ontzondigingsoffer of zondoffer geheiligd te zijn, de volkomen wijding hebben. Dan was het voor altijd allerheiligst, zoodat het uitsluitend voor den heiligen dienst van God strekken zou.</note>; een ieder, die het aanraakt, zal geheiligd worden<note n="1396">Hij zal evenals de priesters, zonder echter in hunne rechten te deelen, de verplichting hebben zich van alle wettelijke onreinheid verwijderd te houden. Volgens een andere vertaling luidt de grondtekst: ‘Alles, wat het altaar zal aanraken, zal heilig zijn’, zal aan het gewoon gebruik daardoor onttrokken zijn.</note>.</verse>
<verse osisID="Exod.29.38"> Dit is het, wat gij doen<note n="1397">Doen heeft hier de gebruikelijke beteekenis van ‘offeren’. Het brandofferaltaar zou voor het opdragen van velerlei offeranden dienen, maar vooral werd het naar Gods verordening opgericht voor het dagelijksch morgen- en avondoffer, waarvan in de volgende verzen gesproken wordt.</note> zult op het altaar: Twee eenjarige lammeren iederen dag voortdurend,</verse>
<verse osisID="Exod.29.39"> het eene lam des morgens en het andere des avonds<note n="1398">Des avonds, in den grondtekst ‘tusschen de twee avonden’. Vgl. XII noot 7 op het einde.</note>;</verse> 
<verse osisID="Exod.29.40"> een tiende deel tarwebloem, beslagen met gestooten olie, die het vierde deel van een hin-maat bedraagt, en wijn om te plengen in dezelfde maat, bij het eene lam<note n="1399">Met het dagelijksche brandoffer moest ook een spijs- en drankoffer vereenigd worden. - In plaats van een tiende deel heeft Num. XXVIII 5 nauwkeuriger ‘een tiende van de epha’. De epha wordt op twintig liter geschat. - De hin-maat geldt zooveel als het zesde van de epha. Zie voor gestooten olie XXVII noot 17.</note>.</verse>
<verse osisID="Exod.29.41"> Het andere lam nu zult gij tegen den avond offeren volgens de wijze van het morgenoffer en overeenkomstig hetgeen Wij gezegd hebben, ten geur van zoetheid<note n="1400">Achter ten geur van zoetheid volgt in den grondtekst ‘als een vuuroffer van Jehova’. Vgl. noot 11. - Dit morgen- en avondoffer was als het ware het morgen- en avondgebed van het gansche volk, waardoor Israël, van de edelste gaven voortdurend aan God offerend, Hem als Opperheer huldigde. Voor ons, Christenen, is tevens die dagelijksche offerande eene voorafbeelding van het offer der H. Mis.</note>.</verse>
<verse osisID="Exod.29.42"> Het is eene offerande voor den Heer, met altijddurenden offerdienst voor uwe geslachten<note n="1401">De grondtekst heeft: ‘Een altijddurend brandoffer is het voor uwe geslachten’ enz.</note>, aan den ingang van den tabernakel der getuigenis voor den Heer, waar Ik Mij zal stellen om tot u te spreken<note n="1402">In den grondtekst: ‘waar (te weten in den tabernakel) Ik met u zal samenkomen (vgl. XXV noot 17) om daar met u te spreken’.</note>.</verse>
<verse osisID="Exod.29.43"> En daar zal Ik bevelen geven aan de kinderen van Israël, en zal het altaar geheiligd worden door mijne heerlijkheid<note n="1403">De grondtekst heeft: ‘En Ik zal daar samenkomen met de kinderen van Israël en het zal geheiligd worden door mijne heerlijkheid’. Dat hier de heiliging van het altaar, het brandofferaltaar, bedoeld is, maakt Lev. IX 23, 24 waarschijnlijk.</note>.</verse>
<verse osisID="Exod.29.44"> Ik zal ook heiligen den tabernakel der getuigenis met het altaar, en Aäron met zijne zonen om Mij als priesters te dienen<note n="1404">God zou den tabernakel enz. heiligen, als zijn heilig eigendom in bezit nemen en tot zijn heilig eigendom verklaren (Lev. IX 24) na de zevendaagsche offers en wijdingsplechtigheden, waardoor de inbezitneming voorbereid en beteekend werd.</note>.</verse>
<verse osisID="Exod.29.45"> En Ik zal wonen in het midden der kinderen van Israël, en Ik zal hun ten God zijn.</verse>
<verse osisID="Exod.29.46"> En zij zullen weten, dat Ik de Heer, hun God, ben, die hen uit het land Egypte heb uitgevoerd, opdat Ik tusschen hen zou verblijven, Ik, de Heer, hun God.</verse>
</chapter>

      
<chapter osisID="Exod.30"> 
<title>Hoofdstuk XXX.</title><p>Het reukaltaar (v. 1-.10. Het losgeld (v. 11-.16. Het koperen waschvat (v. 17-.21. De olie der zalving (v. 22-.33. Het reukwerk (v. 34-.38.</p>
<verse osisID="Exod.30.1"> Gij zult ook een altaar maken van acaciahout om reukwerk te branden;</verse>
<verse osisID="Exod.30.2"> het zal eene el lengte en eene el breedte hebben, dat is een vierkant, en twee el in de hoogte. Hoornen zullen daaruit voortkomen<note n="1405">Vgl. XXVII noot 3 in het begin.</note>.</verse>
<verse osisID="Exod.30.3"> En gij zult het bekleeden met allerzuiverst goud, zoowel zijn rooster<note n="1406">De grondtekst heeft ‘dekstuk’ of ‘dak’. Daar in het Oosten de daken plat zijn, is hier waarschijnlijk het platte dekstuk of de tafel van het altaar bedoeld.</note> als de wanden in het rond en de hoornen. En gij zult daaraan een gouden krans in het rond maken</verse>
<verse osisID="Exod.30.4"> en twee gouden ringen onder den krans aan elke zijde, om daarin draagboomen te steken en het altaar te dragen.</verse>
<verse osisID="Exod.30.5"> Ook die draagboomen zult gij van acaciahout maken en met goud overtrekken.</verse>
<verse osisID="Exod.30.6"> En gij zult het altaar plaatsen tegenover het voorhangsel, dat hangt voor de ark van het getuigenis, vlak voor het verzoendeksel, waarmede het getuigenis gedekt wordt, waar Ik tot u zal spreken<note n="1407">Het altaar stond dus in het Heilige tusschen den kandelaar en de tafel der toonbrooden (XXVI 33-35). Daar echter zijne plaatsing bepaald werd door de ark en die plaatsing zelve het doel van dit altaar klaar aanduidde, namelijk van voortdurend hulde te brengen aan God in het Heilige der heiligen, wordt het niet alleen III Reg. VI 22, maar ook (volgens velen) Hebr. IX 4 tot het Heilige der heiligen gerekend.</note>.</verse>
<verse osisID="Exod.30.7"> En Aäron zal daarop reukwerk, dat zoeten geur geeft<note n="1408">De toebereiding van het reukwerk, in den grondtekst ‘reukwerk van specerijen’ wordt v. 34 beschreven.</note>, des morgens ontsteken. Wanneer hij de lampen toebereidt, zal hij het ontsteken.</verse>
<verse osisID="Exod.30.8"> En wanneer hij ze des avonds stelt, zal hij het doen branden, het altoosdurend reukwerk<note n="1409">Altoosdurend evenals het brandoffer XXIX 42. - Des avonds, in den grondtekst ‘tusschen de twee avonden’. Vgl. XII noot 7 op het einde.</note> voor den Heer in uwe geslachten.</verse> 
<verse osisID="Exod.30.9"> Gijlieden zult daarop geen reukwerk van een ander mengsel offeren, noch offerande noch slachtoffer<note n="1410">In den grondtekst: ‘noch brandoffer noch spijsoffer’ enz. Het reukaltaar was uitsluitend voor het reukoffer. - Met het dagelijksche brandoffer moest terzelfder tijd een dagelijksch reukoffer des morgens en des avonds aan God worden opgedragen. Door beide werd Israël's toewijding aan den Heer verzinnebeeld, echter met dit onderscheid, dat door het brandoffer Israël's volkomen afhankelijkheid, door het reukoffer Israël's gebed als verheffing van den geest tot God (Psal. CXL 2; Apoc. V 8; VIII 3) beteekend werd. Daarenboven stond bij het brandoffer meer het besef van schuld op den voorgrond, bij het reukoffer meer het bewustzijn van vriendschap met God, waardoor de ziel in het gebed tot Hem opstijgt.</note>, en ook geene plengoffers zult gij er plengen.</verse>
<verse osisID="Exod.30.10"> En Aäron zal over deszelfs hoornen eens in het jaar voorbede doen met het bloed, dat voor de zonde geofferd is, en hij zal op hetzelve verzoening doen in uwe geslachten. Allerheiligst zal het den Heer zijn<note n="1411">Op den grooten verzoendag moest Aäron voorbede doen, in den grondtekst ‘verzoening doen’, d.i. God verzoenen, doordat hij de hoornen van het reukaltaar besprengde met het bloed, dat voor de zonde geofferd was, of, gelijk de grondtekst zegt, ‘met het bloed van het zondoffer der verzoeningen’. Vgl. Lev. XVI 18. - Evenals het brandofferaltaar zou ook het reukaltaar allerheiligst zijn. Zie XXIX 37.</note>.</verse>
<verse osisID="Exod.30.11"> En de Heer sprak tot Moses zeggende:</verse>
<verse osisID="Exod.30.12"> Wanneer gij de getalsterkte der kinderen van Israël opneemt, zullen zij, een ieder voor zijne ziel, den Heer eenen prijs betalen, en er zal geen plaag onder hen zijn, als zij geteld worden<note n="1412">Door de telling der menigte werd nadrukkelijk verklaard wie tot het leger en het volk van Jehova (VII 4) behoorde. Aan dat leger en volk nu betaamde heiligheid, en niet alleen voor de priesters en levieten (Num. VIII 6), maar ook voor een ieder uit Israël was voorafgaande zuivering passend en noodig. In de plaats daarvan stelde God voor allen van het mannelijk geslacht (Num. I 2) eenen losprijs als ‘dekking’ of ‘verzoening’ (der zonden), gelijk de grondtekst zegt. Dien prijs betalend, zouden zij in het leven bewaard blijven en Gods bijzondere bescherming ondervinden.</note>.</verse>
<verse osisID="Exod.30.13"> Dit nu zal een ieder geven, die op de naamlijst overgaat: de helft van een sikkel naar het gewicht van den tempel<note n="1413">In den grondtekst ‘naar het gewicht van het heiligdom’, d.i. naar het gewicht van den sikkel, die als ijkgewicht in het heiligdom bewaard zal worden ter vergelijking van het gehalte en de zwaarte des gelds. Waarschijnlijk zijn die woorden, alsmede de volgende, dat de sikkel twintig obolen, in den grondtekst ‘twintig gera’ doet, een verklarende toevoeging uit lateren tijd. - De sikkel des heiligdoms had dezelfde waarde als de gewone sikkel, waarvan Ezech. XLV 12 spreekt. Ten tijde der Machabeërs gold volgens de meest gevolgde berekening de gewone of zilveren sikkel zooveel als anderhalve gulden of wel één en een kwart gulden, terwijl de gouden sikkel twaalfmaal meer waarde had. Ten tijde van Moses echter was er waarschijnlijk nog geen eigenlijk gemunt geld, hoewel zeker reeds lang te voren zilver, dat door de kooplieden gemerkt werd, als betaalmiddel diende. Vgl. Gen. XXIII noot 9. In gewone omstandigheden gebruikte men dan om de zwaarte van het geld te beproeven zoogenaamde ‘beurssteenen’ welke het vereischte gewicht hadden en in een beurs aan den gordel gedragen werden. Zie Prov. XVI 11.</note>. De sikkel heeft twintig obolen. De helft van een sikkel zal den Heer geofferd worden.</verse>
<verse osisID="Exod.30.14"> Wie tot de getelden behoort, van twintig jaren en daarboven, zal dien prijs betalen<note n="1414">Op twintigjarigen leeftijd werd de Israëliet man en burger en aanvaardde hij de rechten en plichten van het burgerschap. De grondtekst noemt in dit en in het vorige vers dien prijs ‘een hefoffer voor Jehova’. Vgl. XXV noot 1.</note>.</verse>
<verse osisID="Exod.30.15"> De rijke zal aan den halven sikkel niets toevoegen en de arme zal er niets afdoen<note n="1415">Zoo laag was het hoofdgeld gesteld, dat ook de arme het gemakkelijk kon betalen, en de rijke mocht niet meer geven, opdat zoo duidelijk mogelijk de gelijkheid van armen en rijken voor God zou blijken</note>.</verse>
<verse osisID="Exod.30.16"> En na het geld te hebben ontvangen, dat door de kinderen van Israël is samengebracht, zult gij het overdragen ten dienste van den tabernakel der getuigenis<note n="1416">Het geld, in den grondtekst ‘het geld der dekking’ of ‘der verzoening’, werd de eerste maal voor den bouw gebruikt (XXXVIII 25-28 in den grondtekst).</note>, opdat het een aandenken van hen zij voor den Heer en Hij hunne zielen genadig zij.</verse>
<verse osisID="Exod.30.17"> En de Heer sprak tot Moses, zeggende:</verse>
<verse osisID="Exod.30.18"> Gij zult ook een koperen waschvat met zijn voetstuk maken ter wassching; en gij zult dit plaatsen tusschen den tabernakel der getuigenis en het altaar<note n="1417">Tusschen den tabernakel en het brandofferaltaar, derhalve in het voorhof, moest het waschvat geplaatst worden.</note>. En nadat er water ingedaan is,</verse>
<verse osisID="Exod.30.19"> zullen daarin Aäron en zijne zonen hunne handen en voeten wasschen,</verse>
<verse osisID="Exod.30.20"> wanneer zij den tabernakel der getuigenis zullen ingaan en wanneer zij tot het altaar zullen naderen, om daarop reukwerk den Heer te offeren<note n="1418">In plaats van reukwerk offeren heeft de grondtekst ‘vuuroffer ontsteken’. - Hiermede eindigt de reeks van zuiveringsvoorschriften, welke reeds voor de Israëlieten in het algemeen en voor de priesters in het bijzonder gegeven zijn.</note>,</verse>
<verse osisID="Exod.30.21"> opdat zij wellicht niet sterven; een altoosdurende wet zal het zijn voor hem zelf en voor zijn zaad gedurende de volgende geslachten.</verse>
<verse osisID="Exod.30.22"> En de Heer sprak tot Moses,</verse>
<verse osisID="Exod.30.23"> zeggende: Neem u specerijen, vijfhonderd sikkels eerste en uitgelezen mirre, en van kaneel de helft, dat is tweehonderd en vijftig sikkels, desgelijks van specerijriet tweehonderd en vijftig<note n="1419">De uitgelezen mirre, wordt in den grondtekst aangeduid als mirre, die vanzelf (niet kunstmatig) uit den mirrestruik gevloeid is. Zulke mirre werd voor de beste gehouden. De kaneel is de gedroogde binnenbast van den kaneelboom (laurus cinnamomum), die volgens Herodotus oudtijds in Arabië groeide. Het specerijriet (acorus) heeft specerijachtige wortels, die met een bitter smakend en geurig merg gevuld zijn.</note>,</verse>
<verse osisID="Exod.30.24"> en van kassie vijfhonderd sikkels naar het gewicht van het heiligdom, en eene hin-maat olijvenolie<note n="1420">Het is onzeker of de kassie van den kassieboom, een soort van kaneelboom, dan wel een edeler specerij door het Hebreeuwsche woord wordt aangewezen. Voor hinmaat zie XXIX noot 36.</note>.</verse>
<verse osisID="Exod.30.25"> En gij zult de heilige olie der zalving maken, een naar het werk van den zalfbereider gemengde zalfolie;</verse>
<verse osisID="Exod.30.26"> en daarmede zult gij zalven den tabernakel der getuigenis en de ark des verbonds</verse>
<verse osisID="Exod.30.27"> en de tafel met haar toebehooren, den kandelaar en zijn toestel, de altaren van het reukwerk</verse>
<verse osisID="Exod.30.28"> en van het brandoffer en al het gereedschap, dat tot de bediening daarvan behoort<note n="1421">De grondtekst voegt hierbij: ‘en het waschvat en zijn voetstuk’.</note>.</verse>
<verse osisID="Exod.30.29"> En gij zult dat alles heiligen, en het zal allerheiligst zijn; wie het aanraakt, zal geheiligd zijn<note n="1422">Heiligen door de zalving. Vgl. verder XXIX noot 32.</note>.</verse>
<verse osisID="Exod.30.30"> Aäron en zijne zonen zult gij zalven, en gij zult hen heiligen om Mij als priesters te dienen.</verse>
<verse osisID="Exod.30.31"> Ook zult gij aan de kinderen van Israël zeggen: Deze olie der zalving zal Mij heilig zijn in uwe geslachten.</verse> 
<verse osisID="Exod.30.32"> Geen vleesch eens menschen zal daarmede gezalfd worden en volgens haar mengsel zult gij geen andere maken, omdat zij geheiligd is, en heilig zal zij u zijn.</verse>
<verse osisID="Exod.30.33"> Elk mensch, die een zoodanige toebereiden en daarvan geven zal aan een vreemde, zal uit zijn volk uitgeroeid worden<note n="1423">Wie zulk eene zalfolie uit dezelfde bestanddeelen en in dezelfde verhoudingen zal toebereiden en, zegt de grondtekst, ‘daarvan op een vreemde (op een, die geen priester is) zal doen’ enz. Vgl. verder Gen. XVII noot 8.</note>.</verse>
<verse osisID="Exod.30.34"> En de Heer zeide tot Moses: Neem u specerijen, mirreolie en onyx, galbanum van goeden geur en zeer helderen wierook; van gelijk gewicht zal alles zijn<note n="1424">In plaats van mirreolie (Gen. XXXVII noot 10) heeft de grondtekst ‘nataf’, dat eigenlijk ‘druppel’ beteekent. Geen mirresap als in v. 23, maar de geurige gomhars schijnt bedoeld, welke uit den storaxboom (styrax) na insnijding druppelt en dan verhardt tot een bruinroode en glanzende stof. De storaxboom is in Syrië en Arabië inheemsch. - Volgens niet weinigen zou onyx de schelp zijn eener aan de purperslak niet ongelijke mossel, welke bijzonder in de Roode Zee voorkomt. Maar anderen meenen, dat hier van een voortbrengsel uit het plantenrijk sprake is en in het heilig reukwerk geen dierlijke reukstof gebruikt werd. - Galbanum is een gomhars, welke vanzelf uit de stengels eener plantensoort, ferula Africana, bijzonder uit de ferula galbaniflua vloeit, en sterkriekend, den geur der specerijen, waarmede zij vermengd wordt, niet aangenamer maar krachtiger maakt. - In plaats van zeer helderen wierook heeft de grondtekst ‘zuiveren wierook’. De wierook, de bekende hars van den wierookboom (boswellia serrata of thurifera) kon gemakkelijk uit Zuid-Arabië (Isai. LX 6; Jer. VI 20) verkregen worden.</note>,</verse>
<verse osisID="Exod.30.35"> en gij zult het tot een reukwerk maken, dat naar het werk van den zalfbereider toebereid, met zorg gemengd<note n="1425">In plaats van met zorg gemengd heeft de grondtekst volgens een andere vertaling ‘gezouten’ of ‘met zout gemengd’. Dat bij het reukwerk zout gedaan werd, betuigen ook de oude rabbijnen. Het doordringende, bederfwerende zout is het zinnebeeld der zuivering en standvastigheid. Nog is in het Oosten een zoutverbond een altijddurend onverbreekbaar verbond. Vgl. Num. XVIII 19; II Paral. XIII 5. Bij geen offer dan ook mocht het zout ontbreken. Zie Lev. II 13.</note> en zuiver en de heiliging zeer waardig is.</verse>
<verse osisID="Exod.30.36"> En nadat gij alles tot een zeer fijn poeder hebt gestooten, zult gij daarvan voor den tabernakel der getuigenis leggen, ter plaatse waar Ik aan u zal verschijnen. Allerheiligst zal ulieden het reukwerk zijn<note n="1426">Van het reukwerk moest, nadat het was ontstoken, niet in het Heilige der heiligen, maar in het Heilige op het reukaltaar gelegd worden. Vgl. v. 6 en XL 5. Terwijl de olie der zalving slechts ‘heilig’ heet (v. 32), zou het reukwerk, dat vóór den troon Gods en onmiddellijk tot zijne eer verbrand werd, allerheiligst zijn.</note>.</verse> 
<verse osisID="Exod.30.37"> Zulk een mengsel zult gij niet maken voor uw gebruik, omdat het den Heer heilig is.</verse>
<verse osisID="Exod.30.38"> Elk mensch, die een zoodanig maken zal om daarvan den geur te genieten, zal vergaan uit zijne volksgenooten.</verse>
</chapter>

      
<chapter osisID="Exod.31">
<title>Hoofdstuk XXXI.</title><p>De bouwmeesters Beseleël en Oöliab (v. 1-.11. Herhaalde aanmaning om den sabbat te vieren (v. 12-.17. De twee steenen tafelen (v. .18.</p>
<verse osisID="Exod.31.1"> En de Heer sprak tot Moses, zeggende:</verse>
<verse osisID="Exod.31.2"> Zie, Ik heb met name geroepen<note n="1427">Hiermede is de bijzondere uitverkiezing en roeping voor een belangrijk werk nadrukkelijk aangeduid. Vgl. Isai. XLV 3, 4.</note> Beseleël, den zoon van Uri, zoon van Hur, uit den stam van Juda.</verse>
<verse osisID="Exod.31.3"> En Ik heb hem vervuld met den geest Gods<note n="1428">Deze zegswijze wordt wel in dien zin verstaan, dat God Beseleël van nature met uitstekende bekwaamheden had toegerust. De sterke uitdrukking worde echter beter zoo begrepen, dat de verkoren bouwmeester voor zijne taak in allen deele geschikt was gemaakt door Gods bijzondere hulp, dat de natuurlijke talenten van Beseleël op bovennatuurlijke wijze door God waren aangevuld en vervolmaakt.</note>, met wijsheid en verstand en wetenschap voor alle werk,</verse>
<verse osisID="Exod.31.4"> om uit te denken<note n="1429">Niet van alle benoodigdheden voor den heiligen dienst was de vorm door God voorgeschreven. Overigens bleef ook voor de waardige uitvoering der verschillende ontwerpen het talent van een kunstenaar noodig.</note> al wat kunstig gemaakt kan worden van goud en zilver en koper,</verse>
<verse osisID="Exod.31.5"> van marmer<note n="1430">Marmer komt onder de vroeger gemelde bouwstoffen niet voor. Ook spreekt de grondtekst alleen van ‘het snijden van steenen om in te zetten’, derhalve van edelgesteenten.</note> en edelgesteenten en verscheidenheid van hout.</verse>
<verse osisID="Exod.31.6"> En Ik heb hem tot medegenoot gegeven Oöliab, den zoon van Achisamech, uit den stam van Dan. En in het hart van elken kundige heb Ik wijsheid gelegd om alles te vervaardigen, wat Ik u geboden heb:</verse>
<verse osisID="Exod.31.7"> den tabernakel des verbonds en de ark van het getuigenis en het verzoendeksel, dat daarop is, en geheel het toebehooren van den tabernakel</verse>
<verse osisID="Exod.31.8"> en de tafel met haar toebehooren, den kandelaar van allerzuiverst gehalte<note n="1431">Eigenlijk ‘den allerzuiversten kandelaar’, ook in den grondtekst ‘den zuiveren kandelaar’, omdat hij van louter goud gemaakt was. Zie XXV 31.</note> met zijn toebehooren, en de altaren van het reukwerk</verse>
<verse osisID="Exod.31.9"> en van het brandoffer en al hun toebehooren, het waschvat met zijn voetstuk,</verse>
<verse osisID="Exod.31.10"> de heilige kleederen tot het dienstwerk voor Aäron, den priester, en voor zijne zonen, opdat zij hun heilig ambt vervullen,</verse>
<verse osisID="Exod.31.11"> de olie der zalving en het reukwerk van specerijen voor het heiligdom; alles wat Ik u geboden heb, zullen zij maken.</verse>
<verse osisID="Exod.31.12"> En de Heer sprak tot Moses, zeggende:</verse>
<verse osisID="Exod.31.13"> Spreek tot de kinderen van Israël en zeg tot hen: Ziet toe, dat gij mijnen sabbat<note n="1432">In den grondtekst ‘mijne sabbatten’, omdat iedere week haren sabbat heeft. Niet zonder reden wordt hier wederom na de voorschriften aangaande den tabernakel en zijnen dienst de onderhouding van den sabbat ingescherpt. De sabbatsviering toch behoorde op zeer bijzondere wijze tot den openbaren godsdienst, welks middelpunt de tabernakel was. Ook wordt in deze verzen niet maar eenvoudig het reeds bekende gebod (XVI 23-30; XX 8-11) herhaald. Voor het eerst heet hier de sabbat een teeken tusschen Jehova en zijn volk en wordt tegen sabbatsschennis (zie het volgende vers) de doodstraf bepaald.</note> onderhoudt, want het is een teeken tusschen Mij en ulieden in uwe geslachten, opdat gij weten moogt, dat Ik de Heer ben, die u heilig<note n="1433">Evenals de besnijdenis (Gen. XVII 11) zou voortaan de sabbatsviering een teeken zijn, een teeken des verbonds (vgl. ook v. 16 en 17), dat het uitverkoren volk van alle andere volken onderscheidde. Door dat teeken zou Israël (of zou men, gelijk de grondtekst begrepen kan worden), weten, voortdurend er aan herinnerd worden, dat de Heer Israël tot zijn heilig volk had uitverkoren. Nog in een anderen zin kunnen de laatste woorden worden begrepen of althans toegepast. Van de getrouwe sabbatsviering zou het voor Israël proefondervindelijk afhangen, dat Jehova, het verbond indachtig blijvend, Israël in heiligheid bewaarde en als zijn heilig volk met weldaden overlaadde. Hetzelfde geldt onder de Nieuwe Wet van de Zondagsviering, welker invloed op het godsdienstig en zedelijk leven en zelfs op het tijdelijk geluk der Christenen niet licht overschat kan worden.</note>.</verse>
<verse osisID="Exod.31.14"> Onderhoudt mijnen sabbat, want heilig is hij voor ulieden; wie hem schendt, zal den dood sterven; wie daarop werk doet, diens ziel zal vergaan uit het midden van zijn volk<note n="1434">Diens ziel zal vergaan enz. beteekent hier duidelijk den dood sterven. Vgl. Gen. XVII noot 8. Door sabbatsschennis werd het verbond met God gebroken en zoo was de strengheid der straf in evenredigheid met de zwaarte der misdaad.</note>.</verse>
<verse osisID="Exod.31.15"> Zes dagen zult gij werken; op den zevenden dag is het de sabbat, de rust, heilig voor den Heer; al wie op dien dag werk doet, zal sterven.</verse>
<verse osisID="Exod.31.16"> Dat de kinderen van Israël den sabbat onderhouden en dien vieren in hunne geslachten. Het is een altijddurend verbond</verse>
<verse osisID="Exod.31.17"> tusschen Mij en de kinderen van Israël, en een eeuwig teeken; want in zes dagen maakte de Heer den hemel en de aarde, en op den zevenden hield Hij op met het werk<note n="1435">Zoo was dus de sabbat een voortdurende verkondiging van de waarheid, dat God de Schepper van hemel en aarde is, alsmede een troostende voorbeduiding en voorafbeelding van de toekomende en eeuwige rust bij God in den hemel. Vgl. Hebr. IV 1 en 4.</note>.</verse>
<verse osisID="Exod.31.18"> En de Heer gaf, toen Hij geeindigd had met aldus te spreken op den berg Sinaï, aan Moses de twee steenen tafelen van het getuigenis, beschreven met den vinger Gods<note n="1436">Vgl. XXIV 12 en XXV noot 12. Door eenigen wordt het schrift van God op de tafelen als het werk der engelen op last van God begrepen. Hoe groot die steenen platen waren, blijkt nergens. Zeker was hare maat berekend op de lengte en breedte der verbondsark, waarin zij bewaard moesten worden.</note>.</verse>
</chapter>

      
<chapter osisID="Exod.32">
<title>Hoofdstuk XXXII.</title>
<p>Het gouden kalf (v. 1-.6. Moses' voorbede voor het volk (v. 7-.14. Hij verbrijzelt de tafelen der wet en vernietigt het gouden kalf (v. 15-20) en berispt Aäron, die zich verontschuldigt (v. 21-.24. Kastijding der schuldigen door den stam van Levi (v. 25-.29. Herhaalde voorbede van Moses bij God en Gods antwoord (v. 30-.35.</p>
<verse osisID="Exod.32.1"> Toen nu het volk zag, dat Moses toefde met van den berg af te dalen, schoolde het samen tegen Aäron en zeide: Op, maak ons goden, die ons voorgaan; want wat wedervaren is aan Moses, dien man, die ons uit het land Egypte heeft uitgevoerd, weten wij niet<note n="1437">Tegen Aäron, die wel is waar met Hur (XXIV 14) gezag voerde, maar ook van den beginne de eerste na Moses was (IV 16) en daarom bij diens afwezigheid als opperhoofd beschouwd werd, tierde de menigte en vroeg goden of een god (dii, Hebr. ‘elohim’ kan beide beteekenen. Vgl. v. 4) om, vóór haar uit gedragen, het sein te geven tot den tocht naar Chanaän. Gewoon geraakt aan de wonderbare wolkzuil, die nu reeds meer dan eene maand wellicht onbeweeglijk scheen; zich diets makend, dat die met verachting zoo genoemde Moses niet zal wederkeeren, bezwijkt het volk in die beproeving van zijn geduld en van zijn vertrouwen op God.</note>.</verse>
<verse osisID="Exod.32.2"> En Aäron zeide tot hen: Neemt de gouden oorringen uit de ooren van uwe vrouwen en zonen en dochters en brengt ze bij mij<note n="1438">Niet onwaarschijnlijk poogde zoo Aäron het volk door die zware voorwaarde nog van het heilloos opzet af te brengen, zonder zich zelven in gevaar te stellen. - Uit Aäron's woorden blijkt, dat ook door de mannen oorringen werden gedragen. Evenzoo heerschte bij de Assyriërs dat gebruik. Zie ook Jud. VIII 24.</note>.</verse>
<verse osisID="Exod.32.3"> En het volk deed wat hij gelast had en bracht de oorringen bij Aäron.</verse>
<verse osisID="Exod.32.4"> En toen hij ze ontvangen had, gaf hij daaraan door gietarbeid een vorm en maakte daarvan een gegoten kalf<note n="1439">Gaf hij daaraan door gietarbeid eenen vorm. Anderen vertalen in overeenstemming met de Septuagint: ‘en hij vormde het (gaf aan het goud eenen vorm) met het graveerijzer’. De verdere woorden en maakte daarvan een gegoten kalf verhalen dan niet de volgorde der feiten, maar eenvoudig de uitkomst of den afloop van alles. - Dat de kunst van gieten te dien tijde reeds sedert lang in Egypte beoefend werd, heeft de Egyptische oudheidkunde met tal van ontdekte handschriften en afbeeldingen bewezen. Zelfs kunnen de Israëlieten bij den Sinaï voor de vervaardiging van hun afgodsbeeld de noodige werktuigen gevonden hebben, omdat de Egyptenaren daar ter plaatse hunne mijnwerken hadden. Evenals het gieten herinnert ook het kalf, eigenlijk het ‘stierkalf’, aan Egypte, waar de stiergod Apis aanbeden werd.</note>; en zij zeiden: Dit zijn uwe goden, o Israël, die u uit het land Egypte hebben uitgevoerd<note n="1440">Volgens eenigen toonen zij met die woorden, dat althans aanvankelijk niet de ergste afgoderij, maar vereering van Jehova onder het zinnebeeld van een kalf bedoeld is. Het vervolg echter maakt dit minstens zeer twijfelachtig. Hoe het zij, zelfs bij de meest gunstige opvatting hunner woorden schonden zij het zwaarwichtig gebod van geen beelden te maken, vervielen zij in Egyptische bijgeloovigheid, verbraken zij het verbond met God om, zoo niet onmiddellijk, dan toch zeer spoedig volslagen afgoderij te plegen. Vgl. v. 8.</note>.</verse>
<verse osisID="Exod.32.5"> Toen nu Aäron dit gezien had, bouwde hij vóór hetzelve een altaar en riep uit met de stem des herauts, zeggende: Morgen is het een hoogfeest des Heeren<note n="1441">De zwakke Aäron schijnt met die woorden het onmogelijke te willen beproeven om de door God verboden afgoderij te veranderen in eene hulde aan den waren God, aan Jehova. Vermoedelijk stelde hij ook het feest uit tot den volgenden dag in de hoop, dat Moses alsnog zou terugkeeren.</note>.</verse> 
<verse osisID="Exod.32.6"> En des morgens zich opmakend, offerden zij brandoffers en vredeoffers, en het volk zette zich neder om te eten en te drinken en zij stonden op om te spelen<note n="1442">Wederom blijkt hier, dat reedsvóór de wetgeving van Sinaï brandoffers en vredeoffers gebruikelijk waren. Vgl. XX noot 19. Na de godsdienstige feesten volgden bij de oude volken feestmalen met spelen en dansen, welke lichtelijk bij de heidenen met erge ongebondenheid en onzedelijkheid eindigden. Waarschijnlijk gebeurde dit laatste ook thans en werd door Israël de uitspatting van den geest in de uitspattingen des vleesches voltooid.</note>.</verse>
<verse osisID="Exod.32.7"> De Heer nu sprak tot Moses zeggende: Ga, daal af; gezondigd heeft uw volk, dat gij<note n="1443">Niet langer wordt het misdadige volk door God als zijn volk erkend. Te gelijk schuilt er echter in die bittere klacht eene aansporing voor Moses om te bidden voor Israël. Het is zijn volk, dat hij met zooveel arbeid en zorg uit Egypte voerde.</note> uit het land Egypte hebt uitgevoerd.</verse>
<verse osisID="Exod.32.8"> Snel zijn zij afgeweken van den weg, dien gij hun getoond hebt<note n="1444">In den grondtekst: ‘dien Ik hun heb voorgeschreven’. Snel staat met nadruk vermeld. Daarom was hunne misdaad nog erger, hunne ondankbaarheid nog strafwaardiger.</note>, en zij hebben zich een gegoten kalf gemaakt en het aanbeden en voor hetzelve offeranden slachtend, hebben zij gezegd: Dit zijn uwe goden, o Israël, die u uit het land Egypte hebben uitgevoerd.</verse>
<verse osisID="Exod.32.9"> En wederom zeide de Heer tot Moses: Ik zie, dat dit volk hard van nek is<note n="1445">Onwillig om aan Mij te gehoorzamen, gelijk een lastdier, dat den nek niet wendt werwaarts de teugel het leiden wil.</note>.</verse>
<verse osisID="Exod.32.10"> Laat Mij begaan, opdat mijne gramschap toorne tegen hen en Ik hen verdelge, en Ik zal u tot een groot volk maken<note n="1446">Nog glinstert hier door het donker van Gods gramschap het licht zijner barmhartigheid. Laat Mij begaan, derhalve kan Moses de losbarsting van Gods wraak beletten en wordt dus inderdaad het goddelijk strafvonnis door de gebeden der heiligen te niet gedaan, gelijk de H. Hiëronymus zegt. Wat er gebeurd zou zijn, indien Moses het aanbod om stamvader van een groot volk te worden (vgl. Gen. XII 2) aanvaard had, op wat wijze dan bijv. de Messias uit Juda had kunnen voortkomen, die vraag is ijdel. God wist vooruit, dat Moses een schitterend voorbeeld voor alle tijden zou geven van onbaatzuchtige en alles opofferende liefde, en dat de vernietiging van het schuldige volk verhoed zou worden in barmhartigheid om wille van den biddenden Moses.</note>.</verse>
<verse osisID="Exod.32.1">hebt uitgevoerd met groote kracht en met sterke hand<note n="1447">Treffend is die wijziging van Gods woorden (v. 7) in den mond van Moses. Zoo bidt de moeder voor haar schuldig kind en zegt zij tot den vergramden vader uw kind, dat gij hebt grootgebracht.</note>?</verse>
<verse osisID="Exod.32.12"> Laat niet, smeek ik U, de Egyptenaren zeggen: Listig<note n="1448">In den grondtekst ‘Tot ongeluk’, d.i. tot hun ongeluk.</note> heeft Hij hen uitgevoerd, om hen in de bergen te dooden en van de aarde te verdelgen; dat uw toorn bedare, en wees verzoenlijk ten opzichte van de boosheid uws volks.</verse>
<verse osisID="Exod.32.13"> Gedenk Abraham, Isaäc en Israël, uwe dienstknechten, aan wie Gij bij U zelven gezworen hebt, zeggende: Ik zal uw zaad vermenigvuldigen als de sterren des hemels, en geheel dat land, waarvan Ik gesproken heb, zal Ik aan uw zaad geven, en gij zult het voor altijd bezitten<note n="1449">In diepen ootmoed van eigen verdiensten niet sprekend, gedenkt hij alleen, dat God, door vergiffenis te schenken, het werk zijner goedheid voortzetten, de groote beloften vervullen en zoo zijn eigen glorie openbaren zal.</note>.</verse>
<verse osisID="Exod.32.14"> En de Heer liet zich verbidden om het kwaad niet te doen, dat Hij tegen zijn volk had uitgesproken<note n="1450">De grondtekst heeft: ‘En Jehova had berouw over het kwaad, dat Hij gezegd had zijn volk te zullen aandoen’. In God is geen hartstocht en verandering, maar bij dergelijke uitdrukkingen schikt zich de Schriftuur naar ons beperkt verstand, dat zijn onvolmaakte denkbeelden over Gods wezen en volmaaktheid slechts in gebrekkige taal weet uit te spreken. Vgl. Gen. VI noot 6. - Dat Moses ten volle genade verwierf voor zijn volk, gebeurde niet terstond. Alleen het kwaad der verdelging werd niet uitgevoerd, maar de toorn van God duurde voort en het verbond bleef verbroken. Zie v. 30 enz. XXXIII 1-7.</note>.</verse>
<verse osisID="Exod.32.15"> En Moses keerde terug van den berg, terwijl hij in zijne hand de twee tafelen van het getuigenis droeg, welke aan beide zijden beschreven</verse>
<verse osisID="Exod.32.16"> en door het werk van God gemaakt waren; ook was het schrift van God in de tafelen ingesneden<note n="1451">In zijne hand. Nauwkeuriger heeft Deut. IX 15 ‘in beide handen’. Vgl. verder XXXI noot 10.</note>.</verse>
<verse osisID="Exod.32.17"> Josue<note n="1452">Vgl. XXIV 13 en noot 16.</note> nu, het gedruisch van het tierende volk hoorend, zeide tot Moses: Krijgsgeschrei wordt gehoord in de legerplaats.</verse>
<verse osisID="Exod.32.18"> En hij antwoordde: Het is niet het geroep van lieden, die tot den strijd aanwakkeren, noch het getier van lieden, die tot de vlucht aanzetten, maar de stem van zingenden hoor ik.</verse>
<verse osisID="Exod.32.19"> En toen hij tot de legerplaats was genaderd, zag hij het kalf en de reien; en in heftigen toorn wierp hij de tafelen uit zijne hand en verbrijzelde ze aan den voet van den berg<note n="1453">Heilig was die gramschap en rechtmatig die daad, gelijk de HH. Chrysostomus, Hiëronymus en Ambrosius leeren. Het heilige mocht niet voor de honden geworpen worden. Gods wet aan die uitgelaten afgodendienaars over te leveren ware eene heiligschennis geweest.</note>.</verse>
<verse osisID="Exod.32.20"> En het kalf, dat zij gemaakt hadden, aangrijpend, verbrandde en vermorzelde hij het tot stof, dat hij in het water strooide, en hij gaf daarvan den kinderen van Israël te drinken<note n="1454">Het wellicht van binnen uit hout bestaande gouden kalf werd eerst in het vuur verbrand en versmolten, waarna Moses, om aan het volk de dwaasheid der afgoderij te doen gevoelen, het tot stof vermaalde overschot in de beek deed werpen, welke van het gebergte stroomde en de menigte van drinkwater voorzag. Vgl. Deut. IX 21. Behalve het verbrijzelen des afgods gebeurde dit alles echter misschien niet terstond, maar wordt het hier, gelijk meermalen gebeurt, vooruit verhaald.</note>.</verse>
<verse osisID="Exod.32.21"> En hij zeide tot Aäron: Wat heeft dit volk u gedaan, dat gij een allergrootste zonde<note n="1455">En dientengevolge groot onheil als straf der zonde.</note> over hetzelve bracht?</verse>
<verse osisID="Exod.32.22"> En deze antwoordde hem: Mijn heer belge zich niet; want gij kent dit volk, dat het ten kwade geneigd is.</verse>
<verse osisID="Exod.32.23"> Zij zeiden mij: Maak ons goden, die ons voorgaan, want wat wedervaren is aan dien Moses, die ons uit het land Egypte heeft uitgevoerd, weten wij niet<note n="1456">Vgl. noot 1.</note>.</verse>
<verse osisID="Exod.32.24"> En ik heb hun gezegd: Wie uwer heeft goud? Zij brachten en gaven het mij, en ik wierp het in het vuur, en dit kalf is er uit voortgekomen.</verse>
<verse osisID="Exod.32.25"> Moses dan ziende, dat het volk ontbloot<note n="1457">Ontbloot is door niet weinigen verstaan van het verlies of de berooving der vriendschap met God; door anderen wordt het eenvoudiger in letterlijken zin begrepen, daar bij de heidensche feesten, ook in Egypte, niet zelden onbeschaamde onzedelijkheid gepleegd werd. Volgens de nieuweren zou het in den grondtekst gebezigde woord beter vertaald zijn met ‘ongebonden’ of ‘teugelloos’.</note> was (want Aäron had het om de schandelijke vuilnis beroofd, en ontbloot te midden der vijanden<note n="1458">Ten gevolge van die schandelijke aanbidding des vuilen (vgl. Deut. XXIX 17) afgods, welke door Aäron was toegelaten, had deze het volk in een staat van beroofdheid en ontblooting, van smadelijke weerloosheid gesteld te midden der naburige vijanden, zoodat het van God vervreemde en verlaten volk, indien er niet spoedig verandering kwam in dien toestand, de speelbal dier vijanden worden zou. Volgens andere vertalers van den grondtekst luidt het vers: ‘En Moses zag, dat het volk teugelloos was, want Aäron had het den teugel gevierd tot smaad (zoodat het ten smaad moest worden) voor zijne tegenstanders’. Hoe echter deze woorden genomen worden, klaarblijkelijk geven zij verklaring van hetgeen onmiddellijk volgt. Noch de tegenwoordigheid van Moses, noch de verbrijzeling des afgods stelden paal en perk aan de wanorde. Om wederom tot inkeer te komen had het volk tuchtiging noodig en moest Moses, ten einde den wanhopigen toestand te doen ophouden, een schrikkelijk voorbeeld stellen.</note> gesteld),</verse>
<verse osisID="Exod.32.26"> en aan den ingang der legerplaats staande, zeide: Wie des Heeren is, voege zich bij mij. En al de zonen van Levi verzamelden zich bij hem<note n="1459">Aan den ingang, den hoofdingang der legerplaats, welke verschillende poorten had (zie het volgende vers). - Dat niet in den strengsten zin al de zonen van Levi, de stamgenooten van Moses, naar hem luisterden, blijkt uit het verder verhaal. De meerderheid van den stam Levi volgde zijne oproeping.</note>.</verse>
<verse osisID="Exod.32.27"> En hij zeide hun: Dit zegt de Heer, de God van Israël: Ieder gorde het zwaard aan zijne heup; gaat en keert terug, van poort tot poort, midden door de legerplaats, en een elk doode zijnen broeder en zijnen vriend en zijnen naaste<note n="1460">Zij moesten, geheel het kamp doortrekkend, al degenen dooden, die zij nog met afgoderij bezig vonden, al waren het ook hunne naaste verwanten. Was het bevel hard, de gestrengheid van het gebod werd nog verre overtroffen door de zwaarte der misdaad. Geheel het volk had door bondbreuk den dood verdiend.</note>.</verse>
<verse osisID="Exod.32.28"> En de zonen van Levi deden volgens het woord van Moses, en er vielen op dien dag ongeveer drie en twintig duizend menschen<note n="1461">Het cijfer der gevallenen wordt reeds door andere lezingen der Vulgaat twijfelachtig gemaakt en de grondtekst, alsmede alle oude vertalingen, spreken slechts van drie duizend. Mogelijk oefende op onze lezing der Vulgaat invloed uit I Cor. X 8, waarbij echter Num. XXV te vergelijken is.</note>.</verse>
<verse osisID="Exod.32.29"> En Moses zeide: Gij hebt uwe handen heden den Heer toegewijd, een ieder tegen zijnen zoon en tegen zijnen broeder, opdat u zegen gegeven worde<note n="1462">Dat hier op hunne toekomstige uitverkiezing voor den offerdienst gedoeld wordt, blijkt uit Deut. XXXIII 9. Die uitverkiezing zal het loon zijn voor hunne godgevallige handelwijze. Omdat zij naar Gods bevel zoon noch broeder gespaard hebben, wordt nu het vonnis over hun stamvader Levi (Gen. XLIX 7) in zegen veranderd.</note>.</verse> 
<verse osisID="Exod.32.30"> Den anderen dag nu sprak Moses tot het volk: Gij hebt een allergrootste zonde begaan; ik zal opklimmen tot den Heer, of ik Hem eenigermate verbidden kan aangaande uw misdrijf<note n="1463">Vgl. noot 14 op het einde.</note>.</verse>
<verse osisID="Exod.32.31"> En teruggekeerd tot den Heer, zeide hij: Ik smeek U, dit volk heeft een allergrootste zonde begaan en zij hebben zich gouden goden gemaakt; of wel vergeef hun deze misdaad,</verse>
<verse osisID="Exod.32.32"> of, doet Gij het niet, wisch mij dan uit uw boek, dat Gij geschreven hebt<note n="1464">Overeenkomstig het gebruik om in een boek de leden der gemeenschap op te teekenen, krachtens welke opteekening zij als burgers met burgerrecht erkend zijn, wordt hier overdrachtelijk gesproken van het boek, dat God geschreven heeft. Het heet ook wel in de H. Schrift (zie bijv. Psal. LXVIII 29; Dan. XII 1; Isaï. IV 3; Apoc. III 5) het boek der levenden, het leven, het boek, of ook het boek des levens en beteekent de gezamenlijke rechtvaardigen, die hier het leven der genade, hiernamaals het leven der eeuwige zaligheid hebben, en die als zoodanig van eeuwigheid door God zijn uitverkoren en door Hem gekend worden. Eene uitwissching uit het boek van God is dus hetzelfde als eene uitsluiting uit het getal van Gods uitverkorenen. Letterlijk vraagt Moses alzoo (evenals Paulus Rom. IX 3) verstooten te worden door God, zoo deze geene vergiffenis schenkt aan het volk. Maar om die bede van Gods heiligen te begrijpen is er meer noodig dan een koel verstand. Zoo smeekt de heldhaftige liefde, welke niet vraagt of het offer, dat zij brengen wil, mogelijk zij. Om haar bovenmenschelijk verlangen te vertolken, schiet de gewone menschentaal te kort en wordt deze, alleen menschelijkerwijze beschouwd, overdrijving. Met grenzenlooze toewijding openbaart Moses hier, dat hij voor de eer van God en het heil van zijn rampzalig volk alles, tot zijne zaligheid toe, zou willen prijsgeven, zoo dit offer mogelijk ware en zonder zonde gebracht kon worden.</note>.</verse>
<verse osisID="Exod.32.33"> En de Heer antwoordde hem: Wie tegen Mij zondigde, hem zal Ik uit mijn boek uitwisschen.</verse>
<verse osisID="Exod.32.34"> Gij nu ga heen en geleid dit volk waarheen Ik u gezegd heb; mijn engel zal u voorgaan. Ik echter zal op den dag der wraak ook deze hunne zonde aan hen bezoeken<note n="1465">God stelt de wraakneming uit om, als zij de maat der ongerechtigheid vol maken (Gen. XV 16), bij de bestraffing ook deze zonde te gedenken. Vgl. Num. XIV 22, 23. Overigens mag Moses het volk naar het beloofde land voeren en een engel, echter niet ‘de engel van Jehova’ (vgl. XXXIII 2, 5, 12), zal het voorgaan. Zoo zal dus God de aan de aartsvaders gedane beloften vervullen, maar wat aan zijne gaven de eigenlijke waarde geeft, ontbreekt. Het verbond wordt nog niet vernieuwd en Gods bijzondere vriendschap is voorshands verloren.</note>.</verse> 
<verse osisID="Exod.32.35"> De Heer dan sloeg het volk wegens de schuld van het kalf, dat Aäron gemaakt had<note n="1466">Duidelijker nog wijst de grondtekst op de schuld des volks bij dit misdrijf: ‘En Jehova sloeg het volk, omdat zij het kalf gemaakt hadden, dat Aäron gemaakt had’. Waarschijnlijk is hier geen sprake van nieuwe straf, maar geeft dit slotvers een korte samenvatting van het voorafgaand verhaal. Het volk had gezondigd en God had het gestraft.</note>.</verse>
</chapter>

      
<chapter osisID="Exod.33">
<title>Hoofdstuk XXXIII.</title>
<p>Gods besluit om niet meer tusschen zijn volk te wonen; rouw van het volk (v. 1-.6. Moses verplaatst zijne tent buiten de legerplaats; vertrouwelijk verkeer tusschen God en zijnen dienaar (v. 7-.11. Moses verwerft ten volle genade voor zijn volk en vraagt van God zijne heerlijkheid te mogen zien (v. 12-.23.</p>
<verse osisID="Exod.33.1 ">En de Heer sprak tot Moses, zeggende: Ga, trek op uit deze plaats, gij en uw volk, dat gij hebt uitgevoerd uit het land Egypte, naar het land, hetwelk Ik onder eede beloofd heb aan Abraham, Isaäc en Jacob, zeggende: Aan uw zaad zal Ik het geven;</verse>
<verse osisID="Exod.33.2"> en Ik zal u ten voorlooper eenen engel zenden, opdat Ik uitdrijve den Chananeër en den Amorrheër en den Hetheër en den Pherezeër en den Heveër en den Jebuseër<note n="1467">Zie voor den oorsprong der genoemde volksstammen, welke reeds meermalen (III 8, 17) vermeld zijn en alle volken van Chanaän (vgl. Gen. XV 19-21) vertegenwoordigen, Gen. X 6 en 15-17. Alleen de Pherezeër komt daar niet voor. Vgl. echter Gen. XIII noot 4.</note>,</verse>
<verse osisID="Exod.33.3"> en gij moogt ingaan in een land, dat overvloeit van melk en honig. Want Ik zal niet optrekken met u, dewijl gij een hardnekkig volk zijt, opdat Ik u wellicht niet op den weg verderve<note n="1468">In deze verzen wordt verder in bijzonderheden medegedeeld hetgeen er in het onderhoud tusschen God en Moses (XXXII 31) plaats greep. Op menschelijke wijze kondigt de Heer zijn besluit aan om slechts middellijk en als van verre door een gewonen engel (vgl XXXII noot 29) het volk te geleiden Hij herroept zijne belofte om in hun midden te wonen en bijgevolg is daarmede ook alles aangaande het heiligdom, den offerdienst en het priesterschap te niet gedaan. Vgl. XXV 8 en XXIX 45. Het schuldige Israël wordt vervallen verklaard van zijn heerlijkst voorrecht om het Godsrijk op aarde te zijn en zoo hebben deze woorden een soortgelijke beteekenis als de bedreigingen van Christus en van zijne apostelen tegen de Joden van hunnen tijd, toen de maat hunner boosheden vol was. Zie Mat. XXI 43; Act. XIII 46.</note>.</verse> 
<verse osisID="Exod.33.4"> En het volk, dit schrikkelijk woord hoorend, treurde; en niemand tooide zich als naar gewoonte met zijn opschik<note n="1469">Misschien gebeurde dit echter eerst na het uitdrukkelijk gebod van God en wordt het hier vooruit verhaald. Zie de twee volgende verzen.</note>.</verse>
<verse osisID="Exod.33.5"> En de Heer zeide tot Moses: Spreek tot de kinderen van Israël: Een hardnekkig volk zijt gij; trok Ik eenmaal in uw midden op, dan moest Ik u verdelgen. Leg nu terstond uw tooisel af, opdat Ik wete wat Ik u doen zal.</verse>
<verse osisID="Exod.33.6"> De kinderen van Israël legden dan hun tooisel af bij den berg Horeb<note n="1470">Volgens eenigen legden zij ‘van den berg Horeb af’ of sedert de gebeurtenissen bij Horeb allen tooi voor een onbepaalden tijd af. Vgl. voor Horeb III noot 2.</note>.</verse>
<verse osisID="Exod.33.7"> Moses nam ook de tent en sloeg ze verre buiten de legerplaats op en noemde haar naam Tent des verbonds<note n="1471">Ofschoon ook de tabernakel met dien naam (Hebr. ‘ohel moʽeed) wordt aangewezen, kan vanzelf dit heiligdom der toekomst hier niet bedoeld zijn. Hier is de tent niets anders, zooals ook de Septuagint het begrijpt, dan de eigen tent van Moses, welke hij als Gods vertegenwoordiger, ten teeken van Gods gramschap, buiten het door de afgoderij ontheiligde legerkamp plaatste. Dat zij tent des verbonds genoemd werd, kan moeielijk op bevredigende wijze verklaard worden, daar immers het verbond verbroken was. Maar naar den grondtekst wordt gemeenlijk vertaald tent der samenkomst, welke naam hier inderdaad past, daar, gelijk uit het vervolg blijkt, het volk er zich verzamelde en God er met Moses samenkwam. Vgl. XXVII noot 18.</note>. En al het volk, dat eenige vraag had, ging uit naar de tent des verbonds buiten de legerplaats<note n="1472">De grondtekst heeft: ‘En het geschiedde, dat een ieder, die Jehova zocht, uitging’ enz. Dit kan zoo begrepen worden, dat het volk in moeilijkheden bij Moses beslissing kwam vragen, of ook dat Moses' tent de algemeene bedeplaats werd, waar de goedgezinden de gramschap des Heeren poogden te verbidden.</note>.</verse>
<verse osisID="Exod.33.8"> En wanneer Moses uitging naar de tent, verhief zich het gansche volk en stond een ieder aan den ingang zijner tent en zagen zij Moses achterna, totdat hij de tent binnentrad.</verse>
<verse osisID="Exod.33.9"> Als hij nu de tent des verbonds was binnengegaan, daalde de wolkzuil neder en stond aan den ingang en sprak<note n="1473">De Heer in de wolkzuil. Vgl. v. 11.</note> met Moses,</verse> 
<verse osisID="Exod.33.10"> terwijl allen zagen, dat de wolkzuil stond aan den ingang der tent. En zij zelve stonden en aanbaden bij de deuren hunner tenten.</verse>
<verse osisID="Exod.33.11"> De Heer nu sprak tot Moses van aangezicht tot aangezicht<note n="1474">Spreken van aangezicht tot aangezicht is iets anders dan zien van aangezicht tot aangezicht. Vgl. v. 20 en Deut. V 4 met IV 15. Het beteekent, dat de Heer met Moses sprak, niet in droomgezicht of visioen of door tusschenkomst van anderen, maar op veel duidelijker en gemeenzamer wijze, van mond tot mond (Num. XII 8).</note>, gelijk een mensch pleegt te spreken tot zijnen vriend. En wanneer hij terugkeerde in de legerplaats, week zijn dienaar Josue, zoon van Nun, als dienstknaap, niet van de tent.</verse>
<verse osisID="Exod.33.12"> Moses nu zeide tot den Heer: Gij beveelt, dat ik dit volk zal uitvoeren, en Gij geeft mij niet te kennen wien Gij met mij zult zenden, terwijl Gij toch gezegd hebt: Ik ken u bij name en gij hebt genade bij Mij gevonden<note n="1475">Met heilige vrijmoedigheid maakt Moses gebruik van het voorrecht, dat God hem zijne vriendschap schonk. Wel had God te kennen gegeven, dat Hij Israël onder geleide van een engel verder aan zich zelven overliet (v. 2 en 3), maar in dat schrikkelijk woord (v. 4), dat overigens veeleer een bedreiging dan een bepaald besluit was (v. 5), kan Moses niet berusten. Zoo dan weet hij niet en wil hij niet weten wien God met hem zenden zal, zoolang Jehova zich niet gelijk te voren met Israël als met zijn uitverkoren volk in heilig verbond vereenigt. En ten einde die genadige eindbeslissing te verkrijgen (zie v. 15), herinnert hij aan den door God hem opgelegden last, dien hij niet weet te volbrengen, zoo God zich terugtrekt, en aan de bijzondere gunst, welke de Heer zich gewaardigt aan hem te betoonen. Hoe zou Jehova zich terugtrekken en het volk met Moses alleen laten gaan, daar Hij toch naar zijn eigen woord met Moses omging gelijk een koning, die niet al zijne onderdanen, maar slechts enkelen in vertrouwelijk verkeer met name kent en hen tot zijne bevoorrechte gunstelingen maakt. Van zulk een kennen der liefde sprak ook Christus (Joan. X 14).</note>.</verse>
<verse osisID="Exod.33.13"> Indien ik dan genade gevonden heb voor uw aangezicht, toon mij uw gelaat, opdat ik U kenne en genade vinde voor uwe oogen; aanzie dat het uw volk is, dit geslacht<note n="1476">Blijkbaar bedoelt Moses hiermede zekerheid aangaande de vernieuwing des verbonds te ontvangen. In den grondtekst luidt de bede anders: ‘toon mij uwe wegen’, d.i. toon mij wat Gij doen zult, openbaar uw eindbesluit. Maar dat eindbesluit zij zoodanig, dat Moses daaruit Jehova leere kennen, gelijk hij Hem tot nu toe gekend heeft, als een genadig God. Geheel de bede wordt nog eens herhaald en versterkt in de slotwoorden: dat misdadige volk is uw eigen volk.</note>.</verse>
<verse osisID="Exod.33.14"> En de Heer zeide: Mijn gelaat zal u voorgaan en rust zal Ik u geven<note n="1477">Ziedaar Moses' bede verhoord. Geen gewone engel, maar Jehova's gelaat, volgens XXIII noot 20 de engel van Jehova, volgens anderen Jehova zelf, die zich als God des verbonds in dien engel openbaart, zal wederom Israël als Gods eigen volk geleiden en in het rustig bezit van Chanaän (Deut. III 20) stellen. Door eenigen worden wel deze woorden, om hetgeen onmiddellijk v. 15 volgt en ook om XXXIV 9 als eene vraag: ‘zal mijn gelaat’ enz. begrepen, doch zonder voldoende reden. Zie de volgende noot.</note>.</verse>
<verse osisID="Exod.33.15"> En Moses sprak: Indien Gij zelf niet voorgaat, leid ons dan niet weg van deze plaats<note n="1478">Al heeft Moses begrepen, dat Gods genadige toezegging niet hem alleen, maar ook zijn volk om wille van hem geldt, komt hij er niettemin op terug, dat toch God zelf (in den grondtekst: Gods ‘gelaat’) zal voorgaan en dat anders zelfs de groote gave van het beloofde land hare waarde heeft verloren. Zoo spreekt hij om nogmaals duidelijk en klaar de herhaling en bekrachtiging der heerlijke belofte te vernemen, evenals iemand het reeds gehoorde bericht eener blijde tijding nogmaals wenscht te hooren.</note>.</verse>
<verse osisID="Exod.33.16"> Want waaraan zullen wij kunnen weten, ik en uw volk, dat wij genade gevonden hebben voor uw aangezicht, indien Gij niet met ons gaat, opdat wij geroemd worden door alle volkeren, die over de aarde wonen?</verse>
<verse osisID="Exod.33.17"> De Heer nu zeide tot Moses: Ook dit woord, dat gij gesproken hebt, zal Ik doen: want gij hebt genade bij Mij gevonden en u ken Ik bij name<note n="1479">God herhaalt en bekrachtigt hiermede de belofte van v. 14. Reeds had Moses vroeger (XXXII 14 en XXXIII 1) verkregen, dat zijn volk niet terstond door God vernietigd was en dat het zelfs ondanks zijne zonde het beloofde land zou verkrijgen. Ook dit, mede reeds in v. 14 beloofd, zou de Heer zeker volbrengen om wille van Moses.</note>.</verse>
<verse osisID="Exod.33.18"> En hij sprak: Toon mij uwe heerlijkheid<note n="1480">Blijkbaar vraagt Moses God te mogen zien in zijne ongesluierde heerlijkheid, van aangezicht tot aangezicht. Vgl. v. 20. Wat echter Moses hiermede eigenlijk bedoelde, is moeielijk te zeggen. Wilde hij, hongerend en dorstend naar Gods bezit, in den zonnegloed van het goddelijk wezen staren, gelijk sommige Vaders meenen? Wilde hij, opdat de verzoening zoo volledig mogelijk zou zijn, de aanschouwing niet in schaduwwolk en afbeelding, maar in werkelijkheid van Jehova's gelaat, (v. 20), van den Zoon Gods (vgl. XXIII noot 20), die als de volmaakte Middelaar en Verzoener door alle heiligen van het Oude Verbond verlangd is? Alles in deze innige gemeenzaamheid tusschen God en zijn bevoorrechten dienaar is vol geheimenis, maar althans mag het waarschijnlijk heeten, dat hij, die tot hiertoe alleen voor zijn volk gesproken had, ook bij deze bede (vgl. XXXIV 9), vooral het heil van dat volk beoogd heeft.</note>.</verse>
<verse osisID="Exod.33.19"> Hij antwoordde: Ik zal u alle goed toonen en roepen met den naam des Heeren voor u; en Ik zal Mij erbarmen over wien Ik wil en goedertieren zijn voor wien het Mij behagen zal<note n="1481">De zegswijze roepen met den naam des Heeren beteekent hier ‘den naam des Heeren uitroepen’. God zou in een voorbijgaand oogenblik aan Moses, voor zooveel het aan een sterfelijk mensch kan worden gegeven, zijne heerlijkheid toonen en op het oogenblik dier schitterende openbaring zou Hij, ten teeken voor Moses, den naam Jehova uitroepen. De volgende woorden en Ik zal Mij erbarmen enz. worden door velen verstaan van Gods erbarming over het zondige Israël. Volgens anderen zegt God daarmede, dat Hij de meester zijner gaven is en dit groote gunstbewijs aan Moses zal verleenen uit zuivere genade.</note>.</verse>
<verse osisID="Exod.33.20"> En wederom sprak Hij: Gij zult mijn gelaat niet kunnen zien; want geen mensch zal Mij zien en leven<note n="1482">Moses' bede kan niet ten volle vervuld worden. God zelf bevestigt hier de aloude meening, dat geen mensch in dit leven God naar zijn wezen kan zien, en zelfs in den hemel is de zalige aanschouwing Gods niet van nature het deel der heiligen. Wanneer de apostel (I Cor. XIII 12) zegt, dat wij daar God zullen zien van aanschijn tot aanschijn, beteekent dit een zien, waartoe alleen een bijzondere genade van God in staat zal stellen.</note></verse>
<verse osisID="Exod.33.21"> En andermaal zeide Hij: Zie, er is eene plaats bij Mij<note n="1483">Bij Mij, te weten daar, waar God gewoonlijk van zijne tegenwoordigheid blijk gaf door de wolk, op den berg Sinaï.</note>, en gij zult er u stellen op de steenrots.</verse>
<verse osisID="Exod.33.22"> En wanneer mijne heerlijkheid zal voorbijgaan, zal Ik u in de kloof der steenrots plaatsen en met mijne rechterhand u dekken, totdat Ik voorbij ben gegaan.</verse>
<verse osisID="Exod.33.23"> En Ik zal mijne hand wegnemen en gij zult mijne rugzijde zien, maar mijn gelaat zult gij niet kunnen zien<note n="1484">De uitdrukkingen rechterhand, rugzijde en gelaat beteekenen niet noodzakelijk, dat God zich in menschelijke gedaante zou openbaren, maar kunnen overeenkomstig het spraakgebruik der H. Schrift overdrachtelijk gebruikt zijn. Moses zou slechts een zwakken weerglans, eene naschittering aanschouwen der goddelijke heerlijkheid, evenals men iemand, hem achterna ziende, slechts onvolmaakt en ten deele ziet. Met deze verklaring strijdt niet het gevoelen van sommige H. Vaders, die meenen, dat deze buitengewone openbaring een geheimvolle aanduiding geweest is van den Zoon Gods en dat toen aan Moses een blik gegund werd in de volheid der tijden, wanneer Christus, de Zoon van God, zichtbaar op aarde verschijnen zou als de Zoon des menschen om zijn rijk van barmhartigheid en genade (v. 19) te stichten.</note>.</verse>
</chapter>

      
<chapter osisID="Exod.34"> 
<title>Hoofdstuk XXXIV.</title>
<p>De nieuwe tafelen der wet; God gaat in zijne heerlijkheid Moses voorbij (v. 1-.8. Vernieuwing des verbonds en herhaling van vroegere voorschriften als hoofdinhoud van de voorwaarden des verbonds (v. 9-.28. De hemelsche glans op Moses' gelaat (v. 29-.35.</p>
<verse osisID="Exod.34.1"> En verder zeide Hij: Houw u twee steenen tafelen gelijk de vorige en Ik zal daarop de woorden schrijven, welke waren op de tafelen, die gij gebroken hebt<note n="1485">Passend werd bij de vernieuwing des verbonds ook een nieuwe oorkonde van de voorwaarden, van de wet des verbonds toegezegd. Het is opmerkelijk, dat God ditmaal niet zelf de steenen tafelen gaf.</note>.</verse>
<verse osisID="Exod.34.2"> Wees gereed in den morgen om terstond op den berg Sinaï te klimmen, en gij zult u bij Mij stellen op den top van den berg.</verse>
<verse osisID="Exod.34.3"> Niemand klimme op met u en niemand worde gezien op den ganschen berg; ook de runderen en de schapen mogen niet in de nabijheid weiden<note n="1486">Vgl. XIX noot 11. Dat thans Moses geheel alleen (zie XXIV 9 en 13) den geheiligden berg beklimmen moet, wijst nadrukkelijk op de onwaardigheid des volks, welke door de gepleegde zonde nog grooter geworden is.</note>.</verse>
<verse osisID="Exod.34.4"> Hij hieuw dan twee steenen tafelen gelijk er eerst geweest waren; en des nachts<note n="1487">Hebr. ‘des morgens vroeg’.</note> opstaande, steeg hij op den berg Sinaï, gelijk de Heer hem geboden had, de tafelen met zich dragend.</verse>
<verse osisID="Exod.34.5"> En toen de Heer was nedergedaald in de wolk, stelde Moses zich bij Hem, den naam des Heeren aanroepend<note n="1488">De grondtekst heeft: ‘En Jehova daalde neder in de wolk en stelde zich daar bij hem en riep den naam Jehova uit’. Vgl. XXXIII 19.</note>.</verse>
<verse osisID="Exod.34.6"> En als deze voor hem voorbijging, zeide hij: Heerscher, Heere God, barmhartig en goedertieren, lankmoedig en rijk aan ontferming en waarachtig<note n="1489">Volgens den grondtekst zijn deze woorden (Hebr. ‘Jehova is God, barmhartig’ enz.) alsook die van v. 7 door God gesproken en komt de bede van Moses eerst in v. 9. Eveneens heeft de Septuagint. Zie ook Num. XIV 17, 18.</note>,</verse>
<verse osisID="Exod.34.1">der vaderen vergeldt aan kinderen en kindskinderen in het derde en het vierde geslacht<note n="1490">Dat niemand bij God uit zich zelven onschuldig is, uit eigen krachten rechtvaardig kan zijn voor God, maar daartoe Gods genade behoeft, is eene geloofswaarheid. De Vulgaat geeft van de in den grondtekst hier voorkomende zegswijze ‘en zuiverend zal Hij niet zuiver maken’ op verschillende plaatsen (Num. XIV 18; Jerem. XXX 11; XLVI 28; Nah. I 3) een verschillende vertaling. Het letterlijkst gaf zij het Hebreeuwsch terug Nah. I 3. De zakelijke beteekenis der zegswijze is, dat God den zondaar niet ongestraft zal laten. Vgl. verder XX noot 8 en 9. Het is opmerkelijk, hoe God zich bij deze openbaring veel nadrukkelijker nog dan bij de wetgeving op Sinaï (XX 5 en 6) als God van barmhartigheid openbaart. Eerst aan het slot komt voor den zondaar de waarschuwing, dat de Heer zich niet ongestraft laat beleedigen.</note>.</verse>
<verse osisID="Exod.34.8"> En ijlings boog zich Moses voorover ter aarde, en aanbiddend</verse>
<verse osisID="Exod.34.9"> zeide hij: Indien ik genade gevonden heb voor uw aangezicht, o Heer, smeek ik, dat Gij met ons zult trekken (want een hardnekkig volk is het) en dat Gij onze ongerechtigheden en zonden wegnemen en ons als eigendom bezitten zult<note n="1491">Wederom vraagt Moses in zijne bezorgdheid voor het volk wat God reeds (XXXIII 17) had toegestaan. Door zijn herhaald gebed tracht hij altijd meer nog God te verzoenen en het verbond des te hechter te maken.</note>.</verse>
<verse osisID="Exod.34.10"> De Heer antwoordde: Ik zal een bond aangaan ten aanschouwen van allen; teekenen zal Ik doen, welke nimmer gezien zijn op de aarde noch bij eenig volk, opdat dit volk, in welks midden gij zijt, zien moge, dat het werk des Heeren vreeselijk is, hetwelk Ik doen zal<note n="1492">Anders (vgl. v. 27) zegt de grondtekst: ‘Zie, Ik sluit een bond; voor het aangezicht van geheel uw volk zal Ik wonderen doen’ enz. God vernieuwt met die woorden het verbond en belooft voor de toekomst de ontzagwekkende wonderen, welke den verderen tocht kenmerkten en het volk Israël, ter welks gunste zij gebeurden, met heilige vrees vervulden.</note>.</verse>
<verse osisID="Exod.34.11"> Onderhoud alles, wat Ik u heden gebied; Ik zelf zal uitdrijven voor uw aangezicht den Amorrheër en den Chananeër en den Hetheër, ook den Pherezeër en den Heveër en den Jebuseër<note n="1493">Met de vernieuwing des verbonds worden ook de plichten des verbonds vernieuwd. Dewijl echter èn de tien geboden èn de verdere voorwaarden des verbonds reeds eenmaal (XX 1-17 en XXIV 7) gegeven zijn, herhaalt nu de Heer slechts twee punten bij wijze van voorbeeld, te weten de plichten om alle verkeer met de afgodendienaars van Chanaän te schuwen (v. 11-16) en om aan God de hulde te brengen, welke Hem toekomt (v. 17-26). Juist daaraan wordt herinnerd, omdat door de afgoderij het verbond was verbroken.</note>.</verse> 
<verse osisID="Exod.34.12"> Wacht u om ooit met de inwoners van dat land vriendschap te sluiten, welke u ten ondergang zou zijn;</verse>
<verse osisID="Exod.34.13"> maar verwoest hunne altaren, verbrijzel hunne beelden en houw hunne bosschen om<note n="1494">Volgens eenigen zijn beelden ‘afgodische gedenksteenen’ en beteekent het met bosschen vertaalde ‘asjerim’ eigenlijk de aan de godin Asjera (Astarte) toegewijde boomen of palen. Van tempels is daarom waarschijnlijk geen sprake, omdat de Chanaänieten ze in die oude tijden nog niet hadden. Vgl. verder XXIII 24.</note>.</verse>
<verse osisID="Exod.34.14"> Aanbid geen vreemden God; ijveraar is des Heeren naam, Hij is een ijverzuchtig God<note n="1495">De naam des Heeren is de openbaring van zijn wezen. Vgl. verder XX noot 7.</note>.</verse>
<verse osisID="Exod.34.15"> Ga geen bond aan met de menschen dier gewesten, opdat niet, wanneer zij met hunne goden gehoereerd en dezer beeltenissen aanbeden hebben, iemand u roepe om van het geofferde te eten<note n="1496">Afgoderij was geestelijke ontucht (zie Osee I noot 2) en met recht mocht die beeldspraak, ook waar het vreemde volken gold, gebezigd worden. Zij heeft haar laatsten grond in de innige betrekking tusschen God en den mensch, in de liefde van God voor alle menschen en in de verplichting van een ieder om God alleen te dienen.</note>.</verse>
<verse osisID="Exod.34.16"> En gij zult uit hunne dochters geene huisvrouw nemen voor uwe zonen, opdat zij niet, na zelve gehoereerd te hebben, ook uwe zonen doen hoereeren met hunne goden.</verse>
<verse osisID="Exod.34.17"> Geen gegoten goden<note n="1497">Deze uitdrukking, welke ook Lev. XIX 4 gevonden wordt, is eene toespeling op de aanbidding van het gouden kalf.</note> zult gij u maken.</verse>
<verse osisID="Exod.34.18"> Het hoogfeest der ongedeesemde brooden zult gij onderhouden. Zeven dagen zult gij ongedeesemd brood eten, gelijk Ik u geboden heb, ten tijde van de maand der nieuwe vruchten, want in de maand van den lentetijd zijt gij uit Egypte getrokken<note n="1498">Zie XXIII 15. Vgl. XIII 3-10 en XII 14-20.</note>.</verse>
<verse osisID="Exod.34.19"> Alles, wat van het mannelijk geslacht den moederschoot opent, zal het mijne zijn; uit alle dieren, zoo uit runderen als uit schapen, het zal het mijne zijn.</verse>
<verse osisID="Exod.34.20"> Het eerstgeborene des ezels zult gij loskoopen met een schaap; maar als gij geen losprijs daarvoor geeft, zal het gedood worden. Den eerstgeborene uwer zonen zult gij loskoopen; en gij zult voor mijn aangezicht niet ledig verschijnen<note n="1499">Zie XIII 2, 12, 13, ook XXIII noot 12.</note>.</verse>
<verse osisID="Exod.34.21"> Zes dagen zult gij arbeiden, den zevenden dag zult gij ophouden te ploegen en te maaien<note n="1500">Deze herhaling van het gebod der sabbatsrust (XXIII 12) heeft in den grondtekst de toevoeging, dat die rust ook onderhouden moet worden in den tijd van ploegen en van oogsten.</note>.</verse>
<verse osisID="Exod.34.22"> Het hoogfeest der Weken zult gij u houden met de eerstelingen der vruchten van uwen tarwenoogst, alsook het hoogfeest, wanneer bij den terugkeer van het jaargetijde alles wordt ingezameld.</verse>
<verse osisID="Exod.34.23"> Op drie tijden van het jaar zal al het mannelijke onder u verschijnen voor het aangezicht van den almachtigen Heer, den God van Israël.</verse>
<verse osisID="Exod.34.24"> Want wanneer Ik de volken voor uw aanschijn weggenomen en uwe grenzen uitgebreid zal hebben, zal niemand uw land belagen, als gij optrekt en verschijnt voor het aangezicht van den Heer, uwen God, driemaal in het jaar.</verse>
<verse osisID="Exod.34.25"> Gij zult niet bij gedeesemd brood het bloed van mijn slachtoffer offeren; noch zal er tot den morgen overblijven van het Paaschfeest-offer.</verse>
<verse osisID="Exod.34.26"> De eerstelingen van de vruchten uws lands zult gij aanbieden in het huis van den Heer, uwen God. Gij zult een geitebokje niet koken in de melk zijner moeder.</verse>
<verse osisID="Exod.34.27"> En de Heer zeide tot Moses: Schrijf u deze woorden op, waarmede Ik èn met u èn met Israël een verbond gesloten heb<note n="1501">De schriftelijke oorkonde zou tot getuigenis strekken van de vernieuwing des verbonds.</note>.</verse>
<verse osisID="Exod.34.28"> Hij was dan aldaar met den Heer veertig dagen en veertig nachten; hij at geen brood en dronk geen water; en Hij schreef op de tafelen de tien woorden des verbonds<note n="1502">Volgens zijne belofte v. 1 schreef God de tien geboden op de tafelen, vgl. Deut. X 4.</note>.</verse> 
<verse osisID="Exod.34.29"> En toen Moses neerdaalde van den berg Sinaï, droeg hij de twee tafelen van het getuigenis en hij wist niet, dat zijn gelaat gehoornd<note n="1503">De Vulgaat vertaalde het Hebr. woord ‘karan’ ‘stralen’ of ‘schitteren’ in verband met ‘keren’ ‘hoorn’, welke beide woorden ook van eenzelfden stam zijn. In de beeldspraak der Hebreërs heeten de lichtstralen de hoornen des lichts. Vgl. Hab. III 4. Derhalve beteekent gehoornd gelaat een schitterend gelaat, dat stralen van licht uitschiet en als met lichthoomen gesierd is. De Septuagint gaf hier de meer duidelijke vertaling, dat het aanzien van de kleur of van de huid zijns gelaats verheerlijkt was. Vgl. II Cor. III 7. - Daar alleen ditmaal na Moses' verkeer met God van dien hemelglans gesproken wordt, was deze waarschijnlijk ontstaan, toen Gods heerlijkheid Moses voorbijging (v. 6). Die luister bleef ten bewijze van Gods bijzondere liefde voor Moses, tot getuigenis van de goddelijkheid der wet, welke nogmaals (v. 32) zou worden afgekondigd, tot vermeerdering eener heilzame vrees bij het volk en ter waarschuwing tegen nieuwe wetsovertreding, eindelijk ook tot een geheimvolle aanduiding van het nut en van de kracht des gebeds.</note> was vanwege de samenspraak met den Heer.</verse>
<verse osisID="Exod.34.30"> Aäron nu en de kinderen van Israël, het gehoornde gelaat van Moses ziende, vreesden dichtbij te naderen.</verse>
<verse osisID="Exod.34.31"> En door hem geroepen, keerden zij terug<note n="1504">Deze uitdrukking doet vermoeden, dat zij in hunne vrees aanvankelijk zelfs teruggeweken waren.</note> zoo Aäron als de vorsten der gemeente. En nadat hij tot hen gesproken had,</verse>
<verse osisID="Exod.34.32"> kwamen tot hem ook alle kinderen van Israël; en hij gebood hun alles, wat hij van den Heer gehoord had op den berg Sinaï<note n="1505">Hierin, dat Moses met verheerlijkt gelaat de tweede wettafels bracht, ligt eene aanduiding van de heerlijkheid der tweede, der Nieuwe Wet (II Cor. III 7-9, 11), evenals volgens de H. Vaders het vervangen der eerste verbrijzelde tafels door de nieuwe eene aanwijzing was, dat het Oude Verbond niet altoos zou duren, maar door een nieuw en volmaakter moest worden opgevolgd.</note>.</verse>
<verse osisID="Exod.34.33"> En toen hij had opgehouden te spreken, deed hij een sluier over zijn gelaat.</verse>
<verse osisID="Exod.34.34"> En wanneer hij binnenging tot den Heer en met Hem sprak, nam hij dien weg, totdat hij buiten kwam, en dan sprak hij tot de kinderen van Israël alles, wat hem geboden was.</verse>
<verse osisID="Exod.34.35"> En zij zagen dat het gelaat van Moses, als hij buiten kwam, gehoornd was; maar hij dekte wederom zijn gelaat, wanneer hij tot hen sprak<note n="1506">Na de eerste maal sprak hij niet meer met ongedekt gelaat tot het volk. - Dat de luister van Moses' gelaat een tijd lang gebleven is, mag om hetgeen hier verhaald wordt, zeer waarschijnlijk heeten. Dat die luister echter, gelijk eenigen meenen, tot het einde van Moses' leven geduurd heeft, valt te betwijfelen, daar zulk eene voor het volk ondraaglijke heerlijkheid Moses in de uitoefening van zijn ambt belemmerd zou hebben en er bovendien later in Deuteronomium nergens van dit wonderbare feit meer gewag wordt gemaakt. - Gelijk de Apostel (II Cor. III 13-16) leert, was de vergankelijke lichtglans op Moses' gelaat eene afbeelding van de vergankelijke heerlijkheid des Ouden Verbonds en heeft ook de sluier, welke dien lichtglans bedekte, geheimzinnige beduiding. Hij teekent den aard en de bestemming van het door Moses verpersoonlijkte Oude Verbond om het goddelijk licht van Christus onder den sluier van voorafbeelding en voorspelling te bewaren en te verbergen, Tevens is hij voor den Apostel een zinnebeeld van de verblindheid, welke tot nu toe op het verstokte Israël ligt, zoodat het alleen de letter der Oude Wet eert, maar den zin en den geest daarvan niet begrijpt.</note>.</verse>
</chapter>

      
<chapter osisID="Exod.35"> 
<title>Hoofdstuk XXXV.</title><p>Nieuwe afkondiging van het gebod der sabbatsviering (v. 1-.3. Vrijwillige offergaven des volks voor de benoodigdheden van den eeredienst (v. 4-.29. De werkmeesters (v. 30-.35.</p>
<verse osisID="Exod.35.1"> Terwijl dan de geheele menigte der kinderen van Israël verzameld was, zeide hij tot hen: Dit zijn de dingen, welke de Heer bevolen heeft te doen.</verse>
<verse osisID="Exod.35.2"> Zes dagen zult gij werken; de zevende dag zal u heilig zijn, de sabbat en de rust des Heeren; wie daarop werk doet, zal gedood worden<note n="1507">Gelijk de reeks der voorschriften betreffende het heiligdom en den offerdienst met de nadrukkelijke herhaling van het gebod der sabbatsviering (XXXI 12-17) gesloten werd, zoo wordt daarmede de feitelijke uitvoering dier voorschriften hier begonnen. Dit gebeurt waarschijnlijk, omdat de sabbatsviering door God ten teeken van het verbond (XXXI noot 12) gesteld is en het verbroken verbond nu weer opnieuw is ingegaan.</note>.</verse>
<verse osisID="Exod.35.3"> Gij zult geen vuur ontsteken in al uwe woningen op den sabbatdag<note n="1508">Vuur ontsteken, dat oudtijds inderdaad arbeid vorderde, was in een klimaat als dat van Arabië en Palestina hoofdzakelijk voor de toebereiding der spijzen noodig. Die toebereiding moest dus eenmaal in de week vervroegd worden om wille van het hier gemelde verbod, dat den sabbat van alle andere feestdagen onderscheidde (XII noot 17) en ook voor later in alle woonplaatsen van Israël gold.</note>.</verse>
<verse osisID="Exod.35.4"> En Moses zeide tot de geheele verzameling der kinderen van Israël: Dit is het woord, dat de Heer geboden heeft, zeggende:</verse>
<verse osisID="Exod.35.5"> Zondert bij u eerstelingsgaven af voor den Heer<note n="1509">De grondtekst heeft: ‘Neemt van hetgeen gij bezit een hefoffer voor Jehova’. Vgl. verder XXV 2-7.</note>. Al wie willig en bereidvaardig van geest is, biede ze den Heer aan: goud en zilver en koper,</verse>
<verse osisID="Exod.35.6"> donkerblauw en purper en tweemaal geverfd karmozijn en byssus, geitenhaar,</verse>
<verse osisID="Exod.35.7"> roodgeverfde ramsvellen en violetblauwe vellen, acaciahout</verse>
<verse osisID="Exod.35.8"> en olie om de lichten te bereiden, en<note n="1510">Hebr. ‘specerijen voor de olie der zalving’ enz.</note> om de zalfolie en het allerzoetste reukwerk te maken,</verse>
<verse osisID="Exod.35.9"> onyxsteenen en edelgesteenten ter versiering van het schouderkleed en van het borstschild.</verse>
<verse osisID="Exod.35.10"> Al wie onder u wijs is, kome en make hetgeen de Heer bevolen heeft,</verse>
<verse osisID="Exod.35.11"> te weten den tabernakel en zijn dak en zijne bedekking, de ringen en de delen met de sluitboomen, de pinnen en de voetstukken<note n="1511">Vgl. XXVI 1-37.</note>;</verse>
<verse osisID="Exod.35.12"> de ark en hare draagboomen, het verzoendeksel<note n="1512">Vgl. XXV 10-22.</note> en het voorhangsel, dat daarvoor wordt uitgespannen<note n="1513">Vgl. XXVI 31-33.</note>;</verse>
<verse osisID="Exod.35.13"> de tafel met hare draagboomen en haar toebehooren en met de toonbrooden<note n="1514">Vgl. XXV 23-30.</note>;</verse>
<verse osisID="Exod.35.14"> den kandelaar om de lichten te dragen, zijn toebehooren en zijne lampen<note n="1515">Vgl. XXV 31-39.</note> en de olie om de vlammen te voeden<note n="1516">Vgl. XXVII 20.</note>;</verse>
<verse osisID="Exod.35.15"> het reukaltaar en zijne draagboomen<note n="1517">Vgl. XXX 1-10.</note> en de olie der zalving en het reukwerk van specerijen<note n="1518">Vgl. XXX 22-38.</note>, de gordijn aan den ingang des tabernakels<note n="1519">Vgl. XXVI 36.</note>;</verse>
<verse osisID="Exod.35.16"> het brandofferaltaar en zijn koperen vlechtwerk met zijne draagboomen en zijn toebehooren<note n="1520">Vgl. XXVII 1-8.</note>; het waschvat met zijn voetstuk<note n="1521">Vgl. XXX 18-21.</note>;</verse>
<verse osisID="Exod.35.17"> de tapijten van het voorhof met zijne kolommen en voetstukken, de gordijn aan den ingang van het voorhof<note n="1522">Vgl. XXVII 9-18.</note>;</verse> 
<verse osisID="Exod.35.18"> de pinnen van den tabernakel en van het voorhof met hare koorden<note n="1523">Vgl. XXVII 19. Met de koorden, welke hier voor de eerste maal genoemd zijn, werden de uiteinden van de dekkleeden des tabernakels en van de gordijnen des voorhofs aan de in den grond geslagen pinnen bevestigd.</note>;</verse>
<verse osisID="Exod.35.19"> de kleederen, die gebruikt worden bij het dienstwerk des heiligdoms, de kleederen van den hoogepriester Aäron en van zijne zonen om Mij als priesters te dienen<note n="1524">Vgl. XXVIII 1-43.</note>.</verse>
<verse osisID="Exod.35.20"> En toen geheel de menigte der kinderen van Israël was heengegaan uit het aangezicht van Moses,</verse>
<verse osisID="Exod.35.21"> boden zij met een allerbereidwilligst en offervaardig gemoed de eerstelingsgaven den Heer aan om het werk te volvoeren van den tabernakel der getuigenis. Alles, wat voor den eeredienst en voor de heilige kleederen noodig was,</verse>
<verse osisID="Exod.35.22"> brachten de mannen met de vrouwen: armbanden en oorringen, vingerringen en handketens; alle gouden voorwerp werd tot geschenk voor den Heer afgezonderd<note n="1525">Andere vertalers van den grondtekst verkiezen in plaats van armbanden ‘spangen’ of ‘gespen’, in plaats van oorringen ‘neusringen’ (zie Gen. XXIV noot 6), in plaats van handketens ‘kogelketens’, te weten armbanden of halsketens van aan elkander geregen gouden bolletjes.</note>.</verse>
<verse osisID="Exod.35.23"> Had iemand donkerblauw en purper en tweemaal geverfd karmozijn, byssus en geitenhaar, roodgeverfde ramsvellen en violetblauwe vellen,</verse>
<verse osisID="Exod.35.24"> zilver en koper, men bood het den Heer aan, alsook acaciahout tot verschillend gebruik.</verse>
<verse osisID="Exod.35.25"> En ook de kunstvaardige vrouwen, welke spinsel vervaardigd hadden, gaven het donkerblauw, het purper en het karmozijn en het byssus</verse>
<verse osisID="Exod.35.26"> en het geitenhaar, alles uit eigen beweging wegschenkend.</verse>
<verse osisID="Exod.35.27"> De vorsten nu brachten de onyxsteenen en de edelgesteenten voor het schouderkleed en het borstschild<note n="1526">Vgl. XXV 7.</note></verse> 
<verse osisID="Exod.35.28"> en de specerijen en de olie om de lichten te bereiden en om de zalfolie te maken en om het reukwerk van allerzoetsten geur samen te stellen.</verse>
<verse osisID="Exod.35.29"> Alle mannen en vrouwen met offervaardig gemoed brachten geschenken, opdat de werken zouden tot stand komen, welke de Heer door de bediening van Moses bevolen had. Alle kinderen van Israël wijdden den Heer vrijwillige gaven.</verse>
<verse osisID="Exod.35.30"> En Moses zeide tot de kinderen van Israël: Ziet, de Heer heeft met name geroepen Beseleël, den zoon van Uri, zoon van Hur, uit den stam van Juda.</verse>
<verse osisID="Exod.35.31"> En Hij heeft hem vervuld met den geest Gods, met wijsheid en verstand en wetenschap en alle kennis</verse>
<verse osisID="Exod.35.32"> om uit te denken en uit te voeren werk in goud en zilver en koper</verse>
<verse osisID="Exod.35.33"> en door het snijden van steenen en door het bewerken van hout; alles, wat kunstig uitgevonden kan worden,</verse>
<verse osisID="Exod.35.34"> heeft Hij hem in het hart gegeven, ook aan Oöliab, den zoon van Achisamech, uit den stam van Dan<note n="1527">Vgl. XXXI 1-11.</note>.</verse>
<verse osisID="Exod.35.35"> Beiden heeft Hij onderwezen in wijsheid om het werk te doen van houtbewerker, kunstwever en borduurder<note n="1528">Het Hebreeuwsche woord ‘harasj’, hier abietarius, houtbewerker, later (XXXVIII 23) ‘artifex lignorum’ ‘kunstenaar in hout’ vertaald, schijnt meer in het algemeen een kunstenaar in edelgesteenten, metalen en hout te beteekenen. Zie voor de beteekenis van kunstwever en borduurder, in het Hebreeuwsch ‘chosjeeb’ en ‘rokeem’, XXVI noot 1 en 23.</note> met donkerblauw en purper en tweemaal geverfd karmozijn en byssus en om alles te weven en om allerlei nieuws uit te vinden.</verse>
</chapter>

      
<chapter osisID="Exod.36"> 
<title>Hoofdstuk XXXVI.</title><p>Bouw van den tabernakel (v. 1-.38.</p>
<verse osisID="Exod.36.1"> Alzoo werkten<note n="1529">In den grondtekst behoort dit vers nog tot de redevoering van Moses: ‘En Beseleël en Oöliab zullen werkzaam zijn..... overeenkomstig al hetgeen Jehova bevolen heeft’. Daarna v. 2 ‘En Moses riep Beseleël’ enz.</note> Beseleël en Oöliab en alle wijze mannen, aan wie de Heer wijsheid en verstand gegeven had, om kunstig te kunnen bewerken wat ten gebruik van het heiligdom noodig was en wat de Heer geboden had.</verse>
<verse osisID="Exod.36.2"> En toen Moses hen geroepen had alsook alle bekwame mannen, aan wie de Heer wijsheid gegeven had en die zich uit eigen beweging hadden aangeboden om het werk te verrichten,</verse>
<verse osisID="Exod.36.3"> stelde hij hun ter hand alle geschenken der kinderen van Israël. Terwijl zij nu met het werk bezig waren, bracht het volk elken dag des morgens offergiften aan.</verse>
<verse osisID="Exod.36.4"> Daarom werden de kunstenaars genoodzaakt te komen</verse>
<verse osisID="Exod.36.5"> en zij zeiden tot Moses: Het volk brengt meer dan noodig is.</verse>
<verse osisID="Exod.36.6"> Moses liet dan met de stem des herauts afkondigen: Noch man noch vrouw brenge verder iets voor het werk des heiligdoms. En zoo hield men op met het brengen van gaven,</verse>
<verse osisID="Exod.36.7"> omdat het gebrachte voldoende en meer dan overvloedig was.</verse>
<verse osisID="Exod.36.8"> En allen, die wijs van harte waren ter uitvoering van het werk des tabernakels, maakten tien tapijten<note n="1530">Vgl. XXVI 1-14.</note> van getwijnd byssus en donkerblauw en purper en tweemaal geverfd karmozijn, verscheiden van werk en met kunst veelkleurig geweven;</verse>
<verse osisID="Exod.36.9"> en één van deze bedroeg in de lengte acht en twintig en in de breedte vier el; van ééne maat waren alle tapijten.</verse>
<verse osisID="Exod.36.10"> En hij hechtte de vijf tapijten aan elkander en de andere vijf verbond hij onderling met elkander.</verse>
<verse osisID="Exod.36.11"> Ook maakte hij donkerblauwe lissen aan den rand van het eene tapijt van weerskanten en aan den rand van het andere tapijt eveneens,</verse>
<verse osisID="Exod.36.12"> opdat de lissen tegenover elkander zouden komen en met elkander zouden verbonden worden.</verse>
<verse osisID="Exod.36.13"> Daarom goot hij ook vijftig gouden ringen, opdat zij de lissen der tapijten zouden vasthouden en het één tabernakel zou worden.</verse>
<verse osisID="Exod.36.14"> Ook maakte hij elf dekkleeden van geitenhaar om het dak te bedekken van den tabernakel;</verse>
<verse osisID="Exod.36.15"> één dekkleed bedroeg in de lengte dertig el en in de breedte vier el; van ééne maat waren alle dekkleeden;</verse>
<verse osisID="Exod.36.16"> en hij verbond vijf van deze afzonderlijk en de zes andere afzonderlijk.</verse>
<verse osisID="Exod.36.17"> En hij maakte vijftig lissen aan den rand van het eene dekkleed en vijftig aan den rand van het andere dekkleed, opdat zij onderling verbonden zouden worden.</verse>
<verse osisID="Exod.36.18"> En vijftig koperen haken, met welke het dak aaneengehecht moest worden, opdat alle dekkleeden ééne bedekking zouden vormen.</verse>
<verse osisID="Exod.36.19"> Ook maakte hij voor den tabernakel eene bedekking van roodgeverfde ramsvellen, en daarboven een andere bedekking van violetblauwe vellen.</verse>
<verse osisID="Exod.36.20"> Ook maakte hij de delen<note n="1531">Vgl. XXVI 15-30.</note> voor den tabernakel van acaciahout overeind staande.</verse>
<verse osisID="Exod.36.21"> Tien el was de lengte van ééne deel en de breedte bedroeg anderhalve el.</verse>
<verse osisID="Exod.36.22"> Twee groeven waren aan elke deel, opdat de eene met de andere verbonden zou worden. Zoo deed hij met alle delen van den tabernakel.</verse> 
<verse osisID="Exod.36.23"> En twintig van deze waren aan de zuidzijde, ten zuiden,</verse>
<verse osisID="Exod.36.24"> met veertig zilveren voetstukken. Twee voetstukken werden onder ééne deel gesteld aan de beide hoekkanten, waar de groeven der zijden aan de hoeken eindigen.</verse>
<verse osisID="Exod.36.25"> Ook voor den kant des tabernakels, welke noordwaarts ligt, maakte hij twintig delen</verse>
<verse osisID="Exod.36.26 ">met veertig zilveren voetstukken, twee voetstukken onder elke deel.</verse>
<verse osisID="Exod.36.27"> Maar ten westen, dat is voor dat gedeelte des tabernakels, dat zeewaarts ligt, maakte hij zes delen,</verse>
<verse osisID="Exod.36.28"> en twee andere voor de beide hoeken van den tabernakel aan den achterkant;</verse>
<verse osisID="Exod.36.29"> en deze waren aaneengesloten van beneden tot boven toe en maakten te zamen ééne verbinding uit. Zoo deed hij van beide zijden aan de hoeken,</verse>
<verse osisID="Exod.36.30"> zoodat er te zamen acht delen waren, welke zestien zilveren voetstukken hadden, te weten twee voetstukken onder elke deel.</verse>
<verse osisID="Exod.36.31"> Ook maakte hij sluitboomen van acaciahout, vijf om de delen samen te houden aan de eene zijde van den tabernakel,</verse>
<verse osisID="Exod.36.32"> en vijf andere om de delen aan de andere zijde te verbinden; en buiten deze vijf andere sluitboomen voor den westkant van den tabernakel, aan de zeezijde.</verse>
<verse osisID="Exod.36.33"> Ook maakte hij een anderen sluitboom, die midden op de delen van hoek tot hoek doorliep.</verse>
<verse osisID="Exod.36.34"> De delen zelve nu overtrok hij met goud, terwijl hare voetstukken gegoten werden van zilver. En hij maakte van goud hare ringen, waardoor de sluitboomen gestoken konden worden, en hij bedekte ook deze met gouden bladen.</verse>
<verse osisID="Exod.36.35"> Ook maakte hij een voorhangsel<note n="1532">Vgl. XXVI 31-33.</note> van donkerblauw en purper, van karmozijn en getwijnd byssus, in veelkleurig weefsel, verscheiden en sierlijk;</verse>
<verse osisID="Exod.36.36"> en vier kolommen van acaciahout, welke hij met goud overtrok evenals hare kapiteelen, terwijl hare voetstukken gegoten werden van zilver.</verse>
<verse osisID="Exod.36.37"> Ook maakte hij eene gordijn<note n="1533">Vgl. XXVI 36-37.</note> aan den ingang van den tabernakel van donkerblauw, purper, karmozijn en getwijnd byssus, in borduurwerk;</verse>
<verse osisID="Exod.36.38"> en vijf kolommen met hare kapiteelen, welke hij met goud overtrok, en hare voetstukken goot hij van koper.</verse>
</chapter>

      
<chapter osisID="Exod.37">
<title>Hoofdstuk XXXVII.</title>
<p>Vervaardiging van de ark met haar toebehooren (v. 1-9); van de tafel met haar toebehooren (v. 10-16); van den kandelaar en zijn toestel (v. 17-24); van het reukaltaar, van de olie der zalving, van het reukwerk (v. 25-.29.</p>
<verse osisID="Exod.37.1"> Beseleël nu maakte<note n="1534">Aan Beseleël wordt als aan den bouwmeester, wiens geest allen leidde, de vervaardiging van alles toegeschreven. Vgl. voor de ark XXV 10-22.</note> ook de ark van acaciahout, welke twee en een halve el in de lengte en anderhalve el in de breedte bedroeg, ook hare hoogte was anderhalve el; en hij bekleedde haar met allerzuiverst goud van binnen en van buiten.</verse>
<verse osisID="Exod.37.2"> En hij maakte haar een gouden krans in het rond;</verse>
<verse osisID="Exod.37.3"> en hij goot vier gouden ringen voor hare vier hoeken, twee ringen aan de eene en twee aan de andere zijde.</verse>
<verse osisID="Exod.37.4"> Ook maakte hij draagboomen van acaciahout, welke hij bekleedde met goud.</verse>
<verse osisID="Exod.37.5"> En hij stak deze in de ringen, welke aan de zijden der ark waren, om haar te dragen.</verse> 
<verse osisID="Exod.37.6"> Ook maakte hij een verzoendeksel, dat is de godspraak, van allerzuiverst goud, van twee en een halve el in de lengte en van anderhalve el in de breedte;</verse>
<verse osisID="Exod.37.7"> ook twee cherubijnen van gedreven goud, welke hij plaatste aan weerszijden van het verzoendeksel,</verse>
<verse osisID="Exod.37.8"> eenen cherubijn aan het einde der eene zijde en een anderen cherubijn aan het einde der andere zijde, de twee cherubijnen aan de twee einden van het verzoendeksel,</verse>
<verse osisID="Exod.37.9"> die de vleugelen uitbreidden en het verzoendeksel bedekten en elkander alsook dat (verzoendeksel) aanschouwden.</verse>
<verse osisID="Exod.37.10"> Ook maakte hij de tafel<note n="1535">Vgl. XXV 23-30.</note> van acaciahout op eene lengte van twee el en op eene breedte van ééne el, en zij had eene hoogte van anderhalve el;</verse>
<verse osisID="Exod.37.11"> en hij overtrok ze met allerzuiverst goud en maakte haar een gouden rand in het rond,</verse>
<verse osisID="Exod.37.12"> en op dien rand een gouden opengewerkten krans van vier vingeren en daarboven een anderen gouden krans.</verse>
<verse osisID="Exod.37.13"> Ook goot hij vier gouden ringen, welke hij plaatste aan de vier hoeken, éénen aan elken voet van de tafel,</verse>
<verse osisID="Exod.37.14"> tegenover den krans; en hij stak daarin de draagboomen, opdat de tafel gedragen kon worden.</verse>
<verse osisID="Exod.37.15"> Ook maakte hij die draagboomen van acaciahout en overtrok ze met goud,</verse>
<verse osisID="Exod.37.16"> eveneens van zuiver goud de benoodigdheden der tafel voor allerlei gebruik, de schotels, de schalen en de bekers en de wierookvaten voor het brengen der plengoffers.</verse>
<verse osisID="Exod.37.17"> Ook maakte hij den kandelaar, gedreven van allerzuiverst goud<note n="1536">Vgl. XXV 31-40.</note>. En uit zijnen stam kwamen de armen, de kelken en de knoppen en de leliën voort,</verse>
<verse osisID="Exod.37.18"> zes armen aan beide zijden, drie van den eenen en drie van den anderen kant;</verse>
<verse osisID="Exod.37.19"> drie kelken in den vorm van een noot aan elken arm en tevens knoppen en leliën; en drie kelken in den vorm van een noot aan den anderen arm en tevens knoppen en leliën. Op een zelfde wijze waren de zes armen bewerkt, die uit den stam des kandelaars voortkwamen.</verse>
<verse osisID="Exod.37.20"> Op den stam zelf nu waren vier kelken in den vorm van een noot en elke had tevens knoppen en leliën;</verse>
<verse osisID="Exod.37.21"> en er waren knoppen op drie plaatsen onder twee der armen, die te zamen zes armen uitmaken en uit éénen stam voortkomen;</verse>
<verse osisID="Exod.37.22"> en derhalve kwamen de knoppen en de armen uit hem voort, alles gedreven van allerzuiverst goud.</verse>
<verse osisID="Exod.37.23"> Ook maakte hij zeven lampen met hare snuiters, en de bakken, waarin het snuitsel uitgedoofd moet worden, van allerzuiverst goud.</verse>
<verse osisID="Exod.37.24"> Een talent goud woog de kandelaar met al zijn toebehooren.</verse>
<verse osisID="Exod.37.25"> Ook maakte hij het reukaltaar<note n="1537">Vgl. XXX 1-10.</note> van acaciahout, dat in het vierkant aan elke zijde één en in de hoogte twee el bedroeg; en van zijne hoeken gingen hoornen uit.</verse>
<verse osisID="Exod.37.26"> En hij bekleedde het met allerzuiverst goud, eveneens ook zijn rooster en zijne wanden en hoornen.</verse>
<verse osisID="Exod.37.27"> En hij maakte daaraan een gouden krans in het rond en twee gouden ringen onder den krans aan elke zijde om daarin draagboomen te steken en het altaar te kunnen dragen.</verse>
<verse osisID="Exod.37.28"> En hij maakte die draagboomen van acaciahout en dekte ze met gouden bladen.</verse> 
<verse osisID="Exod.37.29"> Ook bereidde hij de olie voor de zalfolie der heiliging, alsook het reukwerk uit allerzuiverste specerijen naar het werk van den balsemmenger<note n="1538">Vgl. XXX 22-38.</note>.</verse>
</chapter>

      
<chapter osisID="Exod.38">
<title>Hoofdstuk XXXVIII.</title><p>Het brandofferaltaar en het koperen waschvat (v. 1-.8. Het voorhof (v. 9-.20. Opgave van de ingebrachte giften en dezer bijzondere bestemming (v. 21-.31.</p>
<verse osisID="Exod.38.1"> Hij maakte ook het brandofferaltaar<note n="1539">Vgl. XXVII 1-8.</note> van acaciahout, vijf el in het vierkant en drie in de hoogte;</verse>
<verse osisID="Exod.38.2"> en deszelfs hoornen gingen uit van de hoeken, en hij overdekte het met koperen platen.</verse>
<verse osisID="Exod.38.3"> En voor het gebruik daarvan vervaardigde hij van koper verschillend gereedschap, de bakken, de tangen, de vorken, de haken en de vuurpannen.</verse>
<verse osisID="Exod.38.4"> En zijn vlechtwerk bij wijze van net maakte hij van koper en daaronder op het midden des altaars den omgang,</verse>
<verse osisID="Exod.38.5"> terwijl hij vier ringen goot voor de vier einden van het netwerk ten einde daarin de draagboomen te steken om het te dragen;</verse>
<verse osisID="Exod.38.6"> en ook deze maakte hij van acaciahout en overdekte hij met koperen platen;</verse>
<verse osisID="Exod.38.7"> en hij deed ze in de ringen, die aan de zijden des altaars uitstaken. Het altaar zelf nu was niet uit één blok, maar hol, van delen en inwendig ledig.</verse>
<verse osisID="Exod.38.8"> Hij maakte ook het koperen waschvat met zijn voetstuk uit de spiegels der vrouwen, welke aan den ingang des tabernakels waakten<note n="1540">Vgl. XXX 17-21. Spiegels van gepolijst koper zijn hier bedoeld, zooals die bij de oudste volken, ook bij de Egyptenaren gebruikelijk waren. - In den grondtekst wordt het met waken vertaalde woord ook (Num. IV 23; VIII 24) gebezigd van de levieten, die het heilig dienstwerk moesten doen en derhalve elkander beurtelings op gezette tijden aflosten. Dezelfde uitdrukking komt ook voor I Reg. II 22. Daarom denken eenigen, dat hier vrouwen bedoeld zijn, welke zich voor een bepaalden tijd aan God hadden toegewijd en bij beurten te zamen kwamen om vrouwelijken arbeid ten dienste van het heiligdom te doen en te bidden. Waarschijnlijk echter ziet aan den ingang des tabernakels niet op den eigenlijken, immers nog niet opgerichten tabernakel, maar op de tent van Moses, waar het volk zijne gaven voor den bouw aan Jehova geofferd had. Vgl. XXXIII noot 5 en 6.</note>.</verse> 
<verse osisID="Exod.38.9"> Hij maakte ook het voorhof<note n="1541">Vgl. XXVII 9-19.</note>, aan welks zuidkant gordijnen waren van getwijnd byssus, honderd el,</verse>
<verse osisID="Exod.38.10"> twintig koperen kolommen<note n="1542">De kolommen van acaciahout hadden koperen voetstukken, gelijk de grondtekst zegt. Dezelfde opmerking geldt voor v. 12.</note> met hare voetstukken, de kapiteelen der kolommen en al het drijfwerk des arbeids van zilver.</verse>
<verse osisID="Exod.38.11"> Eveneens waren aan den noordkant gordijnen, kolommen en voetstukken en kapiteelen der kolommen van dezelfde afmeting en van hetzelfde werk en metaal.</verse>
<verse osisID="Exod.38.12"> Maar aan den kant, die naar het westen ligt, waren gordijnen van vijftig el, tien koperen kolommen met hare voetstukken, en de kapiteelen der kolommen en al het drijfwerk des arbeids van zilver.</verse>
<verse osisID="Exod.38.13"> Voorts ten oosten vervaardigde hij gordijnen van vijftig el;</verse>
<verse osisID="Exod.38.14"> en daarvan besloeg de eene zijde vijftien el voor drie kolommen met hare voetstukken;</verse>
<verse osisID="Exod.38.15"> en aan de andere zijde (want daartusschen maakte hij den ingang van den tabernakel) waren eveneens gordijnen van vijftien el en drie kolommen en even zoovele voetstukken.</verse>
<verse osisID="Exod.38.16"> Alle gordijnen van het voorhof had hij van getwijnd byssus geweven.</verse>
<verse osisID="Exod.38.17"> De voetstukken der kolommen waren van koper, maar hare kapiteelen met al hun drijfwerk van zilver; en ook de kolommen zelve van het voorhof bekleedde hij met zilver.</verse>
<verse osisID="Exod.38.18"> En aan den ingang daarvan maakte hij in borduurwerk de gordijn van donkerblauw, purper, kar- mozijn en getwijnd byssus, welke twintig el in de lengte bedroeg, en hare hoogte was vijf el volgens de afmeting, welke alle gordijnen van het voorhof hadden.</verse>
<verse osisID="Exod.38.19"> Vier kolommen nu waren er aan den ingang met koperen voetstukken, en hare kapiteelen en drijfwerk van zilver.</verse>
<verse osisID="Exod.38.20"> Ook de pinnen van den tabernakel en van het voorhof in het rond maakte hij van koper.</verse>
<verse osisID="Exod.38.21"> Dit zijn de stukken van den tabernakel van het getuigenis, welke opgeteld zijn volgens het gebod van Moses voor het dienstwerk der levieten, onder de leiding van Ithamar, den zoon van Aäron, den priester<note n="1543">Met deze aankondiging wordt niet een nieuwe optelling der afzonderlijke stukken, maar alleen de opgave van het gewicht der verbruikte metalen ingeleid. Die opgave was, volgens een andere vertaling van den grondtekst, gemaakt door de levieten en werd hier ingelascht, hoewel ze eerst later vervaardigd zal zijn. Voor dit laatste pleit, dat niet Nadab en Abiu (Lev. X 1, 2) genoemd worden, maar Ithamar te dezer zake de leiding heeft der levieten, die ook eerst later verbonden zijn aan den dienst des heiligdoms. - Tabernakel van het getuigenis heet hier de tabernakel om de ark met de twee steenen tafelen, het getuigenis van God. Vgl. XXVII noot 18.</note>;</verse>
<verse osisID="Exod.38.22"> en Beseleël, de zoon van Uri, zoon van Hur, uit den stam van Juda, had ze, gelijk de Heer door Moses bevolen had, gemaakt,</verse>
<verse osisID="Exod.38.23"> in vereeniging met zijn medegenoot Oöliab, den zoon van Achisamech, uit den stam van Dan, die zelf ook een voortreffelijk houtbewerker was en kunstwever en borduurder met donkerblauw, purper, karmozijn en byssus<note n="1544">Zie voor houtbewerker XXXV noot 22, voor kunstwever en borduurder XXVI noot 1 en 23.</note>.</verse>
<verse osisID="Exod.38.24"> Al het goud, dat besteed was voor het werk des heiligdoms en dat aangeboden was in geschenken, bedroeg negen en twintig talenten en zevenhonderd dertig sikkels volgens het gewicht van het heiligdom<note n="1545">Daar het talent (zie de volgende noot) drie duizend sikkels bedroeg, was het gewicht van het verbruikte goud 29 × 3000 + 730 = 87.730 sikkels, of volgens eene berekening, welke den gouden sikkel op 16.37 grammen stelt, 1436 kg. 140.10 gr. - Oorspronkelijk was de sikkel, gelijk het Hebreeuwsche ‘sjekel’ (van ‘sjakal’ ‘wegen’) aanduidt de naam van een bepaald gewicht en werd dat woord eerst later, toen het eigenlijke gemunte geld, misschien eerst onder de Machabeën, in gebruik kwam, ook de naam van een geldstuk.</note>.</verse>
<verse osisID="Exod.38.25"> Er was nu geofferd door de- genen, die geteld waren van twintig jaren af en daarboven, zeshonderd- en drie duizend, vijfhonderd en vijftig gewapenden<note n="1546">Het veel verkorte verhaal der Vulgaat heeft de verduidelijking van den grondtekst zeer noodig. Deze zegt: ‘En het zilver van de getelden der verzameling was honderd talenten en duizend zevenhonderd en vijf en zeventig sikkels, volgens den sikkel des heiligdoms; één beka voor elk hoofd, één halve sikkel, volgens den sikkel des heiligdoms, voor een ieder, die tot de getelden overging, van twintig jaren af en daarboven, voor zeshonderd- en drie duizend vijfhonderd en vijftig (mannen)’. Uit deze opgave blijkt, dat het talent drie duizend sikkels bedroeg. Immers 603.550 halve sikkels zijn 301.775 sikkels. Hiervan nu de boven genoemde 1.775 sikkels afgetrokken, blijven er 300.000 sikkels over voor de 100 talenten en heeft dus één talent de waarde van drie duizend sikkels. - Alleen van het verschuldigde hoofdgeld der getelden en niet van het vrijwillig geofferde zilver (XXXV 24) wordt melding gemaakt, omdat het bedrag niet belangrijk genoeg was, of omdat dit zilver niet gebruikt en daarom teruggegeven werd, of wel voor later ten dienste des heiligdoms bewaard bleef. - Nog verdient het de aandacht, dat van een eigenlijke volkstelling, hoewel daartoe het gebod reeds (XXX 12-16) gegeven was, eerst eenige maanden later (Num. I 18) blijkt. Alvorens deze derhalve op last van Moses over de verschillende huizen en familiën der stammen op ambtelijke wijze geschiedde of voltooid was, werd reeds door de ter telling aangewezen gewapenden, gelijk de Vulgaat hen noemt, d.i. door allen, die de wapens konden voeren, het verschuldigde hoofdgeld betaald. Num. I 46 geeft dan ook hetzelfde getal manschappen als hier ter plaatse genoemd is.</note>.</verse>
<verse osisID="Exod.38.26"> Er waren daarenboven honderd talenten zilver, waaruit de voetstukken gegoten zijn van het heiligdom en van den ingang, waar het voorhangsel hangt.</verse>
<verse osisID="Exod.38.27"> Honderd voetstukken werden gemaakt uit honderd talenten, één talent gerekend voor elk voetstuk<note n="1547">Er is in de twee laatste verzen van geen ander zilver sprake, dan waarvan de grondtekst in het vorige vers spreekt. Duidelijk geeft deze te kennen, dat de honderd talenten zilver (zie de vorige noot) besteed werden om de voetstukken (voor de delen) van het heiligdom en de voetstukken (voor de kolommen) van het voorhangsel te gieten, honderd voetstukken voor honderd talenten, één talent voor ieder voetstuk. Uit XXVI 19-25 en 32 blijkt, dat er inderdaad honderd zilveren voetstukken noodig waren: veertig aan de noordzijde des tabernakels, veertig aan de zuidzijde, zestien aan de westzijde en vier voor de vier kolommen van het voorhangsel. - Van de nog overige sikkels zilver (zie de vorige noot) spreekt het volgende vers.</note>.</verse>
<verse osisID="Exod.38.28"> En uit de duizend zevenhonderd en vijf en zeventig maakte hij de kapiteelen der kolommen, welke hij eveneens bekleedde met zilver<note n="1548">De grondtekst heeft: ‘En de duizend zevenhonderd en vijf en zeventig verwerkte hij tot haken voor de kolommen en overtrok hare kapiteelen en voorzag ze van banden’ of volgens anderen ‘verbond ze’ of ‘voorzag ze van roeden’. Vgl. XXVII noot 10.</note>.</verse>
<verse osisID="Exod.38.29"> Van koper ook waren geofferd zeventig talenten, twee duizend en nog vierhonderd sikkels<note n="1549">Blijkbaar behoort in den Latijnschen tekst de komma niet achter millia, maar in overeenstemming met het Hebreeuwsch achter septuaginta te staan.</note>,</verse>
<verse osisID="Exod.38.30"> en daarvan werden gegoten de voetstukken aan den ingang van den tabernakel der getuigenis en het koperen altaar met zijn vlechtwerk en alle gereedschap, dat tot zijn gebruik behoort<note n="1550">Vgl. XXVI 37 en hier boven v. 1-7.</note>,</verse>
<verse osisID="Exod.38.31"> en de voetstukken van het voorhof, zoowel van zijn omvang als van zijn ingang, en de pinnen van den tabernakel en van het voorhof in het rond<note n="1551">Vgl. hier boven v. 9-19 en 20. - De overvloed van goud en zilver en koper, van edelgesteenten en kostbare stoffen, welke uit al het voorgaande blijkt, is gemakkelijk te verklaren, daar Israël reeds in de woestijn een groot volk was, dat langen tijd in het rijke Egypte gewoond en gewerkt had. Vgl. ook XII 36. Voor den rijkdom der Egyptenaren nu getuigt de oudheidkunde. Vele volken van Azië waren hun cijnsplichtig; goudmijnen in Nubië, kopermijnen in het Sinaïtische schiereiland behoorden hun toe en onder zegevierende vorsten, in een uitnemend vruchtbaar land en met een bloeienden koophandel hadden zij groote schatten verzameld. Overigens behoeven de Israëlieten, gelet op hunne getalsterkte, niet eens bijzonder rijk te zijn geweest. Om den grooten voorraad zilver bijeen te brengen, was immers reeds de opbrengst van het geringe hoofdgeld voldoende. Ook hebben zij van alles, wat zij aan God offerden, uit Egypte kunnen medenemen, en zoo hun het een en ander, bijv. hout, wierook en specerijen ontbrak, hebben zij dit in het Sinaïtische schiereiland gevonden of bij de naburige Arabische stammen gekocht.</note>.</verse>
</chapter>

      
<chapter osisID="Exod.39">
<title>Hoofdstuk XXXIX.</title><p>De priesterlijke kleederen (v. 1-.30. Overdracht van de voltooide werken aan Moses (v. 31-.43.</p>
<verse osisID="Exod.39.1"> Van het donkerblauw nu en het purper, het karmozijn en het byssus maakte hij de kleederen, waarmede Aäron zich kleeden moest, wanneer hij dienst deed in het heiligdom, gelijk de Heer aan Moses geboden had.</verse>
<verse osisID="Exod.39.2"> Hij maakte dan het schouderkleed<note n="1552">Vgl. XXVIII 6-12.</note> van goud, donkerblauw en purper en tweemaal geverfd karmozijn en getwijnd byssus</verse>
<verse osisID="Exod.39.3"> in een veelkleurig weefsel; en hij sneed dunne gouden bladen en rekte ze tot draden, zoodat zij konden verwerkt worden met het draad der voornoemde kleuren,</verse>
<verse osisID="Exod.39.4"> alsook twee zoomen onderling verbonden aan weerszijden der einden</verse>
<verse osisID="Exod.39.5"> en eenen gordel van dezelfde kleuren, gelijk de Heer aan Moses geboden had.</verse>
<verse osisID="Exod.39.6"> Hij bewerkte ook de twee onyxsteenen, in goud gevat en besloten, en waarin met de kunst des zegelsnijders gesneden waren de namen der zonen van Israël;</verse>
<verse osisID="Exod.39.7"> en hij zette ze op de zijden van het schouderkleed ter gedachtenis aan de kinderen van Israël, gelijk de Heer aan Moses geboden had.</verse>
<verse osisID="Exod.39.8"> Hij maakte ook het borstschild<note n="1553">Vgl. XXVIII 15-29. Alleen van de oerim en toemmim (XXVIII 30) wordt niet gesproken.</note> in een veelkleurig weefsel volgens het maaksel van het schouderkleed, van goud, donkerblauw, purper en tweemaal geverfd karmozijn en getwijnd byssus,</verse>
<verse osisID="Exod.39.9"> vierkant, dubbel, van de maat eener spanne.</verse>
<verse osisID="Exod.39.10"> En hij zette daarop vier rijen van gesteenten. Op de eerste rij was een cornalijn, een topaas, een smaragd;</verse>
<verse osisID="Exod.39.11 ">op de tweede een karbonkel, een saffier en een jaspis;</verse>
<verse osisID="Exod.39.12"> op de derde een liguursteen, een agaat en een amethist;</verse>
<verse osisID="Exod.39.13 ">op de vierde een chrysoliet, een onyx en een beril, rondom in goud gevat volgens hunne rijen.</verse>
<verse osisID="Exod.39.14"> En in die twaalf steenen waren de namen gesneden der twaalf stammen van Israël, in elken de naam van éénen.</verse>
<verse osisID="Exod.39.15"> Zij maakten aan het borstschild ook kleine ketens, welke met elkander samenhingen, van allerzuiverst goud;</verse>
<verse osisID="Exod.39.16"> en twee haken en even zoovele ringen van goud. Voorts zetten zij aan weerszijden van het borstschild de ringen.</verse> 
<verse osisID="Exod.39.17"> waaraan de twee gouden ketens hingen, welke zij aan de haken vastmaakten, die boven op de hoeken van het schouderkleed stonden.</verse>
<verse osisID="Exod.39.18"> Dit paste en van voren en van achteren zoo bij elkander, dat het schouderkleed en het borstschild wederzijds aaneensloten,</verse>
<verse osisID="Exod.39.19"> bij den gordel vastgesnoerd en door de ringen, welke een donkerblauwe band samenhield, nog hechter verbonden, opdat zij niet los zouden nederhangen en niet van elkander zouden schuiven, gelijk de Heer aan Moses bevolen had.</verse>
<verse osisID="Exod.39.20"> Ook maakten zij het onderkleed van het schouderkleed geheel van donkerblauw<note n="1554">Vgl. XXVIII 31-35.</note>;</verse>
<verse osisID="Exod.39.21"> en de opening voor het hoofd bovenaan in het midden, en rondom die opening voor het hoofd een geweven zoom;</verse>
<verse osisID="Exod.39.22"> en beneden aan de einden granaatappelen van donkerblauw, purper, karmozijn en getwijnd byssus;</verse>
<verse osisID="Exod.39.23"> en schelletjes van allerzuiverst goud, welke zij zetten tusschen de granaatappelen op den onderkant van het onderkleed in het rond,</verse>
<verse osisID="Exod.39.24"> te weten een gouden schelletje en dan een granaatappel, en daarmede gesierd trad de hoogepriester op, wanneer hij zijn dienstwerk verrichtte, gelijk de Heer aan Moses geboden had.</verse>
<verse osisID="Exod.39.25"> Zij maakten ook de lijfrokken van byssus van geweven werk voor Aäron en zijne zonen;</verse>
<verse osisID="Exod.39.26"> en de hoofdbedekkingen met hare kransen van byssus;</verse>
<verse osisID="Exod.39.27"> ook de linnen dijkleederen van byssus<note n="1555">Vgl. XXVIII 40-43. Voor kransen heeft het Hebr. ‘versierselen’.</note>;</verse>
<verse osisID="Exod.39.28"> en den gordel<note n="1556">Waarschijnlijk waren ook de gewone priesters met zulke gordels gesierd en is gordel hier, evenals XXIX 8, verzamelwoord.</note> van getwijnd byssus, donkerblauw, purper en tweemaal geverfd karmozijn in borduurwerk, gelijk de Heer aan Moses geboden had.</verse> 
<verse osisID="Exod.39.29"> Zij maakten ook de plaat der heilige eerbetooning van allerzuiverst goud en schreven daarin met werk van den zegelsnijder: Heilig den Heer<note n="1557">Vgl. XXVIII 36-38. Wat het opschrift der plaat betreft, heeft het Hebr. daar (v. 36) en hier volmaakt hetzelfde.</note>.</verse>
<verse osisID="Exod.39.30"> En zij bonden ze vast aan de hoofdbedekking met een donkerblauwen band, gelijk de Heer aan Moses geboden had.</verse>
<verse osisID="Exod.39.31"> Voltooid werd dan het gansche werk van den tabernakel en van het dak der getuigenis<note n="1558">Vgl. voor tabernakel. Hebr. ‘woning’ en voor dak, Hebr. ‘tent’ XXVI noot 4 en 9. Dak of tent der getuigenis is geheel de tabernakel. Vgl. XXVII noot 18.</note>; en de kinderen van Israël maakten alles, wat de Heer aan Moses geboden had.</verse>
<verse osisID="Exod.39.32"> En zij brachten den tabernakel<note n="1559">Hebr. ‘tot Moses’.</note> en het dak en geheel zijn toebehooren, de ringen, de delen, de sluitboomen, de kolommen en de voetstukken,</verse>
<verse osisID="Exod.39.33"> het dekkleed van roodgeverfde ramsvellen en de andere bedekking van violetblauwe vellen,</verse>
<verse osisID="Exod.39.34"> het voorhangsel, de ark, de draagboomen, het verzoendeksel,</verse>
<verse osisID="Exod.39.35"> de tafel met haren toestel en met de toonbrooden;</verse>
<verse osisID="Exod.39.36"> den kandelaar, de lampen en haar gereedschap met de olie;</verse>
<verse osisID="Exod.39.37"> het gouden altaar en de zalfolie en het reukwerk van specerijen;</verse>
<verse osisID="Exod.39.38"> en de gordijn voor den ingang van den tabernakel;</verse>
<verse osisID="Exod.39.39"> het koperen altaar, zijn netwerk, zijne draagboomen en al zijn gereedschap; het waschvat met zijn voetstuk; de gordijnen van het voorhof en de kolommen met hare voetstukken;</verse>
<verse osisID="Exod.39.40"> de gordijn voor den ingang van het voorhof en hare koorden en pinnen. Niets ontbrak er aan de benoodigdheden, welke ten dienste van den tabernakel en van het dak des verbonds naar het bevel gemaakt moesten worden.</verse> 
<verse osisID="Exod.39.41"> Ook de kleederen, welke de priesters, te weten Aäron en zijne zonen, in het heiligdom dragen,</verse>
<verse osisID="Exod.39.42"> brachten de kinderen van Israël, gelijk de Heer geboden had<note n="1560">Gelet op de tweemaal veertig dagen, dat Moses op den Sinaï vertoefde, alsook op den tusschentijd, welke die twee afzonderingen van elkander scheidde, zal, bij vergelijking van XIX noot 1 en XL 2, geheel de bouw des tabernakels ruim zes maanden geduurd hebben.</note>.</verse>
<verse osisID="Exod.39.43"> En nadat Moses gezien had dat alles voltooid was, zegende hij hen.</verse>
</chapter>

      
<chapter osisID="Exod.40">
<title>Hoofdstuk XL.</title><p>Oprichting van den tabernakel (v. 1-.31. De tabernakel wordt de woning van God (v. 32-.36.</p>
<verse osisID="Exod.40.1"> En de Heer sprak tot Moses, zeggende:</verse>
<verse osisID="Exod.40.2"> In de eerste maand, den eersten dag der maand<note n="1561">Op den eersten dag van het tweede jaar na den uittocht uit Egypte. Zie v. 15.</note> zult gij den tabernakel der getuigenis oprichten</verse>
<verse osisID="Exod.40.3"> en gij zult daarin de ark plaatsen en daarvóór het voorhangsel hangen;</verse>
<verse osisID="Exod.40.4"> en na de tafel te hebben binnengebracht<note n="1562">Niet in het Heilige der Heiligen, maar in het Heilige. Vgl. v. 20. Hetzelfde geldt van den kandelaar en het reukaltaar (v. 4 en 5). Vgl. v. 22 en 24.</note>, zult gij daarop plaatsen hetgeen bij de wet geboden is. De kandelaar zal er staan met zijne lampen,</verse>
<verse osisID="Exod.40.5"> alsook het gouden altaar, waarop het reukwerk gebrand wordt, voor de ark van het getuigenis. De gordijn zult gij aan den ingang van den tabernakel plaatsen</verse>
<verse osisID="Exod.40.6"> en daarvóór het brandofferaltaar;</verse>
<verse osisID="Exod.40.7"> het waschvat tusschen het altaar en den tabernakel, en gij zult het met water vullen.</verse>
<verse osisID="Exod.40.8"> En gij zult het voorhof met gordijnen omringen, alsook zijnen ingang.</verse>
<verse osisID="Exod.40.9"> En na de olie der zalving te hebben genomen, zult gij den tabernakel met zijn toebehooren zalven<note n="1563">Vgl. XXX 26.</note>, opdat zij geheiligd worden;</verse> 
<verse osisID="Exod.40.10"> het brandofferaltaar en al zijn gereedschap,</verse>
<verse osisID="Exod.40.11"> het waschvat met zijn voetstuk; alles zult gij met de olie der zalving wijden, opdat het allerheiligst zij.</verse>
<verse osisID="Exod.40.12"> En gij zult Aäron en zijne zonen doen naderen aan den ingang van den tabernakel der getuigenis, en nadat zij met water gewasschen zijn,</verse>
<verse osisID="Exod.40.13"> zult gij hen bekleeden met de heilige kleederen, ten einde zij Mij dienen en hunne zalving ten eeuwig priesterschap<note n="1564">De Latijnsche vertaling verkort hier aanmerkelijk den grondtekst, welke uitvoeriger de wijdingsplechtigheden volgens de orde van XXIX 4-9 mededeelt. Echter spreekt ook de Vulgaat van de zalving der gewone priesters, waarvan de grondtekst zegt: ‘en zalf hen, gelijk gij hunnen vader gezalfd hebt, opdat zij als priesters Mij dienen’. Hoewel meermalen nog (XXVIII 41 in den grondtekst, vgl. noot 29 en XXX 30) over de zalving aller priesters gehandeld wordt, schijnt volgens XXIX 7 alleen Aäron gezalfd te zijn. Volgens Joodsche overlevering doelt de uitdrukking ‘en zalf hen, gelijk gij’ enz. op de zaak en niet op de wijze der zalving. Terwijl de hoogepriester bij uitnemendheid ‘de gezalfde priester’ (Lev. IV 3) heet, omdat de zalfolie over zijn hoofd overvloedig werd uitgestort (XXIX 7), ontvingen de andere priesters een veel mindere zalving, doordat slechts hun voorhoofd met de zalfolie werd aangeraakt. - Volgens velen werden in Aäron's zonen ook hunne opvolgers mede gerekend gezalfd te zijn, daar van eene zalving der gewone priesters in latere tijden niets blijkt.</note> strekke.</verse>
<verse osisID="Exod.40.14"> En Moses deed alles wat de Heer geboden had.</verse>
<verse osisID="Exod.40.15"> In de eerste maand alzoo van het tweede jaar, den eersten dag der maand, is de tabernakel gesteld.</verse>
<verse osisID="Exod.40.16"> En Moses richtte hem op en stelde de delen en de voetstukken en de sluitboomen en zette de kolommen,</verse>
<verse osisID="Exod.40.17"> en hij spande het dak over den tabernakel uit en legde daarboven de bedekking, gelijk de Heer bevolen had.</verse>
<verse osisID="Exod.40.18"> Ook legde hij, het getuigenis<note n="1565">Het getuigenis, te weten de tafelen der wet. Vgl. XXV noot 12.</note> in de ark en stelde er de draagboomen onderaan en de godspraak bovenop.</verse>
<verse osisID="Exod.40.19"> En toen hij de ark in den tabernakel gebracht had, hing hij het voorhangsel daarvóór<note n="1566">Vgl. XXVI noot 19 en 21.</note> om het bevel des Heeren te volbrengen.</verse> 
<verse osisID="Exod.40.20"> Hij plaatste ook de tafel in den tabernakel der getuigenis aan de noordzijde buiten het voorhangsel,</verse>
<verse osisID="Exod.40.21"> en rangschikte voor (den Heer) de toonbrooden, gelijk de Heer aan Moses geboden had<note n="1567">Achter coram is in de Vulgaat waarschijnlijk Domino uitgevallen. Vandaar voor den Heer, hetgeen met den grondtekst en de oude overzettingen overeenstemt.</note>.</verse>
<verse osisID="Exod.40.22"> Hij plaatste ook den kandelaar in den tabernakel der getuigenis tegenover de tafel aan de zuidzijde,</verse>
<verse osisID="Exod.40.23"> en stelde naar orde de lampen volgens het gebod des Heeren.</verse>
<verse osisID="Exod.40.24"> Hij plaatste ook het gouden altaar onder het dak der getuigenis tegenover het voorhangsel</verse>
<verse osisID="Exod.40.25"> en brandde daarop reukwerk van specerijen, gelijk de Heer aan Moses bevolen had.</verse>
<verse osisID="Exod.40.26"> Hij plaatste ook de gordijn aan den ingang van den tabernakel der getuigenis</verse>
<verse osisID="Exod.40.27"> en het brandofferaltaar in het voorhof der getuigenis, daarop het brandoffer en de spijsoffers opdragend<note n="1568">Sacrificium, ‘offer’ is veelal in de Vulgaat de vertaling van ‘spijsoffer’. De grondtekst: heeft hier: ‘het brandoffer en het spijsoffer’. Moses oefende alle priesterlijke bediening uit, totdat Aäron en zijne zonen gewijd waren. Vgl. voor het brand- en spijsoffer XXIX 38-42. Volgens anderen echter doelt die uitdrukking op de offeranden der eerste zeven dagen, toen Moses te gelijker tijd het brandofferaltaar en de priesters wijdde. Vgl. XXIX 1, 2, 35-37.</note>, gelijk de Heer bevolen had.</verse>
<verse osisID="Exod.40.28"> Ook stelde hij het waschvat tusschen den tabernakel der getuigenis en het altaar en vulde dit met water</verse>
<verse osisID="Exod.40.29"> En Moses en Aäron en diens zonen waschten hunne handen en voeten,</verse>
<verse osisID="Exod.40.30"> wanneer zij binnen het dak des verbonds gingen en tot het altaar naderden<note n="1569">Voor dak des verbonds heeft de grondtekst ‘tabernakel’ of ‘tent der samenkomst’. In het kort wordt ook hier, volgens den proleptischen schrijftrant, vooruit medegedeeld hetgeen eerst na Aäron's wijding (Lev. IX 23) gebeurde.</note>, gelijk de Heer aan Moses geboden had.</verse>
<verse osisID="Exod.40.31"> Hij richtte ook het voorhof op rondom den tabernakel en het altaar en hing aan den ingang daarvan de gordijn. Nadat alles voleind was,</verse>
<verse osisID="Exod.40.32"> bedekte de wolk den tabernakel der getuigenis en de heerlijkheid des Heeren vervulde dezen<note n="1570">Ten teeken van Gods welbehagen en ten bewijs dat de Heer het heiligdom in bezit nam. Op den eersten dag, toen de tabernakel was opgericht, gebeurde dit wonder. Vgl. Num. IX 15.</note>.</verse>
<verse osisID="Exod.40.33"> En Moses kon niet binnen het dak des verbonds gaan, daar de wolk alles bedekte en de luister des Heeren schitterde, want de wolk had alles bedekt<note n="1571">De grondtekst heeft: ‘want de wolk legerde daarboven en de heerlijkheid van Jehova vervulde de woning’. Eerst toen na deze voorbijgaande openbaring de heerlijkheid van Jehova zich terugtrok om boven het verzoendeksel der ark te tronen, kon Moses binnengaan.</note>.</verse>
<verse osisID="Exod.40.34"> Wanneer nu de wolk van den tabernakel scheidde, vertrokken de kinderen van Israël volgens hunne afdeelingen.</verse>
<verse osisID="Exod.40.35"> Als zij er boven hing, bleven zij op dezelfde plaats<note n="1572">Duidelijker zegt de grondtekst: ‘En als de wolk zich niet verhief, trokken de kinderen van Israël niet op tot den dag, dat zij zich verhief’.</note>.</verse>
<verse osisID="Exod.40.36"> Want de wolk des Heeren overdekte des daags den tabernakel, en vuur<note n="1573">Vgl. XIII 21, 22.</note> des nachts ten aanschouwen van al de volksmenigten van Israël in al hunne vertoefplaatsen.</verse>

</chapter>
</div>
<div canonical="true" osisID="Lev" type="book">
<title>Inleiding</title>
<p>Het derde Boek van Moses heet gemeenlijk onvertaald, zooals het door de Septuagint en de Vulgaat betiteld werd, Leviticus, d.i. het Levietische Boek of het Boek der Levieten. Het kreeg naar de aanzienlijkste zonen van Levi, de priesters, dien naam, omdat het voornamelijk de offergebruiken en verdere plechtigheden regelt van den eeredienst, waarvan de bediening aan de priesters was toevertrouwd.</p>
<p>Evenmin echter als dit Boek eenig en alleen daarover handelt, evenmin geeft het ook alles wat daarop betrekking heeft. Reeds in Exodus werd over tabernakel en priesterschap en offerdienst gesproken, zoodat Leviticus blijkbaar van dat Boek de noodzakelijke voortzetting is. Evenzoo doen zich wederom in Numeri verschillende verordeningen aanstonds kennen als toelichting en toevoeging of vervolg van Leviticus. Niettemin onderscheidt het zich duidelijk van de andere Boeken door zijn bijkans uitsluitend onderrichtenden inhoud. Van geschiedverhaal wordt hier wel het minste gevonden. Het is nagenoeg geheel en al wetboek. En past ook die benaming eenigszins op de tweede helft van Exodus en leert evenzeer Numeri, dat met Leviticus de wetgeving niet geheel ten einde is, bij nadere beschouwing vormt het toch inderdaad een afzonderlijk geheel. Van het tweede Boek verschilt het reeds door  de plaats der wetgeving, welke daar de berg Sinaï en hier de tabernakel is, terwijl het van het vierde Boek blijft afgescheiden door de eindbekrachtiging in het voorlaatste hoofdstuk. Die eindbekrachtiging, waarvan het besluit nogmaals na het aanhangsel in het laatste hoofdstuk gegeven wordt, wijst aan, dat de eigenlijke wetgeving in hare wezenlijke bestanddeelen voltooid en afgesloten is, zoodat al hetgeen hieromtrent later nog volgen zal, slechts aanvulling genoemd moet worden.</p>
<p>De inhoud nu van dit wetboek kan worden samengevat in deze woorden, welke de goddelijke Wetgever er meermalen herhaalt: ‘Weest heilig, omdat Ik heilig ben, Ik, Jehova, Uw God’. Voortaan zal Israël in allerinnigste gemeenschap met den Heer leven. Jehova woont te midden van zijn volk om het te beschermen en te zegenen en te verheerlijken boven alle andere volken. Maar die gemeenschap heeft hare verplichtingen. Gods volk moet zich Gods genadige tegenwoordigheid waardig toonen. En in verband hiermede kan geheel het Boek met zijn vele en veelsoortige wetsbepalingen gesplitst worden in twee deelen, waarvan het eerste den aan Jehova verschuldigden offerdienst, het tweede de van Israël gevorderde heiligheid beschrijft. Een enkele oogslag op den inhoud maakt dit duidelijk. Het eerste gedeelte (I-X) vangt aan met de verschillende soorten van offeranden, verhaalt verder van de aanstelling der offeraars door de priesterwijding en vermaant dan, met den dood van Nadab en Abiu besluitend, tot stipte onderhouding der voorschriften bij het heilig dienstwerk. Het tweede gedeelte (XI-XXVII) handelt van de uitwendige en inwendige reinheid. Achtereenvolgens komen de spijswetten met aanwijzing der reine en onreine dieren, de reinigingswetten en de bijzondere zuivering van den grooten verzoendag, de verordeningen over het slachten bij den tabernakel en over de onthouding van vet en van bloed, de huwelijkswetten met het verbod van onnatuurlijke zonde en heidensche ongebondenheid, verschillende wetten aangaande den eerbied voor de ouders en de godsvrucht, de naastenliefde en de rechtvaardigheid met strafwetten tegen heidensche zeden, waarna de priesters tot een meer dan gewone reinheid en heiligheid verplicht worden; ten laatste volgt de reeks der jaarlijksche feestgetijden en, na het verhaal van de steeniging eens godslasteraars, de instelling van sabbat- en jubeljaar. Gelijk reeds gezegd is, wordt dan de gansche wetgeving in het voorlaatste hoofdstuk bekrachtigd en afgesloten met de beloften en bedreigingen van God, waarachter nog ten slotte in een aanhangsel de bepalingen zijn gevoegd omtrent de vervulling der vrijwillige beloften en de betaling der aan God verschuldigde tienden.</p>
<p>Uit dit alles blijkt de beteekenis van dit wetboek. Met goddelijk gezag stelde het de voorwaarden, door welker vervulling Israël zich de zegeningen des Verbonds in het land van belofte zou verzekeren. Wel is voor ons die beteekenis verdwenen, maar niettemin verdient nog Leviticus ten volle de aandacht. Immers zonder de kennis daarvan zal niet weinig in de andere Boeken des Ouden Verbonds duister en onverstaanbaar blijven, en zal zelfs aan de ons passende wetenschap van het christelijk heil zeer veel ontbreken. Want door het donker der voorbeduiding breekt hier in geheimvollen lichtglans de glorie van Christus.</p> 
<p>De wettelijke onreinheden wijzen op den vervallen staat der zondige menschheid. Het bloed der offerdieren, dat reiniging en verzoening werkte, getuigt van het Lam Gods, dat, van den oorsprong der wereld geslacht, de zonden der wereld wegneemt. Het dienstwerk der priesters, dat evenals het offerbloed uiteraard machteloos was, maar niettemin Gods zegening over het volk deed nederdalen, voorspelt den Hoogepriester, wiens priesterschap voor eeuwig hen zalig maakt, die door Hem tot God naderen. In één woord, gelijk de wegzinkende nevelen van den ochtend op geheel bijzondere wijze den luister doen uitkomen der stijgende zon, zoo verkondigen in wondervolle taal de gebruiken en wetten van het onvolmaakte Verbond, de schaduwwolken van den ouden tabernakel, den lof van het Licht, dat in het volmaakte Verbond is opgegaan, en doen ze ons met den Apostel in aanbidding staren op onzen Heiland, de Vervulling der Wet. En zoo geldt ook hier het woord van den H. Hiëronymus, dat de onwetendheid ten opzichte der H. Schriften eene onwetendheid ten opzichte van Christus is: Ignoratio Scripturarum ignoratio Christi est.</p>
<chapter osisID="Lev.1"> 

<title>Hoofdstuk I.</title><p>Voorschriften aangaande de brandoffers van runderen (v. 1-9), van schapen of geiten (v. 10-13) en van vogelen (v. 14-.17.</p>
<verse osisID="Lev.1.1"><span class="vet">D</span>E Heer nu riep Moses en sprak tot hem uit den tabernakel der getuigenis<note n="1574">Vgl. Exod. XXV 22.</note>, zeggende:</verse>
<verse osisID="Lev.1.2"> Spreek tot de kinderen van Israël en zeg tot hen: De mensch, die onder u den Heer eene offerande zal opdragen uit het vee, dat is, uit de runderen en de schapen slachtoffers zal opdragen<note n="1575">De grondtekst zegt, dat elke offerande van vee aan Jehova uit de runderen en uit het klein vee (schapen en geiten) moet zijn.</note>:</verse>
<verse osisID="Lev.1.3"> indien zijn offer een brandoffer<note n="1576">Het brandoffer (vgl. Gen. VIII noot 13) was het offer van aanbidding (sacrificium latreuticum) bij uitnemendheid. Geheel het offerdier immers, de huid uitgezonderd (VII 8), werd ter eere van God verbrand. In die volkomen vernietiging verzinnebeeldde zoo het brandoffer de volkomen toewijding van den mensch aan God en betuigde het te gelijk Gods opperheerschappij, waaraan alles onderworpen is en toegewijd moet zijn.</note> is en uit het rundvee, zal hij een mannelijk dier zonder smet<note n="1577">Als het voortreffelijkste aller offers vorderde het brandoffer dieren van de voortreffelijkste soort, bijgevolg ook van het mannelijk geslacht, dat het edelste wordt geacht. Verder moesten die dieren zonder smet, Hebr. ‘zonder gebrek’, zijn in overeenstemming met den aan Gods majesteit verschuldigden eerbied en met den natuurlijken drang van 's menschen hart om aan God het beste te offeren. Deze laatste eisch gold ook bij alle andere bloedige offeranden.</note> aanbieden aan den ingang van den tabernakel der getuigenis<note n="1578">Bij het brandofferaltaar. Vgl. Exod. XL 6 en Lev. XVII 6.</note> om voor zich den Heer verzoenlijk te stemmen;</verse>
<verse osisID="Lev.1.4"> en hij zal de hand leggen<note n="1579">De handoplegging beteekent in de H. Schrift altijd eene mededeeling of overdracht, welke naar gelang van omstandigheden verschilt. Hier verzinnebeeldde die ook bij de vredeoffers (III 2) en zondoffers (IV 4) voorgeschreven plechtigheid de meening van dengene, die het offer bracht, te weten om zijn eigen offerplicht op het offerdier over te dragen en dit in zijne plaats te stellen.</note> op den kop van het offerdier, en het zal welgevallig zijn en tot zijne verzoening<note n="1580">Het brandoffer diende niet rechtstreeks (vgl. noot 3) om den toorn van God te bevredigen. Evenwel was daarbij een ondergeschikte bedoeling van uitboeting en verzoening niet uitgesloten, welke bedoeling immers bij elke godsdienstige daad van den zondigen mensch noodzakelijk aanwezig is. Wat verder de verzoenende kracht der levietische offers betreft, konden zij zeker niet de zonden uitdelgen en zoo den mensch welgevallig maken aan God. Zie Jer. VII 22, 23; Rom. III 20 en vooral Hebr. X 4. Slechts hadden zij het vermogen de wettelijke schuld weg te nemen en de kwijtschelding uit te werken van de op de overtreding gestelde tijdelijke straffen. De waarachtige verzoening, de vergiffenis der zonden, werd door de offeranden der Oude Wet alleen voorbeduid. Niettemin waren zij, hoewel geene genade werkend en mededeelend, middelen ter heiliging. Want als de door God zelf verordende voorafbeeldingen en voorspellingen van het Offer des Kruises wekten zij en brachten zij tot werking in de menschen het geloovig vertrouwen op den toekomstigen Verlosser, door hetwelk de menschen (vgl. Gen. XV 6; Hebr. XI) aan de genade van dien Verlosser deelachtig werden.</note> strekken;</verse>
<verse osisID="Lev.1.5"> en hij zal den var slachten voor den Heer<note n="1581">Voor den Heer, d.i. voor den tabernakel, de woning des Heeren, en wel ter zijde van het brandofferaltaar. Vgl. v. 11.</note>, en de zonen van Aäron, de priesters, zullen het bloed er van offeren, het plengend rondom het altaar, dat voor den ingang des tabernakels is<note n="1582">Nadat bij de gewone offeranden het dier geslacht was door dengene, die het offer bracht, vingen de priesters of ook de levieten (II Par. XXX 16) het bloed op, dat volgens den grondtekst ‘tegen het altaar in het rond’, alzoo tegen de vier wanden van het brandofferaltaar, moest worden uitgestort. Dit plengen van het bloed, de meest belangrijke plechtigheid en de eigenlijke offerdaad (XVII 11), was uitsluitend de taak der priesters en geschiedde bij alle bloedige offeranden. Alleen was bij het zondoffer (IV) een andere wijze van plengen voorgeschreven.</note>;</verse>
<verse osisID="Lev.1.6"> en nadat van het offerdier de huid is afgestroopt, zullen zij de ledematen in stukken afhouwen<note n="1583">Volgens den grondtekst schijnt degene, die de offerande bracht, het offerdier de huid afgestroopt en het ‘in zijne stukken gedeeld’ te hebben.</note>.</verse>
<verse osisID="Lev.1.7"> En zij zullen op het altaar vuur leggen onder den stapel hout, welke te voren gereed is gemaakt<note n="1584">Deze verordening, welke volgens den grondtekst de priesters betrof, gold, wat het vuur aangaat, slechts voor den eersten keer. Vgl. VI 12, 13.</note>;</verse>
<verse osisID="Lev.1.8"> en zij zullen de afgehouwen leden daarop rangschikken, te weten den kop en al wat aan de lever vasthangt<note n="1585">In plaats van alles, wat aan de lever vasthangt (vgl. ook v. 12) vertaalt de Septuagint en evenzoo de Vulgaat VIII 20 ‘het vet’. Waarschijnlijk is hiermede het vet om de ingewanden bedoeld. Te weten staat niet in den grondtekst. Al de stukken van het dier kwamen op het vuur, ook de kop en het vet, welke gedeelten hier nadrukkelijk vermeld zijn.</note>,</verse>
<verse osisID="Lev.1.9"> de ingewanden en de pooten, nadat deze met water gewasschen zijn<note n="1586">Deze gedeelten hadden wettelijke reiniging noodig: de ingewanden als bewaarplaats van het verteerde voedsel en de pooten, omdat het dier daarmede den grond had aangeraakt.</note>; en de priester zal dat op het altaar ontsteken ten brandoffer en ten welriekenden geur voor den Heer<note n="1587">De grondtekst heeft na brandoffer: ‘een vuuroffer van welgevalligen geur aan Jehova’. Vuuroffer heeten (in den grondtekst) alle offers, ook de spijsoffers, welke door het vuur des altaars verteerd werden. Evenzoo worden in oneigenlijken zin de toonbrooden (XXIV 7 en 9 in den grondtekst) genoemd om den daarbij behoorenden wierook, welke ter eere van Jehova moest verbranden, alsmede die stukken van het offerdier, welke bij andere offers den priester toekwamen (Deut. XVIII 1 in den grondtekst). Zie voor de zegswijze ten welriekenden geur enz., ook door den Apostel (Ephes. V 2) gebezigd, Gen. VIII noot 14.</note>.</verse>
<verse osisID="Lev.1.10"> Bijaldien uit het klein vee het offer is, een brandoffer uit de schapen of uit de geiten, zal hij een mannelijk dier zonder smet aanbieden;</verse>
<verse osisID="Lev.1.11"> en hij zal het slachten aan den kant van het altaar, welke noordwaarts is<note n="1588">Er is geen verschil in de voorschriften, hetzij uit het groot of uit het klein vee het brandoffer genomen wordt. Alleen staat hier nauwkeuriger de plaats der slachting aangewezen, welke voor alle bloedige offeranden dezelfde was.</note>, voor den Heer; doch het bloed er van zullen de zonen van Aäron over het altaar plengen in het rond;</verse>
<verse osisID="Lev.1.12"> en zij zullen de ledematen afhouwen, den kop en al wat aan de lever vasthangt; en zij zullen dat plaatsen op het hout, waaronder vuur gelegd moet worden;</verse>
<verse osisID="Lev.1.13"> maar de ingewanden en de pooten zullen zij met water wasschen. En al de offergaven zal de priester ontsteken op het altaar ten brandoffer en ten allerwelriekendsten geur voor den Heer.</verse>
<verse osisID="Lev.1.14"> Indien echter het brandoffer, dat den Heer geofferd wordt, uit de vogelen is, uit de tortelduiven of uit de jonge duiven,</verse>
<verse osisID="Lev.1.15"> zal de priester het naar het altaar brengen; en na den kop bij den hals omgedraaid en op de plek der wonde afgescheurd te hebben, zal hij het bloed laten afloopen op den rand van het altaar<note n="1589">Bij dit derde soort van brandoffer, dat gemakkelijk ook door de armen gebracht kon worden, verschilt eenigszins, wegens het verschil van offerdier, de wijze van offeren. Zonder mes, alleen met de vingers, werd de kop, volgens den grondtekst, afgewrongen en daarna, waarschijnlijk terstond, op het vuur gelegd. De geringe hoeveelheid bloed maakt begrijpelijk, waarom het op eenvoudiger wijze, door uitpersing tegen den wand des altaars (Hebr.), geplengd werd.</note>,</verse> 
<verse osisID="Lev.1.16"> maar den krop en de vederen<note n="1590">Volgens velen den krop met inbegrip van de maag en de vederen bij den krop. Anderen vertalen den grondtekst: den krop en zijn vuilnis.</note> zal hij naast het altaar werpen aan de oostzijde, ter plaatse waar men de asch pleegt uit te storten,</verse>
<verse osisID="Lev.1.17"> en hij zal de vleugelen er van breken en het niet stuk snijden<note n="1591">Volgens den grondtekst werden de vleugelen door er aan te rukken ingescheurd. Dit inscheuren verving het in stukken houwen der groote offerdieren. - Volgens Num. XV 1-15. moest met alle brandoffer, het vrijwillig brandoffer van vogelen uitgezonderd, altijd een onbloedig spijs- en drankoffer worden opgedragen.</note> noch met een mes verdeelen, en hij zal het op het altaar ontsteken, na onder het hout vuur gelegd te hebben. Een brandoffer is het en een offer van allerwelriekendsten geur voor den Heer.</verse>
</chapter>

      
<chapter osisID="Lev.2">
<title>Hoofdstuk II.</title><p>Voorschriften aangaande de spijsoffers van tarwebloem (v. 1-3), van op het vuur toebereide tarwebloem (v. 4-13) en van de eerste aren (v. 14-.16.</p>
<verse osisID="Lev.2.1"> Wanneer iemand een spijsoffer<note n="1592">Met sacrificium vertaalt de Vulgaat veelal het Hebr. ‘mincha’, dat een enkele maal (Gen. IV 3-5) in het algemeen ‘offergave’, maar in de Mosaïsche wetgeving altijd een onbloedig spijsoffer beteekent. - Gelijk de bloedige levietische offeranden eene voorafbeelding waren van Christus' bloedige zelfopoffering, zoo wezen de onbloedige offeranden op de onbloedige, later door Malachias voorspelde (Mal. I 11), door Christus ingestelde offerande der Nieuwe Wet, het heilig Misoffer.</note> den Heer zal opdragen, zal tarwebloem zijn offer zijn; en hij zal daarop olie gieten en wierook daarbij doen<note n="1593">Daar het den menschen past datgene aan God te offeren, wat zij kostelijk achten, kwam bij de tarwebloem de olijfolie, welke in het Oosten onze boter vervangt. De geurige wierook verzinnebeeldde het naar God opstijgend gebed.</note>,</verse>
<verse osisID="Lev.2.2"> en hij zal het brengen bij de zonen van Aäron, de priesters; en een hunner zal een handvol tarwebloem en olie en al den wierook nemen en de gedenkgave<note n="1594">Zoo heet in het bijzonder (vgl. ook v. 9 en 16) dat gedeelte des spijsoffers, dat op het altaar verbrand werd. Het draagt dien naam, wijl het bestemd was den Heer genadig te doen gedenken dengene, die het offer bracht. Vgl. V 12.</note> op het altaar leggen ten allerwelriekendsten geur voor den Heer.</verse>
<verse osisID="Lev.2.3"> Maar wat van het spijsoffer overblijft, zal aan Aäron en diens zonen toebehooren als allerheiligst<note n="1595">Allerheiligst zijn niet alleen het achterste gedeelte des tabernakels (Exod. XXVI 33) en de ark des verbonds, de heiligdommen van het Heilige alsook het brandofferaltaar met al het toebehooren dier heiligdommen (Exod. XXX 29), maar ook sommige offergaven. Zoo heeten eveneens de door plaatsing in het heiligdom geheiligde gaven van de toonbrooden (Lev. XXIV 9) en van het reukwerk (Exod. XXX 36), alsmede de slechts voor een deel op het altaar gebrachte offeranden, waarvan het priesterlijk aandeel alleen door de mannelijke nakomelingen van Aäron en binnen de heilige plaats van het voorhof genuttigd mocht worden. Vgl. Lev. VI 16-18. Allerheiligst is daarom het spijsoffer (II 3, 10), het zondoffer (VI 17) en het schuldoffer (VII 1, 6), maar niet het vredeoffer (III), van welks vleesch niets op het altaar kwam, en evenmin het brandoffer (I), waarvan de priesters geen vleesch ten aandeel ontvingen.</note> van de offers des Heeren.</verse>
<verse osisID="Lev.2.4"> En wanneer gij als spijsoffer zult opdragen wat in den oven gebakken is, zij het van tarwebloem, te weten brooden zonder zuurdeesem, met olie beslagen, en ongedeesemde, met olie bestreken koeken<note n="1596">Waarschijnlijk was de oven een aarden vat of pot, ongeveer drie voet hoog, waarin het deeg of wel tegen de heete binnenwanden bevestigd of wel op heet gemaakte steenen gelegd werd, welke het vat tot op zijn halve hoogte vulden. Evenals in den grondtekst wordt zulk een oven nog door de Arabieren ‘tannoer’ genoemd. - Voor de koeken, een veel dunner gebak dan de brooden, ter dikte van een vinger, was het bestrijken met olie voldoende om daarmede de tarwebloem te doordringen.</note>.</verse>
<verse osisID="Lev.2.5"> Indien uw offer zal zijn uit de panne, zij het van tarwebloem, met olie beslagen en zonder zuurdeesem;</verse>
<verse osisID="Lev.2.6"> gij zult het in kleine stukken verdeelen en daarop olie gieten.</verse>
<verse osisID="Lev.2.7"> Maar indien van den rooster<note n="1597">Volgens eenigen zou hier in den grondtekst een kookvat, volgens anderen een bakpan en in v. 5 een platte, ijzeren plaat bedoeld zijn. De Vulgaat volgt de vertaling der Septuagint.</note> het spijsoffer is, moet eveneens de tarwebloem met olie beslagen worden;</verse>
<verse osisID="Lev.2.8"> en den Heer dat opdragend, zult gij het in de handen des priesters stellen.</verse>
<verse osisID="Lev.2.9"> En deze zal, na het te hebben opgedragen, van het spijsoffer de gedenkgave nemen en op het altaar ontsteken ten welriekenden geur voor den Heer.</verse>
<verse osisID="Lev.2.10"> Maar al wat overblijft, zal aan Aäron en diens zonen toebehooren als allerheiligst van de offers des Heeren.</verse>
<verse osisID="Lev.2.11"> Alle offer, dat den Heer wordt opgedragen, zal zonder zuurdeesem toebereid worden, en geen zuurdeesem en honig<note n="1598">Alle offer, Hebr.: ‘alle spijsoffer’. - Ook de honig verzuurt bij vermenging gemakkelijk de spijzen. Op zinnebeeldige wijze leert het verbod, dat Israël een van de heidenen afgezonderd volk moest zijn, ten einde in oprechtheid en reinheid heilige offeranden aan God op te dragen. Vgl. Exod. XII noot 9.</note> zal ontstoken worden in het spijsoffer voor den Heer.</verse>
<verse osisID="Lev.2.12"> Alleen eerstelingen daarvan zult gij als geschenken aanbieden<note n="1599">De eerstelingen of gaven der eerste vruchten kwamen niet op het altaar, maar dienden voornamelijk tot onderhoud der priesters. Vgl. Num. XVIII 12. Ook eerste vruchten, met zuurdeesem en honig toebereid, mochten aangeboden worden. - Sommigen denken, dat hier in het bijzonder bedoeld zijn de twee eerste brooden op Pinksteren, welke gedeesemd waren. Zie Lev. XXIII 17.</note>, maar op het altaar zullen zij niet gelegd worden ten welriekenden geur.</verse>
<verse osisID="Lev.2.13"> Al wat gij als spijsoffer opdraagt, zult gij met zout zouten en het zout des verbonds met uwen God zult gij uit uw spijsoffer niet weglaten. Bij al uwe offers zult gij zout offeren<note n="1600">Zout is het zinnebeeld van onbederfelijkheid en onveranderlijkheid. Het was eene oudtijds algemeene en bij de Arabieren ook thans nog heerschende gewoonte om bij heilige verbintenissen, ten teeken van hare onschendbaarheid, zout aan den disch te nuttigen. Op eenzelfde wijze moest het zout bij de offeranden telkens herinneren aan de altijd bindende kracht des verbonds met Jehova. Vgl. ook Exod. XXX noot 21.</note>.</verse>
<verse osisID="Lev.2.14"> En indien gij een geschenk uwer eerste veldvruchten den Heer zult aanbieden van nog groene aren, zult gij die roosten<note n="1601">Voor geschenk heeft het Hebr. ‘spijsoffer’. Van het door geheel Israël gebrachte offer der eerste korenaren handelt XXIII 10, 11. Gerooste korenaren waren een gebruikelijk voedsel. Vgl. in den grondtekst XXIII 14; Jos. V 11; Ruth II 14.</note> op het vuur en als graan fijn stooten en zoo zult gij uwe eerstelingen den Heer offeren,</verse>
<verse osisID="Lev.2.15"> olie daarop gietend en wierook daarbij leggend, omdat het een offer<note n="1602">Hebr.: ‘En geef daarbij olie’. Voor offer heeft het Hebr. ‘spijsoffer’.</note> des Heeren is;</verse>
<verse osisID="Lev.2.16"> en daarvan zal de priester tot gedenkgave ontsteken een deel van het stukgestooten graan en van de olie en al den wierook.</verse>
</chapter>

      
<chapter osisID="Lev.3"> 
<title>Hoofdstuk III.</title><p>Voorschriften aangaande de vredeoffers van runderen (v. 1-5), van schapen (v. 6-11) en van geiten (v. 12-.17.</p>
<verse osisID="Lev.3.1"> Bijaldien een vredeoffer<note n="1603">Het vredeoffer heette dat bloedig offer, waardoor de staat van vrede met God, en bijgevolg van zegening en geluk, op bijzondere wijze beteekend en ook wel (zie Judic. XX 26; XXI 4; I Reg. XIII 9; II Reg. XXIV 25) afgesmeekt werd. Het was òf dankoffer voor ontvangen weldaden òf smeekoffer in dagen van onheil en kon ook gelofteoffer of wel geheel vrijwillig offer zijn. Het vredeoffer kenmerkte zich door den daarbij behoorenden maaltijd. Terwijl bij de andere offeranden alles aan Jehova of aan Jehova met zijne priesters toekwam, viel het grootste gedeelte des vredeoffers ten deel aan dengene, die het offer bracht, en strekte ten heiligen maaltijd, het teeken der levensgemeenschap met God.</note> zijn offer is en hij uit de runderen hetzij een mannelijk hetzij een vrouwelijk dier wil offeren, zal hij zulke, die zonder smet zijn, offeren voor den Heer<note n="1604">Vgl. voor hetzij een vrouwelijk dier en zonder smet I noot 4.</note>.</verse>
<verse osisID="Lev.3.2"> En hij zal de hand leggen op den kop van zijn offerdier, dat aan den ingang van den tabernakel der getuigenis geslacht zal worden, en de zonen van Aäron, de priesters, zullen het bloed plengen rondom het altaar<note n="1605">Vgl. I 3-5, waar dezelfde voorschriften voor het brandoffer gegeven zijn.</note>.</verse>
<verse osisID="Lev.3.3"> En zij zullen van het vredeoffer ten offer voor den Heer opdragen het vet, dat de levensdeelen bedekt, en al het vet, dat daarbinnen is<note n="1606">Het vet, dat de levensdeelen, te weten de ingewanden (vgl. Exod. XXIX noot 15), bedekt, is het bij de herkauwende dieren dikwijls zeer vette net, dat het gedarmte bedekt. Met al het vet, dat daarbinnen is, Hebr. ‘dat aan de ingewanden is’, wordt bedoeld het vet van genoemd net, voor zoover het aan de ingewanden vastgegroeid is en daarvan gemakkelijk verwijderd kan worden.</note>,</verse>
<verse osisID="Lev.3.4"> de twee nieren met het vet, waarmede de weekdarmen gedekt zijn<note n="1607">De grondtekst heeft: ‘En de twee nieren en het vet, dat daaraan is, dat aan de weekdarmen is’. Met de laatste woorden is de plaats van dat vet aangewezen. Het wordt gevonden waar de nieren, achter in de lendenstreek, aan de weekdarmen met het net bevestigd zijn.</note>, en het net van de lever met de nieren<note n="1608">Het net van de lever is het zoogenaamde kleine net (omentum minus), dat de lever bedekt. Elders (zie v. 15) wordt vertaald: ‘het vet van de lever’, hetgeen wellicht verkieslijker is. De grondtekst toch heeft letterlijk: ‘het overige van de lever’, waarmede de vetaangroeiing bedoeld kan zijn, welke zich veelal onder het kleine net aan de lever bevindt en als een aanhangsel der lever gerekend mag worden. - De laatste woorden luiden in den grond tekst: ‘bij de nieren (te weten, waar het net of het vet aan de nieren reikt) zal hij het afscheiden’.</note>.</verse> 
<verse osisID="Lev.3.5"> En zij zullen dat op het altaar ontsteken ten brandoffer<note n="1609">De grondtekst: ‘En de zonen van Aäron zullen het op het altaar ontsteken op het brandoffer’. Volgens zeer velen beteekent dit: op het dagelijksch brandoffer (VI 12; Exod. XXIX 38-42; Num. XXVIII 3, 4). Ook wanneer verschillende offers te zamen gebracht werden, kwam steeds het vredeoffer op de laatste plaats. Vgl. Lev. IX 15-13. Anderen verstaan het Hebr.: Zij zullen het ontsteken evenals het brandoffer, dat (ontstoken wordt) nadat er vuur onder het hout gelegd is.</note>, na vuur onder het hout te hebben gelegd, tot een offer van allerwelriekendsten geur voor den Heer.</verse>
<verse osisID="Lev.3.6"> En indien uit de schapen<note n="1610">Hebr.: ‘Uit het klein vee’. Vgl. v. 12 en I noot 2. Een enkele verordening van v. 9 uitgezonderd, zijn de bepalingen voor dit vredeoffer dezelfde als de vorige.</note> zijn offer en een vredeoffer is, zal het, hetzij hij een mannelijk of een vrouwelijk dier offert, zonder smet zijn.</verse>
<verse osisID="Lev.3.7"> Indien hij een lam voor den Heer offert,</verse>
<verse osisID="Lev.3.8"> zal hij zijne hand leggen op den kop van zijn offerdier, en het zal geslacht worden in het voorhof van den tabernakel der getuigenis; en de zonen van Aäron zullen het bloed er van plengen rondom het altaar.</verse>
<verse osisID="Lev.3.9"> En zij zullen van het vredeoffer als offer den Heer opdragen het vet en geheel den staart</verse>
<verse osisID="Lev.3.10"> met de nieren<note n="1611">In plaats van met de nieren heeft de grondtekst: ‘bij het stuitbeen (os coccygis) zal hij dien afsnijden’. Geheel de vetstaart (vgl. Exod. XXIX noot 14 aan het einde), welke een gewicht van acht tot vijftien kilo kan hebben, moest geofferd worden.</note>, en het vet, dat de ingewanden en al de levensdeelen bedekt, en de beide nieren met het vet, dat aan de weekdarmen is, en het net van de lever met de nieren<note n="1612">Vgl. noot 4-6. De grondtekst heeft hier hetzelfde als in v. 3 en 4.</note>;</verse>
<verse osisID="Lev.3.11"> en de priester zal dat op het altaar ontsteken tot voedsel voor het vuur en voor het offer des Heeren<note n="1613">Hebr.: ontsteken ‘als vuurofferspijze voor Jehova’. Eveneens heet meermalen de offerande het brood van God en het altaar de tafel des Heeren. Daar de H. Schrift dikwijls en duidelijk genoeg het zuiver begrip van Gods geestelijk wezen uitspreekt, moet bij dergelijke zegswijzen, welke ook nog in het laatste der profetische Boeken (Mal. I 7, 12) voorkomen, noodzakelijk aan menschelijke beeldspraak gedacht worden. Die beeldspraak vond hierin haren grond, dat de offerande in het heilige vuur van het altaar des Heeren verteerd werd.</note>.</verse> 
<verse osisID="Lev.3.12"> Indien eene geit zijn offer is en hij deze den Heer opdraagt,</verse>
<verse osisID="Lev.3.13"> zal hij zijne hand op haren kop leggen; en hij zal ze slachten aan den ingang van den tabernakel der getuigenis. En de zonen van Aäron zullen haar bloed plengen rondom het altaar.</verse>
<verse osisID="Lev.3.14"> En zij zullen er van ten voedsel voor het vuur des Heeren nemen het vet, dat de ingewanden bedekt en dat al de levensdeelen bedekt,</verse>
<verse osisID="Lev.3.15"> de twee nieren met het net, dat daarover is aan de weekdarmen, en het vet van de lever met de nieren<note n="1614">Vgl. noot 10.</note>;</verse>
<verse osisID="Lev.3.16"> en de priester zal dat op het altaar ontsteken tot spijs voor het vuur en van allerwelriekendsten geur. Alle vet zal den Heer toebehooren</verse>
<verse osisID="Lev.3.17"> krachtens een eeuwig recht in uwe geslachten en in al uwe woonsteden<note n="1615">Van het vleesch der vredeoffers mocht naar aloud recht (Exod. XX noot 19) gegeten worden. Overigens volgt dienaangaande de wettelijke regeling VII 15-21, 31-36. Alle vet echter, te weten dat der in v. 3, 4 en 9 genoemde offerstukken, was aan het gebruik onttrokken. Dit voorschrift betreft niet alleen de geslachte offerdieren, maar ook alle dieren (runderen, schapen en geiten), die geofferd konden worden. Zulks doet de toevoeging in al uwe woonsteden vermoeden. Ook ver van de offerplaats derhalve zou die wet verplichten. Vgl. verder VII 23-25.</note>; noch bloed noch vet zult gij ooit eten<note n="1616">Meer in bijzonderheden wordt dit verbod VII 23-27 herhaald. Ook daar is het, hoewel zelfs buiten den offerdienst en in het dagelijksch leven verplichtend, bij de bepalingen voor de vredeoffers gevoegd. Het staat er in tegenstelling met de toelating om van het vleesch dier offers te eten.</note>.</verse>
</chapter>

      
<chapter osisID="Lev.4"> 
<title>Hoofdstuk IV.</title><p>Voorschriften aangaande de zondoffers, verschillend naar gelang de hoogepriester (v. 1-12) en het gansche volk (v. 13-21) of wel een vorst des volks (v. 22-26) of een gewoon Israëliet (v. 27-35) die brengen.</p>
<verse osisID="Lev.4.1"> En de Heer sprak tot Moses, zeggende:</verse>
<verse osisID="Lev.4.2"> Spreek tot de kinderen van Israël: Iemand, die door onwetendheid zondigt en ten opzichte van eenig gebod des Heeren, dat Hij geboden heeft niet te doen, iets doet<note n="1617">De zoenoffers, waarover IV-VI. 7 gehandeld wordt, dagteekenen zeer waarschijnlijk eerst van de Mosaïsche wetgeving. Immers zij werden tot hiertoe nergens vermeld en de bepalingen betreffende de twee soorten dezer offers, de zondoffers (IV-V 13) en de schuldoffers (V 14-VI 7), worden ingeleid met eene onderrichting aangaande den aard en het doel dier offeranden. Zie voor het onderscheid tusschen beide V noot 12. - Zondigen door onwetendheid, volgens den grondtekst ‘door dwaling’, beteekent zondigen door menschelijke onbedachtzaamheid of ook door menschelijke zwakheid. Het staat tegenover het zondigen in boos opzet en met verachting der wetten, het zondigen ‘met opgeheven hand’; Num. XV 30 volgens den grondtekst. - Ten opzichte van enz. Hiermede wordt de eene soort der zonde van onwetendheid aangeduid, te weten die zonde, welke geschiedt door te doen hetgeen de Wet verbiedt. Van de andere soort spreekt Num. XV 22.</note>:</verse>
<verse osisID="Lev.4.3"> indien de priester, die gezalfd is<note n="1618">Zoo heet de hoogepriester. Vgl. Exod. XL noot 4.</note>, zondigt en het volk doet zondigen, zal hij voor zijne zonde eenen var zonder smet den Heer offeren<note n="1619">Meer dan iemand anders was Gods eerste plaatsbekleeder verplicht tot persoonlijke heiligheid en door middel daarvan tot heiliging des volks. De uitboeting zijner zonde vorderde dan ook het voortreffelijkste offerdier, een jongen stier zonder gebreken. Vgl. I noot 4.</note>;</verse>
<verse osisID="Lev.4.4"> en hij zal dezen brengen aan den ingang van den tabernakel der getuigenis voor den Heer en de hand op zijnen kop leggen en hem slachten voor den Heer<note n="1620">Het zijn dezelfde voorschriften als van het brandoffer I 3-5.</note>.</verse>
<verse osisID="Lev.4.5"> Hij zal ook van het bloed van den var nemen en dit binnen den tabernakel der getuigenis dragen<note n="1621">Ook bij het zondoffer des ganschen volks (zie v. 16) moest dit geschieden, waardoor de zwaarte van het misdrijf nadrukkelijk werd aangeduid.</note>.</verse>
<verse osisID="Lev.4.6"> En nadat hij den vinger gedoopt heeft in het bloed, zal hij daarmede zevenmaal sprengen voor den Heer tegenover het voorhangsel des heiligdoms<note n="1622">Zevenmaal, ten einde op zinnebeeldige wijze de volkomen uitdelging der schuld af te smeeken en te beteekenen, daar het getal zeven, door de rust des Heeren (Gen. II 2) geheiligd, zinnebeeldig het begrip van volkomenheid uitdrukt (Exod. XXIX 35-37). - Terwijl het plengen onmiddellijk uit het vat geschiedde, gebeurde het sprengen, Hebr. ‘spatten’, met den vinger (of ook met den sprengkwast XIV 6, 7). - Voor den Heer wijst het Heilige der heiligen aan, waar, boven de ark, de troon des Heeren was. Vgl. Exod. XXV 22. Niet daarbinnen echter, maar in het Heilige tegenover het voorhangsel (Exod. XXVI 33) gebeurde deze plechtigheid.</note></verse> 
<verse osisID="Lev.4.7"> en van hetzelfde bloed op de hoornen doen van het altaar des aan den Heer alleraangenaamsten reukwerks, dat in den tabernakel der getuigenis is<note n="1623">Zie voor den stand en de beteekenis van het reukaltaar Exod. XXX noot 3 en 6. Op de uitstekende hoornen (vgl. Exod. XXVII noot 3) werd aan Jehova, op zinnebeeldige wijze Hem zoo nabij doenlijk en als onder zijne oogen, van het bloed aangeboden. Ook bij die zondoffers, wier bloed niet binnen het heiligdom gebracht werd, moest van hun bloed althans op de hoornen des brandofferaltaars (zie bijv. v. 25) gedaan worden. Die bijzonder plechtige aanbieding des bloeds vindt hierin hare verklaring, dat bij de zondoffers de uitwissching der schuld en de verzoening met God door middel der bloedvergieting (XVII 11) nadrukkelijk op den voorgrond staat.</note>; maar al het overige bloed zal hij plengen aan den voet van het brandofferaltaar aan den ingang des tabernakels.</verse>
<verse osisID="Lev.4.8"> En het vet van den var zal hij er uit nemen voor de zonde<note n="1624">Hebr. ‘Al het vet van den var der zonde’, d.i. van den var des zondoffers. De bepalingen betreffende de offerstukken zijn dezelfde als III 3-5.</note>, zoowel hetgeen de levensdeelen bedekt als alles, wat daarbinnen is,</verse>
<verse osisID="Lev.4.9"> de twee nieren en het net, dat daarover is aan de weekdarmen, en het vet van de lever met de nieren,</verse>
<verse osisID="Lev.4.10"> gelijk dit van het jonge rund des vredeoffers wordt weggenomen; en hij zal dit ontsteken op het brandofferaltaar.</verse>
<verse osisID="Lev.4.11"> Maar de huid en al het vleesch met den kop en de pooten en de ingewanden en den mest</verse>
<verse osisID="Lev.4.12"> en wat er overblijft van het lichaam zal hij buiten de legerplaats brengen naar een reine plaats, waar men de asch pleegt uit te storten; en hij zal dit op een stapel hout in brand steken, en het zal ter plaatse, waar de asch wordt uitgestort, verbrand worden<note n="1625">Omdat het zondoffer, in de plaats des zondaars gesteld, diens zonde vertegenwoordigde, kwam van het vleesch niets op het altaar. Wel werd het bij de gewone zondoffers door de priesters gegeten, opdat zij zoo naar Gods verordening de ongerechtigheid des volks zouden wegnemen (X 17), maar bij het zondoffer van den hoogepriester en van het gansche volk (v. 20) bleef ook dit achterwege. Niet passend toch kon dan de priester, bij die offeranden zelf als zondaar verschijnend, de zonde wegnemen en heiliging bewerken. Daarom moest het vleesch dezer zondoffers en op figuurlijke wijze de zonde zelve buiten de legerplaats, als het ware buiten de tegenwoordigheid van Jehova, vernietigd worden. Wijl het echter het overschot gold eener aan God gebrachte offerande, was daarvoor een reine plaats aangewezen, te weten de plaats, waar de asch van het brandofferaltaar werd uitgestort.</note>.</verse> 
<verse osisID="Lev.4.13"> En bijaldien geheel de menigte van Israël in onwetendheid is en door onkunde<note n="1626">Zelfs voor onopzettelijke en onbewuste overtredingen vorderde God zondoffers, opdat het volk met des te meer zorg de heilige wetten zou leeren kennen en onderhouden en met des te grooter vrees voor het eigenlijke kwaad der zonde zou terugschrikken. - De voorschriften van dit en het vorige offer zijn dezelfde. Alleen is het niet duidelijk, wie het offerdier slachtte. Volgens eenigen deed het een der oudsten, volgens anderen kwam dit den priesters toe. Vgl. II Par. XXIX 22, 24.</note> doet wat tegen het gebod des Heeren is</verse>
<verse osisID="Lev.4.14"> en daarna hare zonde inziet, zal zij voor hare zonde eenen var offeren en dezen aan den ingang van den tabernakel brengen.</verse>
<verse osisID="Lev.4.15"> En de oudsten des volks zullen de handen op zijnen kop leggen voor den Heer. En nadat de var voor het aangezicht des Heeren geslacht is,</verse>
<verse osisID="Lev.4.16"> zal de priester, die gezalfd is, van het bloed er van binnen den tabernakel der getuigenis dragen</verse>
<verse osisID="Lev.4.17"> en, den vinger daarin doopend, zevenmaal sprengen tegenover het voorhangsel;</verse>
<verse osisID="Lev.4.18"> en hij zal van hetzelfde bloed op de hoornen doen van het altaar, dat voor den Heer is in den tabernakel der getuigenis, maar al het overige bloed zal hij plengen aan den voet van het brandofferaltaar, dat aan den ingang van den tabernakel der getuigenis is.</verse>
<verse osisID="Lev.4.19"> En al het vet er van zal hij er uit nemen en op het altaar ontsteken,</verse>
<verse osisID="Lev.4.20"> eveneens ook met dezen var handelend als hij te voren gehandeld heeft; en als de priester voor hen bidt, zal de Heer hun genadig zijn.</verse>
<verse osisID="Lev.4.21"> En hij zal den var zelf buiten de legerplaats brengen en evenals den vorigen var verbranden, omdat het voor de zonde der menigte is<note n="1627">Dat de zondoffers van den hoogepriester en van het gansche volk op bijzondere wijze afbeeldingen geweest zijn van het Offer des Heilands op Calvarië, leert de Apostel II Cor. V 21 en vooral Hebr. XIII 10-13.</note>.</verse>
<verse osisID="Lev.4.22"> Indien een vorst<note n="1628">Vorsten zijn niet enkel de hoofden der stammen, maar ook die der geslachten, waarin elke stam verdeeld was. Vgl. Num. III 24, 30, 35. - Vgl. voor het verschil tusschen de hier volgende en de vorige zondoffers noot 5, 7 en 9.</note> zondigt en door onwetendheid iets doet van het vele, dat door de wet des Heeren verboden wordt,</verse>
<verse osisID="Lev.4.23"> en daarna zijne zonde inziet, zal hij den Heer eene offerande opdragen, eenen geitebok zonder smet.</verse>
<verse osisID="Lev.4.24"> En hij zal op diens kop zijne hand leggen, en na hem geslacht te hebben op de plaats, waar men het brandoffer pleegt te slachtofferen voor den Heer, omdat<note n="1629">De grondtekst heeft niet omdat, maar alleen: ‘het is een zondoffer’.</note> het voor de zonde is,</verse>
<verse osisID="Lev.4.25"> zal de priester den vinger doopen in het bloed van het zondoffer en daarmede de hoornen van het brandofferaltaar aanraken en aan den voet daarvan het overige plengen.</verse>
<verse osisID="Lev.4.26"> Maar het vet<note n="1630">Wat er met het vleesch van dit en van het volgende zondoffer (v. 27) gebeuren moest, verhaalt eerst VI 25-29.</note> zal hij er op ontsteken, zooals bij de vredeoffers pleegt te geschieden; en de priester zal voor hem en voor zijne zonde bidden, en het zal hem vergeven worden.</verse>
<verse osisID="Lev.4.27"> En bijaldien iemand van het volk des lands door onwetendheid zondigt, zoodat hij iets doet van hetgeen door de wet des Heeren verboden wordt en hij misdoet</verse>
<verse osisID="Lev.4.28"> en zijne zonde erkent, zal hij eene geit zonder smet offeren.</verse>
<verse osisID="Lev.4.29"> En hij zal de hand leggen op den kop van het zondoffer en het ter plaatse van het brandoffer slachten.</verse>
<verse osisID="Lev.4.30"> En de priester zal van het bloed nemen aan zijnen vinger, en hij zal de hoornen van het brandofferaltaar aanraken en aan den voet er van het overige plengen.</verse> 
<verse osisID="Lev.4.31"> Al het vet nu zal hij wegnemen, zooals men het uit de vredeoffers pleegt weg te nemen, en hij zal het op het altaar ontsteken ten welriekenden geur voor den Heer; en hij zal voor hem bidden, en het zal hem vergeven worden.</verse>
<verse osisID="Lev.4.32"> Maar als hij uit het klein vee een zondoffer opdraagt, te weten een schaap zonder smet,</verse>
<verse osisID="Lev.4.33"> zal hij op den kop er van de hand leggen en het slachten ter plaatse, waar men de brandofferanden pleegt te slachten.</verse>
<verse osisID="Lev.4.34"> En de priester zal van het bloed er van met zijnen vinger nemen en de hoornen van het brandofferaltaar aanraken en aan den voet daarvan het overige plengen.</verse>
<verse osisID="Lev.4.35"> Ook al het vet zal hij wegnemen, zooals men het vet pleegt weg te nemen van den ram, welke ten vredeoffer geslacht wordt; en hij zal het verbranden op het altaar ten vuuroffer des Heeren<note n="1631">Hebr. ‘op de vuuroffers van Jehova’, te weten boven op de andere offeranden, welke daar reeds branden.</note>; en hij zal bidden voor hem en voor zijne zonde, en het zal hem vergeven worden.</verse>
</chapter>

      
<chapter osisID="Lev.5">
<title>Hoofdstuk V.</title><p>Drie gevallen, waarin een zondoffer verplichtend is (v. 1-5), met aanwijzing waaruit dat offer bestaan moet (v. 6-.13. Drie gevallen, waarin een schuldoffer verplichtend is, met aanwijzing waaruit dat offer bestaan moet (v. 14-.19.</p>
<verse osisID="Lev.5.1"> Indien iemand zondigt, te weten hij hoort de stem van den zweerder en is getuige, omdat hij zelf of het gezien heeft of er van weet: als hij het niet openbaart, zal hij zijne ongerechtigheid dragen<note n="1632">Dat ook hier (v. 1-13) van zondoffers sprake is, bewijst de in den grondtekst achtmaal terugkeerende uitdrukking ‘chattaath’, welke ‘zonde’ en overdrachtelijk ‘zondoffer’ (zie IV noot 8) beteekent. Drie gevallen, welke een zondoffer vorderen, worden opgenoemd: het nalaten van plichtmatige getuigenis in gerechtszaken (v. 1), het verzuimen der zuiveringsvoorschriften na verontreiniging door aanraking (v. 2 en 3) en het uit vergetelheid niet vervullen der onder eede gedane belofte (v. 4). - Voor de stem van den zweerder heeft de grondtekst ‘de stem der bezwering’. Hiermede is bedoeld de vordering onder aanroeping van God (Prov. XXIX 24) om voor de rechtbank getuigenis af te leggen. Wie daaraan niet voldeed, verzuimde zijnen plicht jegens de maatschappij en was schuldig voor God, in wiens naam (Deut. I 17; II Par. XIX 6) de rechters vonnisten. Hij zou daarom, door de menschelijke of door de goddelijke gerechtigheid gestraft, de gevolgen van zijne ongerechtigheid dragen.</note>.</verse> 
<verse osisID="Lev.5.2"> Iemand, die iets onreins aanraakt, hetzij het door een wild dier gedood of vanzelf gestorven is of wel een of ander kruipend dier is, en hij vergeet zijne onreinheid, hij is schuldig en heeft misdreven<note n="1633">Als iets onreins wordt door den grondtekst aangewezen het doode aas van een onrein wild dier of van een onrein stuk vee of van een onrein kruipend dier. - Hij is schuldig enz. omdat hij zich in zijne onreinheid als een reine heeft gedragen. Er is hier geen spraak van eigenlijke zonde, maar van wettelijke schuld, doordat de zuiveringsvoorschriften der wet niet in acht zijn genomen, al gebeurde dit dan ook zonder kwaad opzet. Vgl. voor de reine en onreine dieren XI.</note>;</verse>
<verse osisID="Lev.5.3"> en indien hij iets aanraakt van de onreinheid eens menschen, betreffende eenige onreinheid, waardoor men pleegt onrein te worden, en hij het vergeet en naderhand, begrijpt, zal hij aan misdrijf schuldig zijn<note n="1634">Zie de vorige noot. Over de hier bedoelde onreinheid handelt XII-XV.</note>.</verse>
<verse osisID="Lev.5.4"> Iemand, die zweert en met zijne lippen uitspreekt om of iets kwaads of iets goeds te doen, en dit met eede en met woorden bevestigt, en die het vergeet en naderhand zijn misdrijf inziet<note n="1635">Iets kwaads beteekent niet iets zondigs. Een natuurlijk kwaad, bijv. het rechtmatig bestraffen van een schuldige, is bedoeld.</note>,</verse>
<verse osisID="Lev.5.5"> hij doe boete voor de zonde<note n="1636">Uitvoeriger zegt de grondtekst: ‘En indien iemand aangaande iets daarvan (van het v. 1-4 opgenoemde) schuldig is geworden, zal hij belijden waarin hij gezondigd heeft’. Waarschijnlijk gebeurde die schuldbekentenis bij het leggen der hand op den kop van het offerdier. Zie het volgende vers.</note></verse>
<verse osisID="Lev.5.6"> en offere uit de kudden een ooilam of eene geit, en de priester zal bidden voor hem en voor zijne zonde;</verse>
<verse osisID="Lev.5.7"> als hij echter geen klein vee kan offeren, offere hij twee tortelduiven of twee jonge duiven den Heer, eene voor de zonde en eene ten brandoffer<note n="1637">Van v. 7 tot 13 wordt bepaald, waarmede de armen voor hunne zondoffers kunnen volstaan. - Daar de duif een te klein dier was, dan dat haar vet afzonderlijk op het altaar, volgens de wet des zondoffers (IV 35), verbrand kon worden, kwam daarvoor in de plaats het brandoffer der tweede duif. Als het eigenlijke zondoffer diende de eerste voor de bloedsprenging (zie v. 8-10) en kwam zij verder waarschijnlijk (vgl. VI 26) den priester toe.</note>,</verse> 
<verse osisID="Lev.5.8"> en hij zal ze aan den priester geven; en deze, de eerste voor de zonde offerend, zal haren kop omdraaien bij de vleugelen, zoodat die aan den hals blijve hangen en niet geheel en al worde afgescheurd.</verse>
<verse osisID="Lev.5.9"> En hij zal van haar bloed sprengen op den wand van het altaar; maar al wat er overblijft, zal hij aan den voet daarvan laten druipen, omdat het voor de zonde is<note n="1638">Bij het brandoffer der vogelen werd de kop van den romp gescheiden. Zie I 15. De geringe hoeveelheid bloed maakt begrijpelijk, waarom daarmede op minder plechtige wijze gehandeld werd dan met het bloed der viervoetige dieren. - In plaats van omdat het voor de zonde is heeft het Hebr.: ‘het is een zondoffer’. Hetzelfde geldt voor v. 11.</note>.</verse>
<verse osisID="Lev.5.10"> Maar de andere zal hij ontsteken ten brandoffer, zooals het pleegt te geschieden<note n="1639">Hebr.: ‘naar het recht’. Bedoeld is het voorschrift I 14-17.</note>; en de priester zal voor hem en voor zijne zonde bidden, en het zal hem vergeven worden.</verse>
<verse osisID="Lev.5.11"> En bijaldien zijne hand geen twee tortelduiven of twee jonge duiven vermag te offeren, zal hij voor zijne zonde een tiende deel van een ephi tarwebloem offeren; hij zal daarop geen olie doen noch eenigen wierook er bij leggen, omdat het voor de zonde is<note n="1640">De ephi of epha (vgl. Exod. XVI noot 11) wordt berekend op ruim twintig liter. - Olie en wierook behoorden bij het spijsoffer (II 1), maar pasten niet bij dit spijsoffer, omdat het een zondoffer was. Bij het treuren over de aan God misvallige zonde voegde niet de olie, het zinnebeeld der vreugde, noch de aangenaam geurende wierook der aanbidding.</note>.</verse>
<verse osisID="Lev.5.12"> En hij zal dat den priester overreiken; en deze zal daarvan een handvol nemen en op het altaar verbranden tot gedenkgave van dengene, die geofferd heeft<note n="1641">Van dengene enz. is een verklarende toevoeging der Vulgaat. Vgl. verder II noot 3. Nog voegt de grondtekst er bij: ‘op de vuuroffers van Jehova; het is een zondoffer’.</note>,</verse>
<verse osisID="Lev.5.13"> en hij zal voor hem bidden en verzoenen, maar het overige deel zal hij zelf<note n="1642">De priester, die het gewone zondoffer voltooide door er van te eten en zoo (X 17) verzoening bewerkte.</note> als geschenk behouden.</verse> 
<verse osisID="Lev.5.14"> En de Heer sprak tot Moses, zeggende<note n="1643">Hiermede begint de onderrichting aangaande de met de zondoffers wel verwante, maar daarvan toch onderscheiden schuldoffers. Zij werden gebracht voor die zonden, welke het karakter eener rechtsverkrachting hadden. Het begrip van zonde en rechtsverkrachting worde echter, waar het onmiddellijk Gods recht betreft, in den zin van louter wettelijke schuld en onbewuste (v. 17-19) of zelfs onvrijwillige rechtsschennis (XIV 12) genomen. Verder was het offerdier van het schuldoffer gewoonlijk een ram, somtijds (XIV 12, 21) een lam van het mannelijk geslacht. Een zeer opmerkelijk verschil tusschen de zondoffers en de schuldoffers bestond nog hierin, dat bij de eerste de verzoening door middel van het bloed (expiatio), bij de laatste de vergoeding der veroorzaakte schade, de voldoening (satisfactio), sterk op den voorgrond trad, waarom dan ook alleen bij de zondoffers de bloedsprenging aan de hoornen des altaars geschiedde.</note>:</verse>
<verse osisID="Lev.5.15"> Indien iemand de godsdienstwetten overtreedt en door dwaling zondigt ten opzichte van die dingen, welke den Heer zijn toegeheiligd, zal hij voor zijne schuld eenen ram zonder smet uit de kudden offeren, die voor twee sikkels volgens het gewicht van het heiligdom gekocht kan worden<note n="1644">Eenigszins anders heeft de grondtekst: ‘Indien iemand eene overtreding begaat en door dwaling - vgl. IV 1 “door onwetendheid” en de noot, (het Hebr. heeft op beide plaatsen hetzelfde woord) - zondigt betreffende het heilige van Jehova, dan brenge hij aan Jehova zijn schuldoffer, eenen ram zonder gebreken uit het klein vee, naar uwe schatting (in waarde van) zilveren sikkels volgens den sikkel des heiligdoms, ten schuldoffer’. De hier bedoelde overtreding bestond in het niet volbrengen der verplichting om de eerstelingen, tienden en andere verordende offergaven (Num. XVIII 12-19) aan de priesters van Jehova te geven. Twee sikkels is meer verklaring dan vertaling. Misschien bleef ‘sikkels’ in den grondtekst opzettelijk zonder verdere bepaling, opdat de prijs van het offerdier, volgens de waardeering der priesters, evenredig zou zijn met de meerdere of mindere schuld. Vgl. verder Exod. XXX noot 9.</note>;</verse>
<verse osisID="Lev.5.16"> en de schade zelve, welke hij heeft toegebracht, zal hij herstellen, en het vijfde deel daaraan toevoegen en aan den priester geven, die, den ram offerend<note n="1645">Vgl. VII 1-7.</note>, voor hem bidden zal, en het zal hem vergeven worden.</verse>
<verse osisID="Lev.5.17"> Indien iemand door onwetendheid zondigt en iets doet van hetgeen door de wet des Heeren verboden wordt en, aan zonde schuldig, zijne ongerechtigheid inziet<note n="1646">Hoewel IV 27-28 tamelijk gelijkluidend is, moet hier, waar een ander offer gevorderd wordt, een andere zonde bedoeld zijn. Zeer waarschijnlijk bestond dit ‘misdrijf tegen den Heer’ (v. 19) hierin, dat iemand de rechten van Jehova als oppersten koning geschonden had, maar daarvan niet bewust was, toen hij zijn wederrechtelijke handeling stelde. Vgl. I Esdr. X 19.</note>,</verse>
<verse osisID="Lev.5.18"> zal hij eenen ram zonder smet uit de kudden den priester brengen volgens de maat en de schatting der zonde; en deze zal voor hem bidden, omdat hij onwetend het deed; en het zal hem vergeven worden,</verse>
<verse osisID="Lev.5.19"> omdat hij door dwaling misdreven heeft tegen den Heer<note n="1647">De grondtekst: ‘Het is een schuldoffer; hij heeft zich schuldig gemaakt tegen Jehova’.</note>.</verse>
</chapter>

      
<chapter osisID="Lev.6">
<title>Hoofdstuk VI.</title><p>Schuldoffers voor zonden van bedrog en ongerechtigheid tegen den naaste (v. 1-.7. Voorschriften aangaande het altijd brandend vuur op het brandofferaltaar (v. 8-13), aangaande de spijsoffers in het algemeen (v. 14-18) en dat der priesters op hunnen wijdingsdag (v. 19-.23. De wet van het zondoffer (v. 24-.30.</p>
<verse osisID="Lev.6.1"> De Heer sprak tot Moses, zeggende:</verse>
<verse osisID="Lev.6.2"> Iemand, die zondigt en met verachting van den Heer zijnen naaste het pand weigert, dat aan zijne eerlijkheid was toevertrouwd, of die met geweld iets afperst of onrecht pleegt,</verse>
<verse osisID="Lev.6.3"> of die een verloren zaak gevonden heeft en, dit loochenend, daarenboven valsch zweert, en die iets anders, wat ook, doet van het vele, waardoor de menschen plegen te zondigen<note n="1648">Voor met verachting van den Heer (v. 1) heeft de grondtekst: ‘eene overtreding begaat tegen Jehova’. Is elke zonde tegen den naaste middellijk eene zonde tegen God, op bijzondere wijze was dit waar van de hier opgenoemde misdrijven tegen eens anders eigendom, welke alle, gelijk de grondtekst duidelijker te kennen geeft, in verband met meineed bedoeld zijn. Om zich van dergelijke, voor den burgerlijken rechter niet meer bewijsbare of strafbare ongerechtigheden te ontlasten, werd hier den rouwmoedige een middel aangeboden, dat als noodzakelijke voorwaarde erkenning van schuld en, eenigermate althans, eene bepaalde schuldbelijdenis vorderde. Was aan die voorwaarde voldaan, dan werd de erkende schuld als zonde tegen God, alleen volgens de godsdienstwetten, geboet in het schuldoffer.</note>:</verse>
<verse osisID="Lev.6.4"> van schuld overtuigd<note n="1649">Was een schuldige van schuld overtuigd, dan trad niet de priester, maar de strafrechter handelend op. De grondtekst heeft dan ook: ‘Indien hij aldus gezondigd en zich schuldig gemaakt heeft’.</note>,</verse>
<verse osisID="Lev.6.5"> zal hij alles, wat hij met bedrog wilde verkrijgen, in zijn geheel te- ruggeven en nog het vijfde deel daarbij aan den eigenaar, wien hij de schade heeft toegebracht<note n="1650">De grondtekst voegt er bij, dat dit geschieden moet ‘op den dag van zijn schuldoffer’. Sommigen verstaan het Hebr. in dien zin, dat de boete van het vijfde deel niet aan den benadeelden eigenaar, maar wellicht aan den offerenden priester, evenals V 16, toekwam.</note>.</verse>
<verse osisID="Lev.6.6"> Voor zijne zonde<note n="1651">Hebr.: ‘als zijn schuldoffer’.</note> nu zal hij eenen ram zonder smet uit de kudde offeren en aan den priester dien geven, volgens de schatting en de mate van de schuld<note n="1652">En de mate van de schuld is een verklarende toevoeging van de Vulgaat en Septuagint. De werkelijke waarde der offerrammen kan weinig verschil gegeven hebben, maar de priester bepaalde den verschuldigden prijs voor het offerdier in verband met de zwaarte van het misdrijf, dat dus, eenigszins ten minste, aan den priester beleden moest worden. Van eene schatting des offerdiers is alleen bij de schuldoffers sprake.</note>;</verse>
<verse osisID="Lev.6.7"> en deze zal voor hem bidden vóór den Heer, en het zal hem vergeven worden wat ook, waarin hij door zijne handelwijze gezondigd heeft.</verse>
<verse osisID="Lev.6.8"> En de Heer sprak tot Moses, zeggende:</verse>
<verse osisID="Lev.6.9"> Gebied aan Aäron en zijne zonen<note n="1653">Deze nieuwe reeks voorschriften tot VII 38 handelt, een enkele verordening (VII 22-27) uitgezonderd, over de plichten en rechten der priesters in zake van de offeranden. Aäron en zijne zonen of de priesters worden dan ook telkens uitdrukkelijk genoemd.</note>: Dit is de wet van het brandoffer: Het zal op het altaar branden den ganschen nacht tot den morgen; het vuur zal van hetzelfde altaar zijn<note n="1654">De wet van het brandoffer betreft (vgl. de volgende verzen tot v. 13) het dagelijksch brandoffer, dat eiken avond en morgen werd opgedragen. Vgl. Exod. XXIX 38-42; Num. XXVIII 3-8. - Het vuur, waardoor het brandoffer verteerd wordt, zal vuur van het altaar, zal heilig vuur zijn. In plaats van de laatste woorden heeft I de grondtekst: ‘en het vuur des altaars zal daarop (op het altaar) brandend worden gehouden’. Zie v. 12. Anderen verstaan het zoo, dat het vuur daardoor, te weten door den brand van het dagelijksch brandoffer, altijd onderhouden zal blijven.</note>.</verse>
<verse osisID="Lev.6.10"> De priester zal den lijfrok en het linnen dijkleed aantrekken; en de asch, welke het verslindende vuur heeft uitgebrand, zal hij wegnemen en naast het altaar stellen<note n="1655">Ook gordel en hoofdbedekking behoorden met lijfrok en dijkleed (Exod. XXVIII 40) tot de priesterlijke kleeding, maar zijn kortheidshalve niet vermeld. - Naast het altaar, te weten aan de oostzijde daarvan. Zie I 16.</note>;</verse>
<verse osisID="Lev.6.11"> en hij zal zich van de eerste kleederen ontdoen en andere aantrekken, en hij zal haar buiten de legerplaats brengen en op een zeer reine plaats tot stof doen verteren<note n="1656">Haar, d.i. de asch. - Tot stof doen verteren is eene verklarende bijvoeging der Vulgaat. Het brengen der asch buiten het kamp was geen heilig werk. Daarom vervulde de priester die taak in andere dan de priesterlijke kleederen, in zijn gewone kleeding.</note>.</verse>
<verse osisID="Lev.6.12"> Het vuur nu op het altaar zal altijd branden en de priester zal het onderhouden door er des morgens hout bij te doen elken dag, en hij zal daarop het brandoffer leggen en daarboven het vet ontsteken der vredeoffers<note n="1657">Alleen van het vet der vredeoffers wordt melding gemaakt, omdat die offeranden de meest gebruikelijke waren, maar ook de vetstukken der zoenoffers, de gedenkgaven der spijsoffers en alle andere brandoffers werden op het ochtendbrandoffer verbrand, waarin eene verzinnebeelding gezien mag worden van de waarheid, dat alle vrome gedachte en daad ten grondslag moet hebben de aanbidding van en de toewijding aan God.</note>.</verse>
<verse osisID="Lev.6.13"> Dit is het altijddurend vuur, dat nooit zal worden uitgebluscht op het altaar<note n="1658">Altijd brandde het heilig offervuur ten teeken van den aan Jehova immer verschuldigden eeredienst en ten zinnebeeld van de nooit onderbroken toewijding des volks aan zijnen Opperheer.</note>.</verse>
<verse osisID="Lev.6.14"> Dit is de wet van het spijsoffer en van de bijoffers<note n="1659">En, d.i. te weten, van de bijoffers staat niet in den grondtekst. De Vulgaat voegt het verklarenderwijze (vgl. VII 29) er bij om Exod. XXIX 40, waar van het dagelijksch spijs- en drankoffer, als bijoffers van het dagelijksch brandoffer, sprake is. Immers de wet van het spijsoffer, hoewel dezelfde als die der gewone spijsoffers (II 2, 3), moet hier in verband met de voorafgaande wet van het dagelijksch brandoffer (v. 9-13) begrepen worden. Overigens vertaalt de Vulgaat meermalen (XXIII 18, 37; Num. VI 15) libamenta, waar de grondtekst van spijsen drankoffers als bijoffers spreekt.</note>, welke de zonen van Aäron zullen opdragen voor den Heer en voor het altaar.</verse>
<verse osisID="Lev.6.15"> De priester zal een hand vol nemen van de tarwebloem, welke met olie beslagen is, en al den wierook, welke op de tarwebloem gelegd is; en hij zal dat ontsteken op het altaar tot een gedenkgave van allerwelriekendsten geur voor den Heer;</verse>
<verse osisID="Lev.6.16"> maar het overige gedeelte der tarwebloem zal Aäron met zijne zonen eten zonder deesem; en hij zal het eten in de heilige plaats van het voorhof des tabernakels<note n="1660">Het priesterlijke deel der spijsoffers mocht dus niet binnen de huizen der priesters gebracht en ook niet door hunne vrouwen en kinderen gegeten worden. Vgl. v. 18.</note>.</verse> 
<verse osisID="Lev.6.17"> Daarom nu zal het niet gedeesemd worden, omdat een gedeelte er van tot een vuuroffer des Heeren wordt opgedragen<note n="1661">Het priesterlijke deel was en bleef een deel van het God toegewijde spijsoffer, waarbij nimmer deesem (II 11) werd toegelaten.</note>. Allerheiligst zal het zijn evenals het zondoffer en het schuldoffer.</verse>
<verse osisID="Lev.6.18"> Alleen de mannen van Aäron's geslacht zullen het eten. Eene wet van eeuwigen duur zal het zijn in uwe geslachten aangaande de spijsoffers des Heeren; een ieder, die ze aanraakt, zal geheiligd worden<note n="1662">Door die aanraking ontstond de verplichting om voor zekeren tijd naar de wijze der priesters de wettelijke reinheid stipt te onderhouden of, zooals anderen willen, ontstond een onderhoorigheid en dienstplichtigheid aan het heiligdom, welke een losgeld (XXVII 2) vorderde. Naar een andere vertaling (vgl. v. 27) heeft het Hebr.: ‘Alles, wat ze aanraakt, zal geheiligd worden’. Dat de onmiddellijke aanraking van wat allerheiligst was ook levenlooze voorwerpen heiligde, blijkt uit v. 27 en Agg. II 13. Ze werden daardoor aan het gewone gebruik onttrokken vermoedelijk voor den dienst van het heiligdom. - In plaats van spijsoffers heeft het Hebr. ‘vuuroffers’.</note>.</verse>
<verse osisID="Lev.6.19"> En de Heer sprak tot Moses, zeggende:</verse>
<verse osisID="Lev.6.20"> Dit is het offer van Aäron en van zijne zonen, dat zij den Heer moeten opdragen op den dag hunner zalving<note n="1663">Hebr.: ‘op den dag zijner zalving’. Bedoeld is het bijzondere spijsoffer, dat Aäron en na hem elke gezalfde hoogepriester uit zijne zonen moest opdragen. De verplichting daartoe ving waarschijnlijk aan, nadat de zalving door de zevendaagscne wijding (VIII 33) voltooid was.</note>. Het tiende deel van een ephi tarwebloem zullen zij offeren ten altijddurend<note n="1664">Volgens sommigen heet het altijddurend in dien zin, dat ieder hoogepriester het éénmaal bij de aanvaarding van zijn ambt opdroeg. Volgens de Joodsche overlevering echter was het letterlijk altijddurend, werd het iederen dag, des morgens en des avonds, door den hoogepriester als zijn offer gebracht. Vgl. hierbij Eccli. XLV 17 en Hebr. VII 27, welke plaatsen evenwel niet noodzakelijk van dit spijsoffer te verstaan zijn.</note> spijsoffer, de helft er van des morgens en de helft er van des avonds;</verse>
<verse osisID="Lev.6.21"> en het zal, met olie beslagen, in eene pan gebakken worden. En warm, ten allerwelriekendsten geur voor den Heer, zal dat offeren</verse>
<verse osisID="Lev.6.22"> de priester, die rechtens zijnen vader opvolgde, en het zal geheel op het altaar verbrand worden.</verse>
<verse osisID="Lev.6.23"> Want alle spijsoffer der priesters zal door het vuur verteerd worden en niemand zal er van eten<note n="1665">Brachten de priesters voor zich zelven een spijsoffer of zondoffer (IV 12), dan stonden zij gelijk met de gewone menschen, aan wie het niet vergund was van dergelijke offers te eten.</note>.</verse> 
<verse osisID="Lev.6.24"> De Heer nu sprak tot Moses, zeggende:</verse>
<verse osisID="Lev.6.25"> Spreek tot Aäron en zijne zonen: Dit is de wet van het zondoffer: ter plaatse, waar het brandoffer wordt opgedragen<note n="1666">Hebr.: ‘geslacht’.</note>, zal het geslacht worden voor den Heer. Allerheiligst is het.</verse>
<verse osisID="Lev.6.26"> De priester, die het opdraagt, zal het eten in de heilige plaats, in het voorhof des tabernakels.</verse>
<verse osisID="Lev.6.27"> Al wat het vleesch daarvan aanraakt, zal geheiligd worden. Indien met deszelfs bloed een kleed bespat wordt, zal het gewasschen worden in de heilige plaats.</verse>
<verse osisID="Lev.6.28"> Maar een aarden vat, waarin het gekookt is, zal gebroken worden<note n="1667">Een aarden, niet verglaasd vat werd te veel doortrokken van hetgeen daarin was toebereid. Waarschijnlijk was de kunst van het verglazen, waarop Prov. XXVI 23 en Eccli. XXXVIII 34 wellicht doelen, oudtijds minder bekend.</note>; en bijaldien het een koperen vat is, zal het geschuurd en met water gewasschen worden.</verse>
<verse osisID="Lev.6.29"> Elke man van het priesterlijk geslacht zal van deszelfs vleesch eten, omdat het allerheiligst is.</verse>
<verse osisID="Lev.6.30"> Doch de offerande, welke voor de zonde geslacht wordt, waarvan het bloed binnen den tabernakel der getuigenis wordt gebracht, om verzoening te bewerken in het heiligdom<note n="1668">Bedoeld zijn de zondoffers voor den hoogepriester IV 5 en voor het volk IV 16; XVI 15.</note>, zal niet gegeten, maar door het vuur verbrand worden.</verse>
</chapter>

      
<chapter osisID="Lev.7">
<title>Hoofdstuk VII.</title><p>Aanvullingsvoorschriften aangaande het schuldoffer (v. 1-7), het branden spijsoffer (v. 8-10) en het vredeoffer (v. 11-.21. Verbod om vet en bloed te nuttigen (v. 22-.27. Deel der priesters bij de vredeoffers (v. 28-.38.</p>
<verse osisID="Lev.7.1"> Dit ook is de wet van het schuldoffer; allerheiligst is het<note n="1669">Vgl. II noot 4.</note>;</verse>
<verse osisID="Lev.7.2"> daarom zal, waar het brandof- fer geslacht moet worden, ook het offerdier voor de schuld worden gedood; het bloed er van zal rondom het altaar geplengd worden<note n="1670">Daarom ontbreekt in den grondtekst. Vgl. verder I noot 9.</note>.</verse>
<verse osisID="Lev.7.3"> Men zal daarvan offeren den staart en het vet, dat de levensdeelen bedekt,</verse>
<verse osisID="Lev.7.4"> de twee nieren en het vet, dat aan de weekdarmen is, en het net van de lever met de nieren.</verse>
<verse osisID="Lev.7.5"> En de priester zal dat ontsteken op het altaar; een vuuroffer des Heeren is het voor de schuld<note n="1671">De voorschriften v. 3-5 zijn dezelfde als van het vredeoffer III 9-11. De laatste woorden luiden in den grondtekst: ‘het is een schuldoffer’.</note>.</verse>
<verse osisID="Lev.7.6"> Elke man van het priesterlijk geslacht zal in de heilige plaats dat vleesch eten, omdat het allerheiligst is.</verse>
<verse osisID="Lev.7.7"> Evenals het zondoffer wordt opgedragen, evenzoo ook het schuldoffer<note n="1672">De grondtekst zegt duidelijker: ‘Gelijk het zondoffer, zoo het schuldoffer’. Dit doelt op de onmiddellijk volgende wet.</note>; voor beide offers zal ééne wet gelden: aan den priester, die het opdraagt, zal het toebehooren.</verse>
<verse osisID="Lev.7.8"> De priester, die het offerdier des brandoffers opdraagt, zal de huid er van hebben<note n="1673">Bij de bepaling aangaande het deel der priesters van de zond- en schuldoffers worden hier (v. 8-10) soortgelijke bepalingen gevoegd met betrekking tot de brand- en spijsoffers. - Ook de huid van het offerdier der zond- en schuldoffers behoorde waarschijnlijk aan den offerenden priester. Alleen bij de vredeoffers bleef, volgens Joodsche overlevering, de huid van het dier in eigendom aan dengene, die de offerande bracht.</note>.</verse>
<verse osisID="Lev.7.9"> En alle spijsoffer van tarwebloem, dat in den oven gebakken wordt, en al wat op den rooster of in de pan toebereid wordt<note n="1674">Vgl. II 4-7.</note>, zal voor dien priester zijn, door wien het wordt opgedragen;</verse>
<verse osisID="Lev.7.10"> wat of met olie beslagen of droog is, zal onder alle zonen van Aäron, gelijkmatig voor een ieder, verdeeld worden<note n="1675">Hebr.: ‘En elk spijsoffer, met olie gemengd of droog,’ enz. Hier is van alle andere spijsoffers dan de voornoemde van v. 9 sprake. Vgl. II 1-3 en 14-16. Als droog spijsoffer is vermoedelijk allereerst bedoeld dat der gerooste korenaren (vgl. II 14 en noot 11), verder het zondoffer der armen (V 11) en het offer der ijverzucht (Num. V 12-31). De op het vuur toebereide spijsoffers van v. 9 werden waarschijnlijk zeldzamer en in minder groote hoeveelheid aangeboden. Vandaar wellicht dit voorschrift, dat alleen de overige spijsoffers verzameld en onder alle priesters binnen de heilige plaats (vgl. VI 16) verdeeld werden.</note>.</verse> 
<verse osisID="Lev.7.11"> Dit is de wet van het vredeoffer, dat den Heer wordt opgedragen.</verse>
<verse osisID="Lev.7.12"> Indien het een offer tot dankzegging is, zal men offeren ongedeesemde, met olie beslagen brooden en ongedeesemde, met olie bestreken koeken en op het vuur toebereide tarwebloem en gebak, met een bijmengsel van olie beslagen<note n="1676">Met het vredeoffer, waarvan hoofdst. III slechts gedeeltelijk de voorschriften gaf, en ook met het brandoffer (Num. XV 3, 4) moest altijd te gelijk een spijsoffer worden opgedragen. Drieërlei vredeoffer wordt nier en v. 16 genoemd. Vgl. III noot 1. - In den grondtekst heeten de opgenoemde offergaven: ‘ongedeesemde, met olie beslagen koeken en ongedeesemde, met olie bestreken vladen, en tarwebloem te zamen gemengd tot koeken, welke met olie beslagen zijn’. Tusschen de twee soorten van koeken schijnt slechts in de wijze van toebereiding verschil te zijn geweest. Nadrukkelijk wordt van de olie melding gemaakt, welke als zinnebeeld der vreugde vooral bij de vredeoffers paste.</note>,</verse>
<verse osisID="Lev.7.13"> alsook gedeesemde brooden<note n="1677">Gedeesemd brood kon nooit een eigenlijke offergave zijn en op het altaar komen. Zie II 11. Het behoorde echter bij den heiligen maaltijd na het vredeoffer en als zoodanig wordt het hier vermeld.</note> bij het dankoffer, dat als vredeoffer wordt opgedragen;</verse>
<verse osisID="Lev.7.14"> en daarvan zal er een als eerstelingsgave den Heer geofferd worden<note n="1678">De grondtekst heeft: ‘En hij zal daarvan opdragen een deel van elke gave als hefoffer voor Jehova’. Van de drie verschillende gaven des spijsoffers, waarschijnlijk ook van het gedeesemd brood, nam de priester een gedeelte, en dit afgezonderde deel of hefoffer kwam niet op het altaar, maar behoorde aan den offerenden priester als vertegenwoordiger van Jehova. - De verbranding der gedenkgave (II 9) geschiedde vermoedelijk alleen, wanneer een spijsoffer afzonderlijk, niet gelijk hier als bijoffer, werd opgedragen.</note>, en het zal voor den priester zijn, die het bloed der offerande plengt.</verse>
<verse osisID="Lev.7.15"> En het vleesch er van zal op denzelfden dag gegeten worden en er zal niets van overblijven tot den morgen.</verse>
<verse osisID="Lev.7.16"> Indien iemand krachtens gelofte of uit eigen beweging eene offerande opdraagt, zal zij eveneens op denzelfden dag genuttigd worden; maar ook, indien er iets tot den anderen dag overblijft, mag het gegeten worden;</verse>
<verse osisID="Lev.7.17"> al wat echter op den derden dag gevonden wordt, zal door het vuur verteerd worden<note n="1679">Door dit voorschrift werd van het heilig offervleesch alle gevaar voor bederf geweerd en bleef steeds het innig verband tusschen offer en offermaaltijd bewaard. De strengere bepaling betreffende het vleesch der dankoffers wijst wellicht op de bijzonder wettelijke heiligheid dier offerande. Het overschot werd waarschijnlijk buiten het legerkamp verbrand. Vgl. IV 12.</note>.</verse> 
<verse osisID="Lev.7.18"> Indien iemand van het vleesch des vredeoffers op den derden dag eet, zal het offer waardeloos worden en dengene, die offert, niet baten; ja zelfs zal een ieder, die zich met zulke spijs verontreinigt, aan overtreding schuldig zijn.</verse>
<verse osisID="Lev.7.19"> Het vleesch, dat met iets onreins in aanraking komt, zal niet gegeten, maar in het vuur verbrand worden; wie rein is, zal er van eten<note n="1680">Het vleesch der vredeoffers is bedoeld. Alleen de wettelijk reine mocht er van, te weten van dat heilige offervleesch, eten.</note>.</verse>
<verse osisID="Lev.7.20"> Iemand, die in onreinen staat van het vleesch des vredeoffers eet, dat den Heer geofferd is, zal vergaan uit zijne volksgenooten<note n="1681">Over de wettelijke onreinheid handelt hoofdst. XI-XV. Vgl. verder Gen. XVII noot 8.</note>.</verse>
<verse osisID="Lev.7.21"> En iemand, die aan de onreinheid raakt van een mensch of van een dier of van wat ook, dat verontreinigen kan<note n="1682">Hebr.: ‘of van eenigen onreinen gruwel’. Het met ‘gruwel’ vertaalde woord, dat ook XI 10; Is. LXVI 17 en Ez. VIII 10 voorkomt, wijst in het algemeen de onreine visschen, vogels, insecten en kruipende dieren aan.</note>, en eet van zulk vleesch, hij zal vergaan uit zijne volksgenooten.</verse>
<verse osisID="Lev.7.22"> De Heer sprak tot Moses, zeggende:</verse>
<verse osisID="Lev.7.23"> Spreek tot de kinderen van Israël: Het vet van schaap en rund en geit zult gij niet eten<note n="1683">Niet het vet, dat aan het vleesch was aangewassen, maar dat der offerstukken (III 3, 4, 9) is bedoeld. Ook strekt het verbod zich niet verder uit dan tot de hier aangewezen ten offer geschikte dieren. Van andere reine dieren, bijv. van herten, mocht alle vet gebruikt worden.</note>.</verse>
<verse osisID="Lev.7.24"> Het vet van een gestorven dier en van zulk een dier, dat door een wild beest werd gegrepen, zult gij tot allerlei gebruik aanwenden<note n="1684">De grondtekst voegt er bij: ‘maar gij zult het niet eten’.</note>.</verse>
<verse osisID="Lev.7.25"> Indien iemand vet eet, dat ten vuuroffer des Heeren geofferd moet worden<note n="1685">De grondtekst: ‘want een ieder, die vet eet van het vee, waarvan men aan Jehova een vuuroffer opdraagt’ enz. Dit volgt na de tusschenrede van v. 24 als verklaring van het v. 23 gegeven verbod. Omdat uit de runderen, schapen en geiten de offeranden voor Jehova genomen worden, zal het vet dier dieren niet worden gegeten. Wat daarmede gebeuren moest, wanneer genoemde slachtdieren niet ten offer maar alleen tot voedsel bestemd waren, blijft achterwege. Later volgt dienaangaande de wet van XVII 3-9. Alvorens deze wet (zie vooral v. 6) in werking trad, moest waarschijnlijk het vet, dat den Heer toebehoorde (III 16), op de huisaltaren (Exod. XX noot 19) verbrand worden.</note>, zal hij vergaan uit zijn volk.</verse> 
<verse osisID="Lev.7.26"> Geen bloed ook van eenig dier zult gij tot voedsel nemen, zoo min van de vogelen als van het vee.</verse>
<verse osisID="Lev.7.27"> Al wie bloed eet, zal vergaan uit zijne volksgenooten.</verse>
<verse osisID="Lev.7.28"> En de Heer sprak tot Moses, zeggende:</verse>
<verse osisID="Lev.7.29"> Spreek tot de kinderen van Israël, zeggende: Wie een vredeoffer den Heer opdraagt, drage te gelijk ook een spijsoffer op, dat is het bijoffer daarvan<note n="1686">Zie voor het met bijoffer vertaalde libamentum VI noot 12. De grondtekst echter heeft: ‘Wie zijn vredeoffer aan Jehova opdraagt, zal (zelf) aan Jehova zijne offergave van zijn vredeoffer brengen’. Wat dit beteekent, zegt het volgende vers, waar duidelijk het aan Jehova en aan den priester toebehoorende deel des vredeoffers als ‘zijne offergave’ is aangewezen.</note>.</verse>
<verse osisID="Lev.7.30"> Hij zal in zijne handen houden het vet der offerande en de borst; en wanneer hij beide den Heer geofferd en toegewijd heeft, zal hij ze den priester overreiken<note n="1687">De grondtekst heeft: ‘zijne handen zullen de vuuroffers van Jehova (die gedeelten der offeranden, welke verbrand werden) aanbrengen: het vet met de borst zal hij aanbrengen, de borst om ze te bewegen als beweegoffer voor Jehova’. Vgl. hierbij Exod. XXIX noot 17.</note>;</verse>
<verse osisID="Lev.7.31"> en deze zal het vet ontsteken op het altaar, maar de borst zal voor Aäron en diens zonen zijn.</verse>
<verse osisID="Lev.7.32"> Ook de rechterschouder van de vredeoffers zal eerstelingsgave voor den priester worden<note n="1688">Het Hebr. wijst den rechterachterbout aan. Voor eerstelingsgave heeft het Hebr. ‘heffing’ of ‘hefoffer’ (Exod. XXIX noot 21). Er zijn er, die met verwijzing naar v. 34 willen, dat ook dit woord, evenals ‘beweegoffer’, dikwijls en zeker hier op een bijzondere offerplechtigheid wijst, waarbij genoemd deel der offerande door opheffing den Heer werd toegeheiligd.</note>.</verse>
<verse osisID="Lev.7.33"> Wie van Aäron's zonen het bloed en het vet offert, hij zal ook den rechterschouder tot zijn deel hebben.</verse>
<verse osisID="Lev.7.34"> Want de borst der opheffing en den schouder der afzondering<note n="1689">Het Hebr. kan vertaald worden: ‘de borst des beweegoffers en den achterbout des hefoffers’.</note> heb Ik van de kinderen van Israël, uit hunne vredeoffers genomen en heb Ik gegeven aan Aäron, den priester, en aan zijne zonen bij altijddurende wet vanwege het gansche volk Israël.</verse>
<verse osisID="Lev.7.35"> Dit is de zalving van Aäron en van zijne zonen bij het dienstwerk des Heeren<note n="1690">De zalving, te weten hetgeen krachtens de zalving aan Aäron en aan zijne zonen toekomt bij het dienstwerk des Heeren of, naar den grondtekst, ‘van de vuuroffers des Heeren’. De Vulgaat zelve geeft die toelichting Num. XVIII 8, waar zij het Hebr. ‘ter zalving’ verklarend vertaalt: ‘pro officio sacerdotali’, ‘in ruil voor het priesterlijke dienstwerk’.</note> ten dage dat Moses hen deed toetreden om als priesters te dienen,</verse>
<verse osisID="Lev.7.36"> en hetgeen de Heer gebood, dat hun gegeven zal worden<note n="1691">Hebr.: ‘welke (zalving, te weten zalvingsrechten) Jehova gebood, ten dage, dat Hij hen zalfde, dat hun gegeven zal worden’ enz.</note> vanwege de kinderen van Israël krachtens altijddurende verbintenis in hunne geslachten.</verse>
<verse osisID="Lev.7.37"> Dit is de wet van het brandoffer<note n="1692">Het Hebr. voegt hier achter: ‘en van het spijsoffer’.</note> en van het zondoffer en van het schuldoffer en van het offer voor de wijding<note n="1693">Het Hebr. heeft in plaats van wijding ‘vullingen’. Vgl. Exod. XXVIII noot 29; XXIX noot 28.</note> en van de vredeoffers,</verse>
<verse osisID="Lev.7.38"> welke de Heer heeft vastgesteld voor Moses op den berg Sinaï<note n="1694">Te weten bij dien berg, ter plaatse van den tabernakel (I noot 1) in de woestijn van Sinaï.</note>, toen Hij aan de kinderen van Israël gelastte hunne offers den Heer op te dragen, in de woestijn van Sinaï.</verse>
</chapter>

      
<chapter osisID="Lev.8">
<title>Hoofdstuk VIII.</title><p>Wijding van Aäron en zijne zonen, alsmede van den tabernakel en zijn toebehooren (v. 1-.35.</p>
<verse osisID="Lev.8.1"> En de Heer sprak tot Moses, zeggende:</verse>
<verse osisID="Lev.8.2"> Neem Aäron met zijne zonen, hunne kleederen en de olie der zalving, den var voor de zonde, de twee rammen, den korf met het ongedeesemde<note n="1695">Vgl. bij dit Hoofdst. Exod. XXIX 1-37. Passend gebeurde de wijding der priesters, welke onder het brengen van offeranden moest plaats hebben, na de wetgeving betreffende de offers. Te gelijk met de priesterwijding geschiedde ook de inwijding van den tabernakel met zijn toebehooren volgens het bevel van God. Zie Exod. XXIX 37; XL 9-11.</note>,</verse> 
<verse osisID="Lev.8.3"> en gij zult de gansche gemeente verzamelen aam den ingang des tabernakels.</verse>
<verse osisID="Lev.8.4"> Moses deed gelijk de Heer had bevolen. En toen geheel de menigte voor den ingang des tabernakels verzameld was,</verse>
<verse osisID="Lev.8.5"> zeide hij: Dit is het woord, dat de Heer heeft geboden te doen.</verse>
<verse osisID="Lev.8.6"> En terstond deed hij Aäron en diens zonen toetreden. En toen hij hen had gewasschen<note n="1696">Vgl. Exod. XXIX noot 4.</note>,</verse>
<verse osisID="Lev.8.7"> kleedde hij den hoogepriester met het linnen onderkleed en omgordde hem met den gordel en deed hem het donkerblauwe onderkleed aan en legde daarover het schouderkleed<note n="1697">Van een linnen onderkleed spreekt de grondtekst niet. Vgl. Exod. XXVIII 39, waar in plaats van subucula ‘tunica’ staat. Op beide plaatsen heeft echter het Hebr. hetzelfde woord. - Vgl. voor den gordel Exod. terzelfder plaatse, voor het donkerblauwe onderkleed Exod. XXVIII 31-35, voor het schouderkleed Exod. XXVIII 6-14 en de aanteekeningen.</note>,</verse>
<verse osisID="Lev.8.8"> dat hij met den gordelband<note n="1698">Hebr.: ‘met den gordelband (cheesjeb) des ephods’. Vgl. Exod. XXVIII noot 5.</note> samensnoerde en aan het borstschild vastmaakte, waarin de Leer en de Waarheid was<note n="1699">Vgl. Exod. XXVIII 15-30 en de aanteekeningen.</note>.</verse>
<verse osisID="Lev.8.9"> Ook dekte hij hem het hoofd met het hoofdtooisel en stelde daarop, boven het voorhoofd, de gouden, tot heiliging gewijde plaat, gelijk de Heer hem Devolen had<note n="1700">Vgl. voor het hoofdtooisel en de gouden plaat Exod. XXVIII 36-38 en de aanteekeningen, alsook XXIX 6.</note>.</verse>
<verse osisID="Lev.8.10"> Hij nam ook de olie der zalving, waarmede hij den tabernakel met al zijn toebehooren zalfde<note n="1701">Vgl. Exod. XXX 25-29 en XL 9-11.</note>.</verse>
<verse osisID="Lev.8.11"> En toen hij ter heiliging het altaar zevenmaal besprengd<note n="1702">Van dit sprengen, Hebr. ‘spatten’, der zalfolie werd in de verordening van Exod. niet uitdrukkelijk gesproken.</note> had, zalfde hij het en al zijn toebehooren; ook het waschvat met zijn voetstuk heiligde hij met de olie.</verse>
<verse osisID="Lev.8.12"> En die uitstortend op het hoofd van Aäron, zalfde en wijdde hij hem;</verse>
<verse osisID="Lev.8.13"> ook deed hij diens zonen toetreden en kleedde hen met de linnen lijfrokken en omgordde hen met de gordels en zette hun de hoofddeksels op, gelijk de Heer bevolen had<note n="1703">Vgl. Exod. XXVIII 40, 41. Van hunne aldaar verordende en ook meermalen (Exod. XL 13; Lev. VII 35; X 7; Num. III 3) vermelde zalving zwijgt dit beknopt bericht.</note>.</verse>
<verse osisID="Lev.8.14"> Ook deed hij den var voor de zonde komen<note n="1704">Zie IV 1-12 de voorschriften voor het hoogepriesterlijk zondoffer. Vgl. ook Exod. XXIX 10-14 en noot 10. Zie voor de heiliging des brandofferaltaars met het bloed Exod. XXIX noot 30 en 31.</note>, en toen op zijnen kop Aäron en diens zonen hunne handen gelegd hadden,</verse>
<verse osisID="Lev.8.15"> slachtte hij dezen, nam het bloed, en den vinger er in gedoopt hebbende, raakte hij de hoornen des altaars in het rond aan; en nadat hij dit ontzondigd en geheiligd had, plengde hij aan den voet er van het overige bloed.</verse>
<verse osisID="Lev.8.16"> Maar het vet, dat op delevensdeelen was, en het net van de lever en de twee nieren met hun vet ontstak hij op het altaar,</verse>
<verse osisID="Lev.8.17"> terwijl hij den var met de huid en het vleesch en den mest verbrandde buiten de legerplaats, gelijk de Heer geboden had.</verse>
<verse osisID="Lev.8.18"> Ook deed hij den ram ten brandoffer<note n="1705">Zie I 10-13 de voorschriften voor het brandoffer. Vgl. Exod. XXIX 15-18.</note> komen; en toen op zijnen kop Aäron en diens zonen hunne handen gelegd hadden,</verse>
<verse osisID="Lev.8.19"> slachtte hij dezen en plengde het bloed er van rondom het altaar.</verse>
<verse osisID="Lev.8.20"> En den ram in stukken houwend, ontstak hij den kop er van en de leden en het vet in het vuur,</verse>
<verse osisID="Lev.8.21"> nadat eerst de ingewanden en de pooten gewasschen waren; en den ram verbrandde hij geheel en al op het altaar, omdat het een brandoffer was van allerwelriekendsten geur voor den Heer, gelijk Hij hem geboden had.</verse>
<verse osisID="Lev.8.22"> Ook deed hij den tweeden ram voor de wijding der priesters<note n="1706">Hebr.: ‘den ram der vullingen’. Vgl. Exod. XXIX noot 16, alsook noot 12.</note> komen; en op zijnen kop legden Aäron en diens zonen hunne handen.</verse>
<verse osisID="Lev.8.23"> En toen Moses hem had geslacht, nam hij van diens bloed en raakte de rechteroorlel van Aäron en den duim van zijne rechterhand en evenzoo van zijnen voet aan.</verse>
<verse osisID="Lev.8.24"> Ook deed hij de zonen van Aäron toetreden; en toen hij met het bloed van den geslachten ram de rechteroorlel van ieder hunner en de duimen van de rechterhand en van den rechtervoet had aangeraakt<note n="1707">Zie Exod. XXIX noot 13.</note>, plengde hij het overige over het altaar in het rond;</verse>
<verse osisID="Lev.8.25"> maar het vet en den staart en al het vet, dat de ingewanden bedekt, en het net van de lever en de twee nieren met haar vet en den rechterschouder zonderde hij af<note n="1708">Vgl. betreffende de genoemde offerstukken en de daarbij (v. 26) gevoegde spijzen de voorschriften voor het vredeoffer Lev. III 9-11 en VII 12 en de aanteekeningen. Vgl. verder ter verklaring van v. 25-29 Exod. XXIX 22-28 en de aanteekeningen. Ook de rechterschouder (zie VII noot 21) behoort hier tot de ten vuuroffer bestemde stukken (v. 28), hetgeen van de gewone orde (VII 32) afwijkt, omdat dit offer een wijdingsoffer is.</note>.</verse>
<verse osisID="Lev.8.26"> En uit den korf met het ongedeesemde, welke voor den Heer stond, een brood zonder deesem en een met olie beslagen gebak en een koek nemend, legde hij dit op de vetstukken en den rechterschouder</verse>
<verse osisID="Lev.8.27"> en reikte alles te zamen aan Aäron en diens zonen over. En nadat zij dit hadden opgeheven voor den Heer<note n="1709">In den grondtekst luidt dit vers: ‘En hij legde dat alles op de handen van Aäron en op de handen zijner zonen, en hij bewoog het als beweegoffer voor het aanschijn van Jehova’. Vgl. Exod. XXIX noot 17.</note>,</verse>
<verse osisID="Lev.8.28"> nam hij het weder uit hunne handen en ontstak het op het brandofferaltaar, omdat het een wijdingsoffer was, ten welriekenden offergeur voor den Heer.</verse>
<verse osisID="Lev.8.29"> En hij nam de borst, die opheffend voor den Heer<note n="1710">Vgl. Exod. XXIX noot 19. In plaats van die opheffend heeft de grondtekst: ‘en hij bewoog die als beweegoffer’.</note>, van den ram der wijding tot zijn deel, gelijk de Heer hem geboden had.</verse>
<verse osisID="Lev.8.30"> En de zalfolie en het bloed, dat op het altaar was, nemend, sprengde hij het op Aäron en diens kleederen en op diens zonen en hunne kleederen<note n="1711">Nadat de zalfolie en het bloed dooreengemengd was, geschiedde daarmede de besprenging als laatste wijdingsplechtigheid. Zie verder Exod. XXIX noot 14.</note>.</verse>
<verse osisID="Lev.8.31"> En toen hij hen in hun gewaad geheiligd had, gebood hij hun, zeggende: Kookt het vleesch voor den ingang des tabernakels en eet het daar: eet ook de brooden der wijding, welke in den korf gelegd zijn, gelijk mij de Heer geboden heeft, zeggende: Aäron en zijne zonen zullen ze eten;</verse>
<verse osisID="Lev.8.32"> maar al wat van het vleesch en de brooden overblijft, zal het vuur verteren.</verse>
<verse osisID="Lev.8.33"> Ook zult gij van den ingang des tabernakels niet weggaan gedurende zeven dagen tot den dag, waarop de tijd uwer wijding vervuld is; want in zeven dagen wordt de wijding voltrokken<note n="1712">De grondtekst heeft: ‘want gedurende zeven dagen zal men uwe hand vullen’. Vgl. ter verklaring van v. 31-36 Exod. XXIX 31-37 en de aanteekeningen.</note>,</verse>
<verse osisID="Lev.8.34"> zooals ook op heden geschied is, opdat de offerplechtigheid voltooid worde<note n="1713">De grondtekst heeft: ‘Gelijk op heden gedaan is, heeft Jehova geboden dat gedaan moet worden om voor u verzoening te bewerken’. Alle offers en offerplechtigheden moesten gedurende zeven dagen (Exod. XXIX noot 30) herhaald worden. Evenals Exod. XXIX 36, schijnt echter ook hier nadrukkelijk op de herhaling des zondoffers gewezen te zijn. Wel kon, oppervlakkig beschouwd, een enkel zondoffer voldoende geoordeeld worden, maar den priesters paste een buitengewone, een volkomen (IV noot 6) zuiverheid.</note>.</verse>
<verse osisID="Lev.8.35"> Dag en nacht zult gij in den tabernakel verblijven en de wacht des Heeren waarnemen<note n="1714">In den tabernakel, volgens den grondtekst ‘aan den ingang des tabernakels’, d.i. in het voorhof. De wacht des Heeren aannemen beteekent: waarnemen hetgeen Jehova bevolen heeft waar te nemen.</note>, opdat gij niet sterft; want alzoo is het mij geboden.</verse>
<verse osisID="Lev.8.36"> En Aäron en zijne zonen deden alles wat de Heer door de bediening van Moses gesproken had.</verse>
</chapter>

      
<chapter osisID="Lev.9"> 
<title>Hoofdstuk IX.</title>
<p>Aäron's eerste offer en zegen (v. 1-.22. De heerlijkheid des Heeren vertoont zich en een hemelsch vuur verteert het brandoffer (v. 23-.24.</p>
<verse osisID="Lev.9.1"> Toen nu de achtste dag<note n="1715">De eerste dag na de zeven dagen der priesterwijding.</note> gekomen was, riep Moses Aäron en diens zonen en de oudsten van Israël en hij zeide tot Aäron:</verse>
<verse osisID="Lev.9.2"> Neem uit het rundvee een stierkalf<note n="1716">Vitulus, elders ‘var’ vertaald, heeft volgens het Hebr. hier die beteekenis.</note> voor de zonde en eenen ram ten brandoffer, beide zonder smet, en offer ze voor den Heer.</verse>
<verse osisID="Lev.9.3"> En tot de kinderen van Israël zult gij zeggen: Neemt eenen bok voor de zonde, en een kalf en een lam, die eenjarig en zonder smet zijn, ten brandoffer,</verse>
<verse osisID="Lev.9.4"> een rund en eenen ram tot vredeoffers, en slacht ze voor den Heer en offert als spijsoffer van elk<note n="1717">Ook kan vertaald worden: ‘En offert bij het offer van elk’ enz. De grondtekst echter heeft slechts: ‘En (neemt) een spijsoffer, met olie beslagen’. Volgens de Vulgaat moest bij elk der opgenoemde offeranden, de zondoffers (Num. XV 3) uitgezonderd, of althans bij elk der vredeoffers een spijsoffer als bijoffer worden opgedragen.</note> tarwebloem met olie beslagen; want heden zal de Heer aan ulieden verschijnen.</verse>
<verse osisID="Lev.9.5"> Zij brachten dan alles wat Moses bevolen had aan den ingang des tabernakels; en toen daar de geheele menigte tegenwoordig was,</verse>
<verse osisID="Lev.9.6"> zeide Moses: Dit is het woord, dat de Heer geboden heeft; doet het, en zijne heerlijkheid zal aan u verschijnen.</verse>
<verse osisID="Lev.9.7"> En hij zeide tot Aäron: Nader tot het altaar en slacht voor uwe zonde; draag het brandoffer op en bid voor u en voor het volk; en als gij de offerande des volks geslacht hebt, bid voor hetzelve, gelijk de Heer geboden heeft.</verse>
<verse osisID="Lev.9.8"> En aanstonds naderde Aäron tot het altaar en slachtte het stierkalf voor zijne zonde;</verse>
<verse osisID="Lev.9.9"> en zijne zonen boden hem het bloed daarvan aan; en hij doopte daarin zijnen vinger en raakte de hoornen des altaars<note n="1718">Des brandofferaltaars.</note> aan en plengde aan den voet er van het overige.</verse>
<verse osisID="Lev.9.10"> En het vet en de nieren en het net van de lever, welke voor de zonde zijn, ontstak hij op het altaar, gelijk de Heer aan Moses geboden had;</verse>
<verse osisID="Lev.9.11"> maar het vleesch en de huid er van verbrandde hij buiten de legerplaats in het vuur.</verse>
<verse osisID="Lev.9.12"> Ook slachtte hij het offerdier van het brandoffer; en zijne zonen boden hem het bloed er van aan, dat hij rondom het altaar plengde.</verse>
<verse osisID="Lev.9.13"> Ook boden zij hem de in stukken gehouwen offerande zelve aan met den kop en de ledematen, deel voor deel; en hij verbrandde dit alles op het altaar in het vuur,</verse>
<verse osisID="Lev.9.14"> na eerst de ingewanden en de pooten gewasschen te hebben.</verse>
<verse osisID="Lev.9.15"> En voor de zonde des volks offerend, slachtte hij den bok; en nadat het altaar ontzondigd was<note n="1719">Met die ontzondiging is de in v. 9 beschreven plechtigheid bedoeld. Vgl. VIII 15. Het Hebr. zegt: ‘en droeg hem ten zondoffer op gelijk (op een zelfde wijze als) het eerste’. - Blijkbaar wijken van de vroegere voorschriften (IV 3-12, 13-21) de hier beschreven zondoffers af. Er is verschil in de offerdieren, in het gebruik van het bloed en, wat het zondoffer des volks betreft, in de bestemming (vgl. X 17) van het offervleesch. Voorzeker volgden deze zondoffers andere regels, omdat zij buitengewone offers waren, welke niet voor bepaalde overtredingen gebracht werden, maar slechts de ootmoedige erkenning van zondigheid ten doel hadden. Wellicht vorderde ook het zondoffer des hoogepriesters eenige wijziging, wijl het tevens voor de andere priesters gebracht werd.</note>,</verse>
<verse osisID="Lev.9.16"> droeg hij het brandoffer op</verse>
<verse osisID="Lev.9.17"> en voegde er ten spijsoffer de bijoffers bij, welke te zamen aangeboden worden, en ontstak die op het altaar, de plechtigheden van het morgen-brandoffer niet medegerekend<note n="1720">Ook kan vertaald worden: ‘En voegde bij het offer de bijoffers’ enz. Vgl. verder noot 3. De grondtekst echter heeft: ‘En hij bracht het spijsoffer en nam een volle hand er van en deed dat branden op het altaar, buiten het morgen-brandoffer’. Zeer waarschijnlijk (vgl. X 12) is hier van een zelfstandig spijsoffer, niet van een bijoffer (vgl. VII noot 8) sprake. De laatste woorden ‘buiten (of behalve) het morgen-brandoffer’ onderscheiden het hier beschreven brand- en spijsoffer van het reeds vroeger (Exod. XXIX 39, 40) verordende, echter misschien nog niet gebrachte dagelijksche brand en spijsoffer.</note>.</verse>
<verse osisID="Lev.9.18"> Ook slachtte hij het rund en den ram als de vredeoffers des volks; en zijne zonen boden hem het bloed aan, dat hij over het altaar in het rond plengde.</verse>
<verse osisID="Lev.9.19"> Maar het vet van het rund en den staart van den ram en de nieren met hunne vetstukken en het net van de lever</verse>
<verse osisID="Lev.9.20"> legden zij op de borsten; en toen de vetstukken op het altaar verbrand waren;</verse>
<verse osisID="Lev.9.21"> zonderde Aäron de borsten en de rechterschouders af, die opheffend voor den Heer, gelijk Moses geboden had<note n="1721">Vgl. hierbij de voorschriften voor de vredeoffers III 3-5, 9-11 en VII 31-36. Van de spijsoffers, welke de vredeoffers (VII noot 8) moesten begeleiden, wordt hier, wijl zij van ondergeschikt belang zijn, gezwegen.</note>.</verse>
<verse osisID="Lev.9.22"> En de handen naar het volk uitstrekkend, zegende hij het. En nadat zoo de zondoffers en de brandoffers en de vredeoffers voltooid waren, klom hij af<note n="1722">Als middelaar tusschen God en het volk en als uitdeeler der goddelijke zegeningen zegende de hoogepriester met uitgestrekte (Hebr. ‘opgeheven’) handen (vgl. Num. VI 23-26), terwijl bij de zegening van bijzondere personen alleen de handoplegging (Gen. XLVIII 14) plaats had. Daarna klom hij af van de hoogte des opgangs (vgl. Exod. XXVII noot 2).</note>.</verse>
<verse osisID="Lev.9.23"> Moses nu en Aäron gingen in den tabernakel der getuigenis en als zij er vervolgens uittraden, zegenden zij het volk. En de heerlijkheid des Heeren verscheen voor geheel de menigte<note n="1723">Aäron, door Moses gewijd, wordt ook door hem binnen het heiligdom gevoerd en zoo bevestigd in zijn hoogepriesterlijk werk om tot God te naderen en verzoening te bewerken. Op welke wijze Gods heerlijkheid zich openbaarde, zegt het volgende vers. Misschien toonde zij zich te gelijk nog op andere wijze. Vgl. Exod. XVI 10.</note>;</verse>
<verse osisID="Lev.9.24"> en zie, vuur ging uit van den Heer en verteerde het brandoffer en de vetstukken, die op het altaar waren<note n="1724">Van den Heer, te weten uit de wonderbare wolk, schoot het vuur, dat de reeds brandende offerstukken plotseling verteerde. Volgens de overlevering bleef dit hemelvuur (II Mach. II 10) tot de dagen van Salomon bewaard, toen het wederom (II Par. VII 1) door God vernieuwd werd. Zie verder II Mach. I 19-22.</note>. En toen de scharen dat zagen, loofden zij den Heer, nedervallend op hun aangezicht.</verse>
</chapter>

      
<chapter osisID="Lev.10"> 
<title>Hoofdstuk X.</title><p>Zonde en straf van Nadab en Abiu (v. 1-.7. Verbod voor de priesters om gedurende hun dienstwerk wijn of anderen bedwelmenden drank te drinken (v. 8-.11. Gebod aan de priesters om hun aandeel van de offers te eten (v. 12-.20.</p>
<verse osisID="Lev.10.1"> En Nadab en Abiu, de zonen van Aäron, namen hunne wierookvaten en legden vuur daarin en reukwerk daar bovenop en offerden voor den Heer vreemd vuur, hetgeen hun niet was geboden<note n="1725">Evenals Exod. XXX 9 (in den grondtekst) een niet door God verordend reukwerk ‘vreemd reukwerk’ heet, zoo is vreemd vuur een ander dan het door God voorgeschreven vuur van het brandofferaltaar. Dat te dier zake van den beginne de wet van Lev. XVI 12 gold, blijkt genoeg uit VI 12. - Het hier verhaalde feit gebeurde (vgl. v. 12, 16-18) op denzelfden achtsten dag, toen Aäron voor het eerst geofferd had. Waarschijnlijk namen de schuldigen van het gewone vuur, waarop in het voorhof het vleesch der vredeoffers werd toebereid, en handelden zij zoo in onbezonnenheid, zonder boos opzet, of waren zij (zie v. 9) eenigszins door wijn bedwelmd.</note>.</verse>
<verse osisID="Lev.10.2"> En er ging vuur uit van den Heer en het verslond hen, en zij stierven voor den Heer<note n="1726">Het vuur uit de wolk doodde hen voor den tabernakel des Heeren, zonder echter hunne lichamen en kleederen te verteren. Zie v. 4 en 5.</note>.</verse>
<verse osisID="Lev.10.3"> En Moses zeide tot Aäron: Dit is hetgeen de Heer gesproken heeft: Ik zal geheiligd worden in degenen, die tot Mij naderen, en ten aanschouwen van geheel het volk zal Ik verheerlijkt worden. En dit hoorende, zweeg Aäron<note n="1727">Met die woorden wordt de gestrengheid van het goddelijke gericht verklaard. God eischt van degenen, die tot Hem naderen, van zijne priesters, bijzondere heiligheid. Zij zijn gesteld om ten aanschouwen des volks als aller toonbeeld Hem de rechtmatige eer te geven door hunne gehoorzaamheid aan Gods gebod, of, bij gemis daarvan, door hunne gerechte straf. - De rechtvaardigheid van het vonnis erkennend, zweeg Aäron.</note>.</verse>
<verse osisID="Lev.10.4"> Moses nu riep Misaël en Elisaphan, de zonen van Oziël, den oom van Aäron, en zeide tot hen: Gaat en neemt uwe broeders weg uit het gezicht van het heiligdom en draagt hen weg buiten de legerplaats<note n="1728">Buiten de legerplaats werden de dooden begraven. Waarom niet aan de naaste bloedverwanten dat begraven hunner dooden werd toegestaan, verklaart v. 6 en 7.</note>.</verse>
<verse osisID="Lev.10.5"> En aanstonds gingen zij en namen hen weg, zooals zij daar lagen, gekleed in hun linnen lijfrokken, en brachten hen naar buiten, gelijk hun gelast was.</verse> 
<verse osisID="Lev.10.6"> En Moses sprak tot Aäron en tot Eleazar en Ithamar, diens zonen: Ontbloot uwe hoofden niet en scheurt uwe kleederen niet, opdat gij wellicht niet sterft, en niet over de gansche gemeente toorn kome. Laat uwe broeders en geheel het huis van Israël den brand beweenen, dien de Heer verwekt heeft<note n="1729">Het ontblooten des hoofds of, zooals het Hebr. begrepen kan worden, het ordeloos laten hangen van het hoofdhaar was evenals het scheuren der kleederen voor aan de borst een teeken van droefheid. Alle uiterlijk rouwbedrijf wordt hier den priesters verboden. Zoo moeten zij als Gods geheiligde dienaars en zijne vertegenwoordigers bij het volk hunne berusting in het strafgericht en hunne erkenning van Gods gerechtigheid toonen. Anders zou Gods kastijding hen en ook door hunne bestraffing te gelijk het volk treffen, dat bovendien lichtelijk het slechte voorbeeld zijner priesters volgt en daarom gewoonlijk met hen voor het gepleegde kwaad boeten moet. De anderen echter, niet op zoo bijzondere wijze met God verbonden, mogen blijk geven van hunne natuurlijke droefheid over de groote ramp, waardoor Aäron's huis zoo zwaar werd getroffen en het volk twee zijner priesters verloor.</note>.</verse>
<verse osisID="Lev.10.7"> Gij nu zult niet buiten de deur des tabernakels gaan, anders zult gij omkomen, want de olie der heilige zalving is op ulieden<note n="1730">Zij zullen geen deel nemen buiten het heiligdom in de rouwplechtigheid, omdat zij als gezalfde priesters aan God toebehooren.</note>. En zij deden alles volgens het gebod van Moses.</verse>
<verse osisID="Lev.10.8"> Ook zeide de Heer tot Aäron:</verse>
<verse osisID="Lev.10.9"> Wijn en alles wat kan bedwelmen zult gij en uwe zonen niet drinken, wanneer gij den tabernakel der getuigenis binnengaat, opdat gij niet sterft, want een altijddurend gebod is dit voor uwe geslachten<note n="1731">Wellicht werd dit verbod gegeven naar aanleiding van het (zie noot 1) door Nadab en Abiu gepleegde misdrijf. Misschien bestaat er echter tusschen het vorige verhaal en dit verbod nog een ander verband en wordt hier alle gevaar voor beneveling des verstands zooveel doenlijk van de priesters verwijderd, opdat zij steeds bij hun dienstwerk die omzichtigheid bewaren, welke hun, blijkens de straf der twee eerste priesters, onontbeerlijk is. - Zonder want, dat niet in den grondtekst staat, is de tusschenzin een altijddurend gebod enz. duidelijker.</note>,</verse>
<verse osisID="Lev.10.10"> en opdat gij de wetenschap moogt hebben van te onderscheiden tusschen het heilige en het onheilige, tusschen het onreine en het reine,</verse>
<verse osisID="Lev.10.11"> en opdat gij den kinderen van Israël al mijne wetten moogt leeren, welke de Heer tot hen gesproken heeft door de bediening van Moses.</verse> 
<verse osisID="Lev.10.12"> En Moses sprak tot Aäron en tot Eleazar en tot Ithamar, diens zonen, die overgebleven waren: Neemt het spijsoffer, dat van het offer des Heeren overig is, en eet dit zonder deesem bij het altaar, daar het allerheiligst is<note n="1732">Het Hebr. heeft: ‘Neemt het spijsoffer, dat overgebleven is van de vuuroffers van Jehova’ enz. Bedoeld is het spijsoffer IX 4, 17. Als spijsoffer des volks moest het, de gedenkgave er van uitgezonderd, binnen de heilige plaats door de priesters genuttigd worden. Vgl. II 3 en 10; VI 15, 16. Zie ook II noot 4.</note>.</verse>
<verse osisID="Lev.10.13"> Gij nu zult het eten in de heilige plaats, omdat het aan u en aan uwe zonen van de offers des Heeren gegeven is, zooals mij geboden is.</verse>
<verse osisID="Lev.10.14"> Ook de borst, die geofferd is, en den schouder, die afgezonderd is, zult gij op eene zeer reine plaats eten, gij en uwe zonen en uwe dochters met u; want voor u en uwe kinderen zijn die afgenomen van de vredeofferanden der kinderen van Israël<note n="1733">De grondtekst kan vertaald worden: ‘De borst des beweegoffers en den achterbout des hefoffers zult gij eten’ enz. Deze den priester behoorende stukken des vredeoffers (VII 34) mochten ook te huis door de huisgenooten der priesters gegeten worden, wijl zij slechts heilig (II noot 4) waren,</note>;</verse>
<verse osisID="Lev.10.15"> omdat zij den schouder en de borst en de vetstukken, welke op het altaar verbrand worden, voor den Heer hebben opgeheven, moeten die ook toebehooren aan u en aan uwe zonen krachtens een eeuwige wet, gelijk de Heer geboden heeft<note n="1734">In den grondtekst luidt dit vers: ‘Den achterbout des hefoffers en de borst des beweegoffers bij de vuuroffers der vetstukken zullen zij aanbrengen om ze te bewegen ten beweegoffer voor het aanschijn van Jehova; en dit zal u en uwen zonen met u toebehooren bij eeuwige inzetting, gelijk Jehova geboden heeft’. Vgl. VII 31-34.</note>.</verse>
<verse osisID="Lev.10.16"> Intusschen toen Moses den bok zocht, die voor de zonde was geofferd<note n="1735">Bedoeld is de als zondoffer des volks geofferde bok. Zie IX 3, 15.</note>, bevond hij, dat die verbrand was; en op Eleazar en Ithamar<note n="1736">Vermoedelijk hadden zij op last huns vaders gehandeld. Zie v. 19.</note>, de zonen van Aäron, die overgebleven waren, vertoornd, zeide hij:</verse>
<verse osisID="Lev.10.17"> Waarom hebt gij niet in de heilige plaats het zondoffer gegeten, dat allerheiligst is en ulieden gegeven werd om de ongerechtigheid der menigte te dragen en voor haar te bidden voor het aangezicht des Heeren<note n="1737">Vgl. IX noot 5. Dat de wet van IV 13-21 hier niet gold, verklaart het volgende vers.</note>,</verse>
<verse osisID="Lev.10.18"> te meer daar van deszelfs bloed niet gebracht is binnen het heilige<note n="1738">De grondtekst heeft: ‘Zie, het bloed er van is niet binnen in het heiligdom gebracht; eten moet gij het in het heiligdom (in het voorhof, zie VI 26), gelijk ik geboden heb’. Moses verwijst hiermede naar VI 25-30.</note> en gij het hadt moeten eten in het heiligdom, gelijk mij geboden is?</verse>
<verse osisID="Lev.10.19"> Aäron antwoordde: Heden is het zondoffer en het brandoffer voor den Heer geofferd: mij echter is overkomen hetgeen gij ziet: hoe kon ik er van eten of den Heer behagen<note n="1739">Gelijk de grondtekst duidelijker zegt, meende Aäron, dat hij in zijne droefheid niet op eene God behaaglijke wijze van het vleesch des zondoffers eten kon. Wellicht oordeelde hij het niet passend om thans, onder de zwaarte van het goddelijke strafgericht, de ongerechtigheid van het volk te dragen. Dientengevolge was het vleesch door het vuur vernietigd, gelijk God dit in het algemeen ten opzichte van het overschot der offeranden geboden had.</note> bij het heilig dienstwerk met een rouw vol gemoed?</verse>
<verse osisID="Lev.10.20"> En toen Moses dat gehoord had, nam hij de verontschuldiging aan<note n="1740">Hij erkende de afwijking van het wettelijke voorschrift als door de omstandigheden gerechtvaardigd.</note>.</verse>
</chapter>

      
<chapter osisID="Lev.11">
<title>Hoofdstuk XI.</title><p>Wetten betreffende het reine en het onreine onder de viervoetige dieren (v. 1-8), onder de visschen (v. 9-12), de vogelen en de vliegende insecten (v. 13-.23. Verontreiniging door de aanraking van het aas der doode dieren (v. 24-.28. Onreine kleinere dieren en verontreiniging door hunne aanraking (v. 29-.42. Vermaning tot reinheid en heiligheid (v. 43-.47.</p>
<verse osisID="Lev.11.1"> En de Heer sprak tot Moses en Aäron<note n="1741">Met name wordt ook Aäron toegesproken, omdat hij krachtens zijn priesterschap gesteld is (X 10, 11) het volk aangaande de volgende wetten bijzonder te onderrichten en het van alle onreinheid te zuiveren.</note>, zeggende:</verse>
<verse osisID="Lev.11.2"> Zegt aan de kinderen van Israël: Dit zijn de dieren, welke gij moet eten uit al het gedierte der aarde<note n="1742">Hebr.: ‘welke gij zult (moogt) eten’. Van al de viervoetige dieren is hier sprake.</note>.</verse> 
<verse osisID="Lev.11.3"> Alles wat gespleten hoeven heeft<note n="1743">Geheel en in tweeën gespleten hoeven. Vgl. Deut. XIV 4-6.</note> en herkauwt onder het vee, zult gij eten.</verse>
<verse osisID="Lev.11.4"> Alles echter wat wel herkauwt en hoeven heeft, maar die niet gespleten zijn, zooals de kameel<note n="1744">Dieren met niet geheel gespleten hoeven zijn bedoeld. De kameel heeft den hoef van voren gespleten, niet van achteren, waar de onverdeelde onderkant een platte voetzool vormt.</note> en andere, dat zult gij niet eten en voor onrein houden<note n="1745">Het vanouds (Gen. VII 2; VIII 20) gekende onderscheid tusschen reine en onreine dieren heeft zijn diepsten grond in de zonde, welke ook in de ter wille van den mensch bestaande schepping (Gen. III 17; Rom. VIII 20) de orde verstoorde. Na den val wekte het geschapene dikwijls 's menschen weerzin en afschuw, doordat het op bijzondere wijze aan de zonde en aan den dood, de soldij der zonde, herinnerde en dan werd het door hem onrein geacht. Niet altijd echter geeft die allereerste reden een afdoend antwoord op de vraag, waarom sommige dieren of ook zaken en uiteraard onzondige handelingen en toestanden onrein waren. Ook de zorg voor het lichamelijke welzijn of de eigenaardige denkwijze des volks konden hierbij hunnen invloed doen gelden. Dat hier slechts van een louter uiterlijke reinheid en onreinheid sprake is, behoeft geene toelichting, daar immers alleen de redelijke mensch in zijn vrije daden zedelijk rein of onrein kan zijn. Niet zoo klaarblijkelijk is altijd en overal de bedoeling, waarmede God in de Oude Wet het gekende onderscheid tusschen rein en onrein bekrachtigd en geregeld of nieuwe bepalingen te dezer zake gemaakt heeft. Volgens de H. Schrift zelve (Lev. XI 44, 45; XX 25, 26; Deut. XIV 21) was het hoofddoel het uitverkoren volk voortdurend aan zijne verplichting tot heiligheid te herinneren en tevens het een afschuw in te boezemen tegen de verontreiniging der ziel door de zonde, waarvan de wettelijke onreinheden de afbeelding waren.</note>.</verse>
<verse osisID="Lev.11.5"> De egel, die herkauwt<note n="1746">Het met egel vertaalde woord heet in den grondtekst ‘sjafaan’ en komt daar nog driemaal (Deut. XIV 7; Ps. CIII 18; Prov. XXX 26) voor. Volgens velen is hiermede de klipdas (hyrax Syriacus) bedoeld, een dier, dat op de rotsen woont, bijkans de grootte van het konijn heeft en op de marmot gelijkt. Dat de klipdas eigenlijk niet herkauwt, geeft geen bezwaar. Door een eigenaardige beweging met den bek om de snijtanden te wetten heeft hij, evenals de haas (zie het volgende vers), den schijn van te herkauwen. Naar dien schijn regelt zich de Schriftuur, zooals gewoonlijk wanneer het natuurlijke zaken geldt, overeenkomstig de spreekwijze der menschen.</note> en geen gespleten hoeven heeft, is onrein.</verse>
<verse osisID="Lev.11.6"> Ook de haas, want ook hij herkauwt, maar heeft geen gespleten hoeven.</verse>
<verse osisID="Lev.11.7"> En het zwijn, dat, al heeft het gespleten hoeven, niet herkauwt.</verse>
<verse osisID="Lev.11.8"> Daarvan zult gij het vleesch niet eten noch het aas aanraken<note n="1747">De aanraking verontreinigde niet, terwijl zij leefden. Vgl. v. 24. Ook het aas der reine dieren, wanneer die vanzelf gestorven waren, verontreinigde in geval van aanraking. Vgl. v. 39.</note>, omdat zij onrein voor u zijn.</verse>
<verse osisID="Lev.11.9"> Dit is het, wat in het water ge- boren wordt en gegeten mag worden. Alles wat vinnen en schubben heeft, zoo in de zee als in de stroomen en poelen, zult gij eten.</verse>
<verse osisID="Lev.11.10"> Maar alles wat geen vinnen en schubben heeft van hetgeen zich in het water beweegt en leeft, het zal voor u gruwelijk</verse>
<verse osisID="Lev.11.11"> en afschuwelijk zijn; daarvan zult gij het vleesch niet eten en zult gij het aas schuwen.</verse>
<verse osisID="Lev.11.12"> Alles wat in het water geen vinnen en schubben heeft, zal onrein zijn<note n="1748">Derhalve waren niet alleen ongeschubde visschen, zooals de paling, maar ook alle waterdieren onrein, welke, zooals de oester en de andere weekdieren, geen visschen zijn.</note>.</verse>
<verse osisID="Lev.11.13"> Dit is het, wat gij van de vogelen niet moet eten en door u geschuwd moet worden: de arend en de grijparend en de zeearend</verse>
<verse osisID="Lev.11.14"> en de wouw en de gier<note n="1749">Volgens anderen in het Hebr. ‘de valk’. Door de toevoeging naar hunne soort krijgen de namen dezer vogels een ruime beteekenis. Ook andere vogels van hetzelfde geslacht zijn onder de algemeene namen begrepen.</note> naar hunne soort,</verse>
<verse osisID="Lev.11.15"> en alles van het geslacht der raven naar hunne soort<note n="1750">Bijv. de kraai en de ekster.</note>;</verse>
<verse osisID="Lev.11.16"> de struisvogel en de nachtuil<note n="1751">Volgens anderen in het Hebr. ‘de koekoek’, volgens anderen ‘de zwaluw’.</note> en de meeuw en de sperwer naar hunne soort;</verse>
<verse osisID="Lev.11.17"> de nachtraaf<note n="1752">Volgens anderen ‘de nachtuil’.</note> en de duikelaar<note n="1753">Sommigen denken, dat ‘de waterraaf’, anderen, dat een soort ‘pelikaan’ bedoeld is.</note> en de ibis<note n="1754">Waarschijnlijk naar het Hebr. een soort van ‘uil’. Vgl. Is. XXXIV 11.</note></verse>
<verse osisID="Lev.11.18"> en de zwaan<note n="1755">Het Hebreeuwsche woord, dat ook nog v. 30 in een andere beteekenis voorkomt, wijst vermoedelijk een soort van ‘uil’ aan.</note> en de pelikaan en de purpervogel<note n="1756">Het Hebr. ‘rachaam’ beteekent volgens velen den Egyptischen gier (vultur percnopterus), die door de Arabieren bij dien naam genoemd wordt.</note>,</verse>
<verse osisID="Lev.11.19"> de reiger<note n="1757">Volgens anderen ‘de ooievaar’. Waarschijnlijk zijn beide, reiger en ooievaar, in den Hebr. naam ‘chasidah’ begrepen.</note> en de regenfluiter naar hunne soort, ook de hop en de vleermuis<note n="1758">De vleermuis, hoewel een zoogdier, wordt om hare vleugels tot de vogels gerekend. Vgl. noot 6 aan het einde.</note>.</verse> 
<verse osisID="Lev.11.20"> Alles van het gevleugelde, dat op vier pooten loopt<note n="1759">Hebr.: ‘Alle gevleugeld gewemel, dat op vier loopt’. Hiermede zijn de gevleugelde insecten aangewezen. Daar deze echter altijd minstens zes pooten hebben, zal de vermoedelijk aan de volkstaal ontleende zegswijze beteekenen, dat die insecten, onderscheiden van de vogelen, op meer dan twee pooten loopen. Mogelijk ook beduidt de uitdrukking, dat de gevleugelde insecten, zich anders dan de vogelen, plat ter aarde voortbewegen.</note>, zal gruwelijk voor u zijn.</verse>
<verse osisID="Lev.11.21"> Doch alles wat wel op vier pooten gaat, maar achterwaarts langere schenkels heeft, waarmede het over de aarde springt,</verse>
<verse osisID="Lev.11.22"> moet gij eten, zooals den kever naar zijne soort en den verslinder en den slangenbevechter en den sprinkhaan, alle naar hunne soort<note n="1760">Vier soorten van sprinkhanen met hunne verscheidenheden zijn bedoeld. De kever (Hebr. ‘arbeh’, menigte) is waarschijnlijk de treksprinkhaan, die meermalen (Jud. VI 5; VII 12 in den grondtekst; Nah. III 15) als zinnebeeld eener tallooze menigte voorkomt. Attacus, een naam van onzekere beteekenis, werd naar den vermoedelijken zin van het Hebr. verslinder vertaald. De slangenbevechter, volgens anderen naar het Hebr. beter ‘de galoppeerende’, schijnt een soort van groote, niet vliegende, maar springende sprinkhanen aan te duiden. Eveneens is de hier bedoelde sprinkhaan volgens het algemeen gevoelen een zeer kleine sprinkhaan (vgl. Num. XIII 34), die zich veeleer springend dan vliegend voortbeweegt.</note>.</verse>
<verse osisID="Lev.11.23"> Maar alles van het gevleugelde, dat slechts vier pooten heeft<note n="1761">Hebr.: ‘En alle (ander) gevleugeld gewemel, dat vier pooten heeft’. Slechts staat niet in den grondtekst.</note>, zal afschuwelijk voor u zijn.</verse>
<verse osisID="Lev.11.24"> En al wie hun aas aanraakt, zal verontreinigd worden en tot den avond onrein zijn.</verse>
<verse osisID="Lev.11.25"> En indien het noodig is, dat hij iets van dit aas drage, zal hij zijne kleederen wasschen<note n="1762">Het dragen of vervoeren veroorzaakte dus grooter verontreiniging dan alleen het aanraken.</note> en tot den ondergang der zon onrein zijn.</verse>
<verse osisID="Lev.11.26"> Alle gedierte, dat wel hoeven heeft, maar die niet gespleten zijn, en dat niet herkauwt, zal onrein zijn; en wie het aanraakt<note n="1763">Hun aas. Vgl. noot 7.</note>, zal verontreinigd worden.</verse>
<verse osisID="Lev.11.27"> Wat op handen loopt onder alle dieren, die viervoeters van gang zijn, zal onrein wezen<note n="1764">Op handen, d.i. op klauwen. Die viervoeters zijn bedoeld, wier pooten aan het einde, evenals handen, gevingerd, van teenen en nagels voorzien zijn. Daartoe behooren de zooltreders bijv. de beer, en de teenloopers, zooals de hond en de kat.</note>; wie daarvan het aas aanraakt, zal verontreinigd zijn tot den avond.</verse>
<verse osisID="Lev.11.28"> En wie dergelijk aas draagt, zal zijne kleederen wasschen en tot den avond onrein zijn, want dat alles is onrein voor u.</verse>
<verse osisID="Lev.11.29"> Ook dit zal van wat zich op aarde beweegt tot het onreine gerekend worden: de wezel en de muis en de krokodil, alle naar hunne soort<note n="1765">Hebr.: ‘En dit is voor u het onreine onder het gewemel, dat op aarde wemelt’. De volgende dieren heeten wegens hunne korte pooten te wemelen of te ‘kruipen’, zooals ook het Hebr. vertaald kan worden. De krokodil is zeer waarschijnlijk, ook volgens de Septuagint, de landkrokodil (scincus lacerta), die niet tot het geslacht der krokodillen, maar der hagedissen behoort.</note>,</verse>
<verse osisID="Lev.11.30"> de veldmuis en het kameleon en de gevlekte hagedis en de hagedis en de mol<note n="1766">Sommigen meenen, dat al de hier voorkomende namen twijfelachtig van beteekenis zijn en verschillende soorten van hagedissen vertegenwoordigen.</note>;</verse>
<verse osisID="Lev.11.31"> die alle zijn onrein. Wie hun aas aanraakt, zal tot den avond onrein zijn.</verse>
<verse osisID="Lev.11.32"> En waarop iets van hun aas valt, het zal verontreinigd worden<note n="1767">Verontreinigd in dien zin, dat het de menschen verontreinigen zal, wanneer zij het aanraken.</note>, zoowel het houten vat en het kleed als huiden en zakken; en alles, waarmede werk verricht wordt, zal in water gedompeld worden en het zal tot den avond onrein zijn, en op die wijze zal het daarna rein worden.</verse>
<verse osisID="Lev.11.33"> Maar het aarden vat, waarin iets daarvan valt, zal verontreinigd zijn en moet daarom gebroken worden.</verse>
<verse osisID="Lev.11.34"> Alle spijs, die gij eten zult, zal onrein zijn, indien daarop water gestort is; en alle drank, die uit eenig vat gedronken wordt, zal onrein zijn<note n="1768">Dit worde begrepen in verband met het voorafgaande. Van het verontreinigde vat en water is sprake.</note>.</verse>
<verse osisID="Lev.11.35"> En alles, waarop van dergelijk aas iets valt, zal onrein zijn; hetzij bakovens of fornuizen<note n="1769">Vgl. voor bakovens II noot 5. Ook de fornuizen waren slechts aarden potten of, gelijk anderen willen, platen, waarop het kookvat gesteld werd.</note>, zij zullen vernietigd worden en onrein zijn.</verse>
<verse osisID="Lev.11.36"> Maar bronnen en regenputten en alle verzamelplaatsen van water zullen rein zijn<note n="1770">Anders had de wet een ondraaglijken toestand veroorzaakt. Ook wordt het water in de bronnen door nieuwen aanvoer, in putten en vergaarbakken door den regen vernieuwd.</note>. Wie hun aas<note n="1771">Hun aas in die bronnen of putten.</note> aanraakt, zal verontreinigd worden.</verse>
<verse osisID="Lev.11.37"> Indien het op zaad valt, zal het dit niet verontreinigen<note n="1772">De inwendige vrucht is door het vruchtbekleedsel beschut.</note>.</verse>
<verse osisID="Lev.11.38"> Indien echter iemand zaad met water begiet en dit daarna met aas in aanraking komt, zal het aanstonds onrein zijn<note n="1773">Bij geweekt zaad dringt het water en daarmede de onreinheid door het vruchtbekleedsel.</note>.</verse>
<verse osisID="Lev.11.39"> Indien een dier sterft<note n="1774">Als het niet geslacht wordt, maar vanzelf sterft.</note>, dat door u gegeten mag worden, zal hij, die het aas er van aanraakt, tot den avond onrein zijn.</verse>
<verse osisID="Lev.11.40"> En wie daarvan iets eet<note n="1775">In onwetendheid of onbedachtzaamheid. Bij boos opzet gold Num. XV 30. Vgl. IV noot 1.</note> of draagt, zal zijne kleederen wasschen en zal tot den avond onrein zijn.</verse>
<verse osisID="Lev.11.41"> Alles wat op de aarde kruipt, zal gruwelijk zijn en niet tot spijs genomen worden<note n="1776">Het verbod strekt zich niet enkel tot het v. 29 en 30 opgenoemde, maar tot alle kruipend gedierte uit. Wellicht komt dit verbod eerst hier, wijl de bovengenoemde niet ten voedsel dienden.</note>.</verse>
<verse osisID="Lev.11.42"> Alles wat op de borst loopt met vier voeten, en wat veelvoetig is, of over den grond kruipt, zult gij niet eten<note n="1777">De grondtekst: ‘Alles, wat op den buik gaat (wormen en slangen), en alles, wat op vier gaat (muizen en ratten), ook al het veelvoetige onder al het gewemel (of: kruipende), dat op de aarde wemelt (of kruipt) - gij zult dit niet eten’. Het is een toelichtende verklaring van het vorige vers.</note>, omdat het gruwelijk is.</verse>
<verse osisID="Lev.11.43"> Verontreinigt uwe zielen niet en raakt niets daarvan aan, opdat gij niet onrein wordt.</verse>
<verse osisID="Lev.11.44"> Want Ik ben de Heer, uw God; weest heilig, omdat Ik heilig ben. Besmet uwe zielen niet met eenig kruipend dier, dat zich over de aarde beweegt.</verse> 
<verse osisID="Lev.11.45"> Want Ik ben de Heer, die u heb uitgevoerd uit het land Egypte om u ten God te zijn. Heilig zult gij zijn, omdat Ik heilig ben<note n="1778">Uit Egypte werd Israël in de afzondering gevoerd om Gods heilig volk te zijn. Door de onderhouding dezer voorschriften zal het zijn hooge bestemming vervullen, zal het van de zondige heidenen gescheiden blijven en vooral door reinheid des harten zijn heiligen God eeren en navolgen in een heilig leven. Vgl. noot 5.</note>.</verse>
<verse osisID="Lev.11.46"> Dat is de wet aangaande de dieren en de vogelen en aangaande alle levend wezen, dat zich beweegt in het water en kruipt op de aarde,</verse>
<verse osisID="Lev.11.47"> opdat gij het onderscheid moogt kennen tusschen rein en onrein, en weten moogt wat gij eten en wat gij verwerpen moet.</verse>
</chapter>

      
<chapter osisID="Lev.12">
<title>Hoofdstuk XII.</title><p>Zuiveringswetten voor de vrouwen na de kinderbaring (v. 1-.8.</p>
<verse osisID="Lev.12.1"> En de Heer sprak tot Moses, zeggende:</verse>
<verse osisID="Lev.12.2"> Spreek tot de kinderen van Israël en gij zult tot hen zeggen: Indien eene vrouw bevrucht wordt en een kind van het mannelijk geslacht baart, zal zij zeven dagen onrein zijn overeenkomstig de dagen der maandelijksche afzondering<note n="1779">Overeenkomstig, d.i. op eenzelfde wijze (vgl. XV 19-24) als gedurende hare maandelijksche zuivering. - Vanzelf herinnert deze wettelijke, ook door vele andere oude volken erkende onreinheid aan de straf der zonde, welke het geslachtsleven in het algemeen, maar meer bijzonder (Gen. III 16) de kinderbaring trof. Vgl. XI noot 5.</note>.</verse>
<verse osisID="Lev.12.3"> En op den achtsten dag zal het kindeke besneden worden<note n="1780">Die tijdsbepaling bij het aloude gebod der besnijdenis (Gen. XVII 12) hield rekening met de krachten van het kind, dat dan met minder gevaar de pijnlijke plechtigheid doorstaan kon (S. Thom. Summa theol. I. 2. q. 102 a. 5 ad 1). Tevens was terzelfder tijd de ergste onreinheid der moeder geweken, zoodat het kind niet meer door hare aanraking onrein kon zijn.</note>.</verse>
<verse osisID="Lev.12.4"> Zij echter zal drie en dertig dagen blijven in het bloed harer zuivering. Al wat heilig is zal zij niet aanraken en in het heiligdom zal zij niet ingaan, totdat de dagen harer zuivering vervuld zijn<note n="1781">Hoewel minder onrein, mocht toch de moeder ook na de eerste week niets heiligs, bijv. geen vleesch van de vredeoffers, aanraken noch zich in het voorhof des heiligdoms vertoonen. Die bepaling betreffende de tweevoudige onreinheid wordt verklaard door den natuurlijken toestand na het baren, welke aanvankelijk ongewoon (lochia rubra), allengs in zijne verschijnselen verandert (lochia alba) en eindelijk tot de gewone orde terugkeert. De vaststelling van veertig dagen voor geheel den tijd der zuivering staat wellicht in verband met de geheimvolle beteekenis van dit getal, dat zeker dikwijls (Gen. VII 12; Exod. XXIV 18; XXXIV 28; Num. XIV 33; III Reg. XIX 8; Ez. IV 6; Jon. III 4; Matt. IV 2) een tijdperk van zuivering of van boete aanwijst.</note>.</verse>
<verse osisID="Lev.12.5"> Maar indien zij een kind van het vrouwelijk geslacht baart, zal zij twee weken onrein zijn volgens de orde der maandelijksche vloeiing en zes en zestig dagen zal zij blijven in het bloed harer zuivering<note n="1782">Dit voorschrift was waarschijnlijk in overeenstemming met de oudtijds algemeen verbreide meening, dat de ongewone toestand na de baring in dat geval langer van duur was.</note>.</verse>
<verse osisID="Lev.12.6"> En wanneer de dagen harer zuivering ten einde zijn betreffende eenen zoon of eene dochter, zal zij een éénjarig lam ten brandoffer en een jonge duif of tortelduif voor de zonde<note n="1783">Klaarblijkelijk strekte dit zondoffer niet rechtstreeks tot uitwissching van persoonlijke schuld, maar tot wegneming der wettelijke onreinheid (zie v. 7). Deze kon in overdrachtelijken zin zonde heeten, èn omdat zij zinnebeeld was der geestelijke onreinheid, èn omdat daarin de gevolgen en werkingen der erfzonde, onafhankelijk van 's menschen wil, bijzonder te voorschijn traden. Hetzelfde geldt ook voor andere wettelijke onreinheden. Zie bijv. XIV 19; XV 15, 30. Overigens kon zeker zulk een zondoffer ook middel voor geestelijke reiniging zijn. Vgl. I noot 7.</note> brengen aan den ingang van den tabernakel der getuigenis en aan den priester overreiken;</verse>
<verse osisID="Lev.12.7"> en hij zal die voor den Heer offeren en bidden voor haar; en alzoo zal zij gereinigd worden vanwege de vloeiing van haar bloed; dat is de wet voor degene, die een kind baart van het mannelijk of vrouwelijk geslacht.</verse>
<verse osisID="Lev.12.8"> Bijaldien echter hare hand tot een lam niet reikt en het niet kan aanbieden, zal zij twee tortelduiven of twee jonge duiven nemen, de eene tot een brandoffer en de andere voor de zonde<note n="1784">Dit offer der armen bracht ook Maria (Luc. II 24), hoewel de maagdelijke moeder slechts schijnbaar daartoe verplicht was. - Deze zuiveringswet moet later in Palestina gewijzigd zijn, daar de onderhouding er van, tijd en plaats der zuivering in aanmerking genomen, meestal onmogelijk werd. Waarschijnlijk verplichtte steeds het letterlijke voorschrift alleen de in de nabijheid des heiligdoms woonachtige moeders, en ging de moeder van Samuel eerst, toen haar zoon gespeend was, naar Silo, nadat zij wellicht te voren, door middel van haren man, het zuiveringsoffer gebracht had. Zie I Reg. I 21, 22.</note>, en de priester zal voor haar bidden, en alzoo zal zij gereinigd worden.</verse>
</chapter>

      
<chapter osisID="Lev.13"> 
<title>Hoofdstuk XIII.</title><p>Wetten betreffende de melaatschheid der menschen (v. 1-46), en der kleederen (v. 47-.59.</p>
<verse osisID="Lev.13.1"> En de Heer sprak tot Moses en Aäron, zeggende:</verse>
<verse osisID="Lev.13.2"> De mensch, op wiens huid en vleesch een vlek of een gezwel of als het ware iets blinkends, dat is de plaag der melaatschheid, ontstaat<note n="1785">De grondtekst heeft: ‘Wanneer bij eenen mensch op de huid van zijn vleesch eene opzwelling of een uitslag of een blinkende vlek ontstaat en op de huid van zijn vleesch tot eene plaag van melaatschheid wordt’. Bedoeld is het geval, dat naar de uiterlijke verschijnselen te oordeelen, melaatschheid misschien aanwezig is, want of de ziekte zich werkelijk vertoont, moet nog onderzocht worden. - Veelal wordt hier aan de zoogenaamde witte melaatschheid (lepra Mosaica) gedacht, welke oudtijds veelvuldiger voorkwam en hare slachtoffers (Exod. IV 6; Num. XII 10; IV Reg. V 27) niet zelden wit als sneeuw maakte. Wellicht openbaarde zich echter de melaatschheid ook in andere vormen. Het was in het algemeen de taak der priesters over alle huidziekte te beslissen, of zij aanstekelijk was.</note>, zal gebracht worden tot Aäron, den priester, of tot eenen van diens zonen.</verse>
<verse osisID="Lev.13.3"> En wanneer deze de melaatschheid op de huid ziet, en het haar<note n="1786">Hebr.: ‘het haar op de plaag’, d.i. op de zieké plek. De witte melaatschheid pleegt zich aanvankelijk te openbaren door geelwitte, diep in de huid liggende vlekken, terwijl daar ter plaatse de huid zelf gevoelloos wordt en het haar de kleur der vlekken krijgt.</note> is wit van kleur geworden en het aanzien der melaatschheid is dieper dan het overige van de huid en van het vleesch, dan is het de plaag der melaatschheid, en naar diens uitspraak zal hij worden afgezonderd.</verse>
<verse osisID="Lev.13.4"> Maar indien er op de huid een blinkende witheid is en deze niet dieper dan het overige vleesch is en het haar zijn vroegere kleur heeft, zal de priester hem zeven dagen opsluiten</verse>
<verse osisID="Lev.13.5"> en hem den zevenden dag bezien; en bijaldien de melaatsch- heid niet verder is aangewassen en op de huid niet buiten de eerste perken is gegaan, zal hij hem wederom nog zeven dagen opsluiten<note n="1787">De aangetaste blijft bij wijze van voorzorg afgezonderd, daar de uiterlijke verschijnselen aangaande den aard der ziekte nog geene zekerheid geven.</note>.</verse>
<verse osisID="Lev.13.6"> En den zevenden dag zal hij hem beschouwen; indien de melaatschheid doffer geworden en op de huid niet aangewassen is, zal hij hem rein verklaren, omdat het een uitslag is; en de mensch zal zijne kleederen wasschen en hij zal rein zijn<note n="1788">De verschijnselen toonen, dat hij slechts een onschadelijken uitslag heeft. Niettemin moet hij, om zich zelfs van den schijn der gevreesde ziekte te zuiveren, van kleederen verwisselen, en die hij vroeger droeg, doen wasschen. Eerst dan is hij wettelijk rein.</note>.</verse>
<verse osisID="Lev.13.7"> Bijaldien echter, nadat hij door den priester gezien en rein verklaard is, de melaatschheid wederom is aangewassen, zal hij voor hem gebracht</verse>
<verse osisID="Lev.13.8"> en als onrein veroordeeld worden.</verse>
<verse osisID="Lev.13.9"> Indien de plaag der melaatschheid op eenen mensch is, zal hij bij den priester gebracht worden</verse>
<verse osisID="Lev.13.10"> en deze zal hem bezien. En wanneer er een witte kleur op de huid is en zij het haar van aanzien veranderd heeft, alsook wild vleesch zich vertoont<note n="1789">V. 9 tot 17 geeft een tweede geval, waarbij de melaatschheid zeker aanwezig is. Het Hebr. spreekt van een ‘wit gezwel’, dat het haar wit van kleur gemaakt heeft. Wild vleesch wijst op een kenteeken der ziekte, wanneer zij voortwoekert. De huidvlekken dringen door het onderhuidsche celweefsel, waar zich in het vleesch harde, sponsige gezwellen vormen. Dit kenteeken maakte een nader onderzoek en bijgevolg een opsluiten (zie volgend vers) des lijders overbodig.</note>,</verse>
<verse osisID="Lev.13.11"> zal de melaatschheid een zeer verouderde en in de huid ingekankerde geoordeeld worden. Derhalve zal de priester hem onrein verklaren en niet opsluiten, omdat zijne onreinheid klaarblijkelijk is.</verse>
<verse osisID="Lev.13.12"> Maar indien de melaatschheid uitslaat en op de huid voortwoekert en geheel de huid bedekt van het hoofd tot de voeten, alles wat onder den opslag der oogen valt,</verse>
<verse osisID="Lev.13.13"> zal de priester hem bezien en hem met een zeer zuivere melaatschheid behept verklaren, omdat zij geheel tot witheid is overgegaan, en daarom zal de mensch rein zijn<note n="1790">De ziektestóf werkt door de huid heen geheel naar buiten en zal, bij het verdorren en afvallen der schubachtige huidkorst, weldra verdwenen zijn. - Zeer zuiver beteekent hier ‘niet besmettelijk’.</note>.</verse>
<verse osisID="Lev.13.14"> Maar wanneer wild vleesch zich bij hem vertoont,</verse>
<verse osisID="Lev.13.15"> dan zal hij krachtens het vonnis des priesters besmet zijn en tot de onreinen gerekend worden; want als wild vleesch door de melaatschheid wordt aangetast, is het onrein<note n="1791">Hebr. ‘Het wilde vleesch, het is onrein; het is melaatschheid’. Wild vleesch bewees, dat de ziektestof, ondanks den witten uitslag, ook onderhuids nog werkte.</note>.</verse>
<verse osisID="Lev.13.16"> Bijaldien het echter wederom tot witheid overgaat en deze geheel den mensch bedekt,</verse>
<verse osisID="Lev.13.17"> zal de priester hem bezien en hem rein verklaren<note n="1792">Hier en elders wordt de melaatschheid verondersteld vatbaar te zijn voor genezing. Daarom is het niet onwaarschijnlijk, dat die oudtijds een ander karakter had. Thans wordt de melaatschheid onderscheiden in twee hoofdsoorten, de tuberosa (de knobbelige) en de anaesthetische. De eerste, in het Oosten de meest gewone, heet tamelijk algemeen ongeneeslijk, terwijl de tweede, waarmede de in den Bijbel beschreven ziekte de meeste overeenkomst schijnt te hebben, volgens eenigen in haar eerste tijdperk geneeslijk zou zijn.</note>.</verse>
<verse osisID="Lev.13.18"> Wanneer in het vleesch en in de huid eene zweer ontstaan en genezen is</verse>
<verse osisID="Lev.13.19"> en op de plek der zweer een wit of een roodachtig litteeken zich vertoont, zal de mensch bij den priester gebracht worden<note n="1793">v. 18-23. De melaatschheid ontwikkelt zich wellicht in een genezen zweer of ontsteking. - Voor wit of roodachtig litteeken heeft het Hebr. ‘een wit gezwel of een witte roodachtige vlek’.</note>;</verse>
<verse osisID="Lev.13.20"> en wanneer deze ziet, dat de plek der melaatschheid dieper is dan het overige vleesch en dat het haar wit is geworden, zal hij hem onrein verklaren, want de plaag der melaatschheid is in de zweer ontstaan.</verse>
<verse osisID="Lev.13.21"> Bijaldien echter het haar zijn vroegere kleur heeft en het litteeken dof en niet dieper dan het vleesch daarnevens is, zal hij hem zeven dagen opsluiten.</verse>
<verse osisID="Lev.13.22"> En indien het aangewassen is, zal hij hem melaatsch oordeelen.</verse> 
<verse osisID="Lev.13.23"> Maar indien het op zijne plaats blijft staan, is het een litteeken der zweer, en de mensch zal rein zijn.</verse>
<verse osisID="Lev.13.24"> Is echter het vleesch en de huid door het vuur verbrand, en heeft het na de genezing een wit of rood litteeken<note n="1794">v. 24-28. De ziekte is wellicht in het litteeken eener brandwonde ontstaan.</note>,</verse>
<verse osisID="Lev.13.25"> dan zal de priester het bezien, en zie, is het wit geworden en is de plek er van dieper dan het overige der huid, dan zal hij hem onrein verklaren, omdat de plaag der melaatschheid in het litteeken is ontstaan.</verse>
<verse osisID="Lev.13.26"> Bijaldien echter de kleur van het haar niet veranderd is en de plaag niet dieper dan het overige vleesch en het aanzien der melaatschheid dof geworden is, zal hij hem zeven dagen opsluiten.</verse>
<verse osisID="Lev.13.27"> En den zevenden dag zal hij hem beschouwen; indien de melaatschheid op de huid is aangewassen, zal hij hem onrein verklaren.</verse>
<verse osisID="Lev.13.28"> Maar indien de witheid op hare plaats blijft staan en niet hel genoeg is, is het de wonde der verbranding; en daarom zal hij rein verklaard worden, omdat het een litteeken der brandwond is.</verse>
<verse osisID="Lev.13.29"> Den man of de vrouw, bij wie op hoofd of baard melaatschheid mocht ontstaan, hen zal de priester bezien<note n="1795">v. 29-37. Huidontsteking op het hoofd of aan den baard, welke ontsteking eveneens melaatschheid kan zijn. - Voor melaatschheid heeft het Hebr. ‘eene plaag’.</note>.</verse>
<verse osisID="Lev.13.30"> En indien de plek dieper is dan het overige vleesch en het haar geelachtig en dunner dan het pleegt te zijn, zal hij hen onrein verklaren, omdat het de melaatschheid van het hoofd en den baard is.</verse>
<verse osisID="Lev.13.31"> Maar indien hij ziet, dat de plaats der vlek aan het vleesch daarnevens gelijk en dat het haar zwart is, dan zal hij hem zeven dagen opsluiten</verse>
<verse osisID="Lev.13.32"> en den zevenden dag hem bezien. Indien de vlek niet grooter is geworden en het haar zijne eigen kleur heeft en de plek der plaag effen is gelijk het overige vleesch,</verse>
<verse osisID="Lev.13.33"> zal de mensch behalve op de plaats der vlek geschoren en nog zeven dagen opgesloten worden.</verse>
<verse osisID="Lev.13.34"> Indien op den zevenden dag blijkt, dat de plaag op hare plaats staan blijft en niet dieper dan het overige vleesch is, zal hij hem rein verklaren, en na zijne kleederen te hebben gewasschen, zal hij rein zijn.</verse>
<verse osisID="Lev.13.35"> Maar indien na de reinverklaring de vlek op de huid wederom grooter is geworden,</verse>
<verse osisID="Lev.13.36"> zal hij niet verder onderzoeken of het haar geel van kleur is geworden, omdat hij klaarblijkelijk onrein is.</verse>
<verse osisID="Lev.13.37"> Voorts indien de vlek staan blijft en het haar zwart is, dan wete hij, dat de mensch genezen is, en zonder schroom zal hij hem rein verklaren.</verse>
<verse osisID="Lev.13.38"> Den man of de vrouw, op wier huid eene witheid zich vertoont,</verse>
<verse osisID="Lev.13.39"> hen zal de priester bezien. Indien hij bevindt, dat een doffe witheid op de huid glanst, wete hij, dat het geene melaatschheid, maar een witkleurige vlek is, en dat de mensch rein is<note n="1796">Ziet de priester, dat (volgens den grondtekst) ‘op de huid van hun vleesch doffe witte vlekken zijn, dan is het bohak....; hij is rein’. De ‘bohak’, door de Arabieren nog bij dien naam gekend en in de Septuagint alsook door den Romeinschen geneeskundige Celsus ‘alphos’ geheeten, is een niet kwaadaardige noch besmettelijke melaatschheid, is eene huidontsteking, welke het onderhuidsche celweefsel niet aantast.</note>.</verse>
<verse osisID="Lev.13.40"> Een man, van wiens hoofd het haar uitvalt, is een kaalhoofdige en hij is rein<note n="1797">v. 40-43. De melaatschheid der kaalhoofdigen.</note>.</verse>
<verse osisID="Lev.13.41"> En indien aan de zijde des voorhoofds het haar uitvalt, is hij een half kaalhoofdige en hij is rein.</verse>
<verse osisID="Lev.13.42"> Maar indien op den geheel of ten deele kalen schedel een witte of roode kleur<note n="1798">Hebr.: ‘een witte roodachtige plaag’ (ontsteking). Als zeker kenteeken der ziekte moest, volgens den grondtekst in het volgende vers, die ontsteking gezwollen zijn.</note> ontstaat</verse>
<verse osisID="Lev.13.43"> en de priester dit ziet, zal hij hem zonder aarzeling besmet verklaren met de melaatschheid, welke op den kalen schedel ontstaan is.</verse>
<verse osisID="Lev.13.44"> Al wie dan met de melaatschheid besmet is en naar de uitspraak des priesters wordt afgezonderd,</verse>
<verse osisID="Lev.13.45"> zal de kleederen losgetornd, het hoofd ontbloot, den mond met zijn kleed bedekt hebben; hij zal roepen, dat hij onrein en besmet is<note n="1799">Losgetornd of volgens de vertaling der Vulgaat X 6 ‘gescheurd’. Het hoofd ontbloot, of wel gelijk het Hebr. vertaald kan worden ‘het hoofd in wanorde’. Door die teekenen van rouw (X noot 5 en Ez. XXIV 17, 22) voor allen kenbaar, moest de melaatsche roepen naar den grondtekst: ‘onrein, onrein’, ten einde de naderenden tegen het gevaar van wettelijke onreinheid en van besmetting te waarschuwen.</note>.</verse>
<verse osisID="Lev.13.46"> Al den tijd, dat hij melaatsch en onrein is, zal hij alleen<note n="1800">Wel met andere melaatschen, maar overigens afgezonderd van het volk. Vgl. Num. V 2; XII 15.</note> wonen buiten de legerplaats.</verse>
<verse osisID="Lev.13.47"> Wordt een wollen of linnen kleed met melaatschheid<note n="1801">De melaatschheid, waarvan hier (v. 47-59) sprake is, was een bederf, dat waarschijnlijk bij wijze van schimmel kleederen, stoffen en pelterijen aantastte en om zijn besmettende werking overdrachtelijk zoo genoemd werd. Mogelijk bevorderde het ook bij de menschen de eigenlijke melaatschheid. Dat het echter niet daaruit ontstond, blijkt uit XIV 8, waar alleen het wasschen, niet het verbranden (vgl. hieronder v. 52) van de kleederen der melaatschen is voorgeschreven.</note> besmet</verse>
<verse osisID="Lev.13.48"> in de schering en den inslag, of ook een huid, of al wat van huiden gemaakt is,</verse>
<verse osisID="Lev.13.49"> indien er een witte of roode<note n="1802">Hebr.: ‘groenachtig of roodachtig’.</note> vlek in is, zal deze voor melaatschheid gehouden en aan den priester getoond worden.</verse>
<verse osisID="Lev.13.50"> En hij zal die, na ze bezien te hebben, zeven dagen wegsluiten;</verse>
<verse osisID="Lev.13.51"> en indien hij, den zevenden dag ze wederom beziende, bevindt dat ze grooter is geworden, is het een blijvende melaatschheid; hij zal het kleed en alles, waarin zij gevonden is, besmet oordeelen;</verse>
<verse osisID="Lev.13.52"> en daarom zal het in de vlammen verbrand worden.</verse>
<verse osisID="Lev.13.53"> Bijaldien hij echter ziet, dat ze niet grooter is geworden,</verse>
<verse osisID="Lev.13.54"> zal hij bevelen om datgene, waarin de melaatschheid is, te wasschen, en hij zal het nog zeven dagen wegsluiten.</verse>
<verse osisID="Lev.13.55"> En wanneer hij ziet, dat de uiterlijke gedaante van vroeger niet terug is gekomen en echter de melaatschheid ook niet grooter is geworden, zal hij het onrein oordeelen en in het vuur verbranden, omdat boven op het kleed of daarin geheel en al de melaatschheid is ingedrongen<note n="1803">Hebr.: ‘omdat het een invreting is aan zijne achterzijde of aan zijne voorzijde’.</note>.</verse>
<verse osisID="Lev.13.56"> Maar indien, nadat het kleed is gewasschen, de plek der melaatschheid doffer is geworden, zal hij die afscheuren en van het stuk afscheiden<note n="1804">Al verdween de groenachtige of roodachtige kleur, de plek blijft verdacht.</note>.</verse>
<verse osisID="Lev.13.57"> En bijaldien zij zich verder vertoont op die plekken, welke te voren onbesmet waren, dan is het een vliegende en onbestendige melaatschheid; het moet in het vuur verbrand worden.</verse>
<verse osisID="Lev.13.58"> Indien zij wijkt, zal men datgene, wat zuiver is, een tweede maal wasschen, en het zal rein zijn<note n="1805">Hebr.: ‘En het kleed of de schering of de inslag of elk voorwerp, uit huiden (vervaardigd), wanneer gij het wascht en het kwaad wijkt daaruit, - het zal een tweede maal gewasschen worden en (dan) rein zijn’.</note>.</verse>
<verse osisID="Lev.13.59"> Dat is de wet der melaatschheid in wollen en linnen kleederen, in schering en inslag en in elke uit huiden vervaardigde stof, op wat wijze zulks rein of onrein verklaard moet worden.</verse>
</chapter>

      
<chapter osisID="Lev.14">
<title>Hoofdstuk XIV.</title><p>Wetten aangaande de reiniging der melaatschen (v. 1-.32. Wetten aangaande de melaatschheid der huizen en hunne reiniging (v. 33-.57.</p>
<verse osisID="Lev.14.1"> En de Heer sprak tot Moses, zeggende:</verse>
<verse osisID="Lev.14.2"> Dit is de wet voor den melaatsche, wanneer hij gereinigd moet worden<note n="1806">De genezen melaatsche kon na zijne uitbanning (XIII 46) niet in de maatschappij terugkeeren, dan nadat de priester hem had rein verklaard.</note>: Hij zal tot den priester gebracht worden<note n="1807">Aan den ingang der legerplaats. Zie v. 3.</note>,</verse> 
<verse osisID="Lev.14.3"> en deze zal buiten de legerplaats gaan, en wanneer hij bevindt, dat de melaatschheid genezen is,</verse>
<verse osisID="Lev.14.4"> zal hij aan hem, die gezuiverd wordt, gelasten, dat deze voor zich aanbiede twee levende musschen, welke men eten mag<note n="1808">Volgens het Hebr. zal hij gelasten, dat men voor dengene, die zich laat reinigen, twee levende reine vogelen zal brengen.</note>, en cederhout en karmozijn en hysop<note n="1809">Ook gebruikelijk bij de reiniging na aanraking van een lijk (Num. XIX 6, 16 en 17). De melaatsche was een levende doode.</note>;</verse>
<verse osisID="Lev.14.5"> en hij zal gebieden, dat eene van de musschen geslacht worde in een aarden vat boven levend water<note n="1810">Zoo druppelde het bloed in het vat en vermengde zich daar met het levend d.i. loopend water, nl. bronof beekwater.</note>;</verse>
<verse osisID="Lev.14.6"> en de andere levende zal hij met het cederhout en het karmozijn en de hysop doopen in het bloed van de geslachte musch<note n="1811">In het mengsel van bloed en levend water.</note>,</verse>
<verse osisID="Lev.14.7"> waarmede hij hem, die gereinigd moet worden, zevenmaal zal besprengen, opdat deze wettelijk gezuiverd worde; en hij zal de levende musch laten wegvliegen in het veld<note n="1812">De twee vogelen wijzen zinnebeeldig op den tweevoudigen staat van den melaatsche, de eerste in zijnen dood op de vroegere onreinheid, de tweede op den terugkeer in de gemeenschap; of wel, volgens anderen met verwijzing naar v. 52, 53, wordt door het ten prijs des levens gewonnen zuiveringsbloed de wegneming, door de vrijlating des tweeden vogels de volkomen verwijdering der onreinheid afgebeeld. Hiermede in beteekenis overeenstemmend is het levend water, dat meer nog dan ander water middel van reiniging is, alsook het onbederfelijk cederhout, het met de kleur des levens geverfde, helroode karmozijn en de hysop, welke van nature zuiverende en genezende kracht bezit. Evenzoo verzinnebeeldt de zevenvoudige besprenging de volkomen reiniging (IV noot 6). Maar nog een hoogere beteekenis lag in die reinigings-plechtigheden verborgen. De melaatschheid, waarin de macht des doods en bijgevolg de macht der zonde zich zoo schrikkelijk toonde, was het zinnebeeld der zonde, en zoo was de reiniging van den genezene de afbeelding van de vergiffenis der zonde.</note>.</verse>
<verse osisID="Lev.14.8"> En wanneer die mensch zijne kleederen gewasschen heeft, zal hij al het haar zijns lichaams afscheren<note n="1813">Ten einde alles te verwijderen wat van de huidziekte der melaatschheid mocht zijn overgebleven, en zich nog beter te verzekeren dat de kwaal geweken was.</note> en zich wasschen met water; en gezuiverd, zal hij de legerplaats binnengaan, zoo nochtans, dat hij buiten zijne tent blijve zeven dagen<note n="1814">Eerst na de hoogst mogelijke zekerheid aangaande de genezing begon weder het maatschappelijk leven. Ook diende die gedeeltelijke afzondering (vgl. ook XV 13, 14) als voorbereiding voor de offers van den achtsten dag (v. 10).</note>;</verse> 
<verse osisID="Lev.14.9"> en den zevenden dag zal hij zijn hoofdhaar en baard en wenkbrauwen en het haar van geheel zijn lichaam afscheren. En na nogmaals kleederen en lichaam gewasschen te hebben,</verse>
<verse osisID="Lev.14.10"> zal hij op den achtsten dag twee lammeren zonder smet nemen en een éénjarig schaap zonder smet en drie tienden tarwebloem ten spijsoffer, welke met olie beslagen is, en afzonderlijk een zesdemaat olie<note n="1815">Drie tienden van de epha. Vgl. Num. XXVIII 5. Voor zesdemaat heeft het Hebr. ‘loog’, waarschijnlijk de kleinste maat, volgens de rabbijnen het twaalfde van de hin-maat. Vgl. Exod. XXIX noot 35.</note>.</verse>
<verse osisID="Lev.14.11"> En wanneer de priester, die den mensch zuivert, hem en dit alles gesteld heeft voor den Heer aan den ingang van den tabernakel der getuigenis,</verse>
<verse osisID="Lev.14.12"> zal hij het lam nemen en het voor de schuld<note n="1816">Hebr.: ‘als schuldoffer’. De melaatschheid had de uitsluiting buiten het volk Gods ten gevolge gehad. Daar was alzoo vanwege den melaatsche, hoewel buiten persoonlijke schuld, een soort bondbreuk ten opzichte van Jehova. Die bondbreuk vorderde voldoening Vgl. V noot 12.</note> aanbieden alsook de zesdemaat olie; en nadat hij alles voor den Heer heeft aangeboden<note n="1817">De grondtekst spreekt van ‘bewegen als beweegoffer’. Vgl. Exod. XXIX root 17.</note>,</verse>
<verse osisID="Lev.14.13"> za hij het lam slachten waar het zondoffer en het brandoffer pleegt geslacht te worden, te weten in de heilige plaats. Want evenals het zondoffer, zoo behoort ook het schuldoffer den priester toe: het is allerheiligst<note n="1818">Zie voor de plaats der slachting I 11. Vgl. verder VII 1-7, alsook II noot 4.</note>.</verse>
<verse osisID="Lev.14.14"> En de priester zal van het bloed der offerande, welke voor de schuld geslacht is, nemen en op de rechteroorlel doen van hem, die gereinigd wordt, en op de duimen van de rechterhand en den rechtervoet<note n="1819">De genezene werd wederom geheiligd om de wet Gods te aanhooren en Gods geboden te vervullen in handel en wandel.</note>;</verse>
<verse osisID="Lev.14.15"> en van de zesdemaat olie zal hij in zijn eigen linkerhand gieten,</verse>
<verse osisID="Lev.14.16"> en hij zal den rechtervinger daarin doopen en zevenmaal sprengen voor den Heer<note n="1820">Hiermede werd de olie aan God toegewijd en geheiligd voor het gebruik, waarvan in de twee volgende verzen gesproken wordt.</note>.</verse> 
<verse osisID="Lev.14.17"> Wat nu van de olie in de linkerhand overig is zal hij uitstorten op de rechteroorlel van dengene, die gereinigd wordt, en op de duimen van de rechterhand en den rechtervoet en<note n="1821">En ontbreekt in den grondtekst. Het beteekent hier ‘te weten’. Op dezelfde lichaamsdeelen en terzelfder plaatse, waar van het offerbloed gedaan was, moest ook van de heilige olie worden uitgestort. Vgl. v. 28. Gelijk de olijftak was de olijfolie het zinnebeeld van barmhartigheid en verzoening, van vrede en vreugde (Gen. VIII noot 8).</note> op het bloed, dat voor de schuld is uitgestort,</verse>
<verse osisID="Lev.14.18"> en op diens hoofd.</verse>
<verse osisID="Lev.14.19"> En hij zal voor hem bidden<note n="1822">Hebr. ‘verzoening bewerken’. Zeker moest de aanraking met offerbloed en de zalving met olie een diepen indruk maken. Soortgelijke plechtigheden waren ook bij de priesterwijding (Exod. XXIX 20, 21; Lev. VIII 12, 30) voorgeschreven. De genezene werd daardoor er aan herinnerd, dat hij, in zijn hoogen staat wederom hersteld en tot het priesterlijke volk (Exod. XIX 6) behoorend, heilig moest leven.</note> voor den Heer en hij zal het zondoffer opdragen; dan zal hij het brandoffer slachten<note n="1823">Ten zondoffer diende het tweede lam, ten brandoffer het éénjarig schaap. Vgl. v. 10.</note>,</verse>
<verse osisID="Lev.14.20"> en dit op het altaar leggen met de bijoffers<note n="1824">De grondtekst spreekt van het brandoffer ‘en het spijsoffer’ (mincha).</note> er van, en de mensch zal wettelijk gereinigd zijn.</verse>
<verse osisID="Lev.14.21"> En bijaldien hij arm is en zijne hand het voorgeschrevene niet vinden kan, zal hij een lam ten schuldoffer nemen, ten einde de priester voor hem bidde, en een tiende deel met olie beslagen tarwebloem ten spijsoffer en een zesdemaat olie</verse>
<verse osisID="Lev.14.22"> en twee tortelduiven of twee jonge duiven, waarvan de eene voor de zonde en de andere ten brandoffer is;</verse>
<verse osisID="Lev.14.23"> en hij zal dit op den achtsten dag zijner zuivering den priester aanbieden aan den ingang van den tabernakel der getuigenis voor den Heer.</verse>
<verse osisID="Lev.14.24"> En deze zal het lam voor de schuld en de zesdemaat olie nemen en te zamen opheffen<note n="1825">Hebr. ‘bewegen als beweegoffer’. Vgl. Exod. XXIX noot 17.</note>;</verse>
<verse osisID="Lev.14.25"> en als het lam geslacht is, zal hij van het bloed daarvan op de rechteroorlel doen van hem, die gereinigd wordt, en op de duimen van diens rechterhand en rechtervoet;</verse>
<verse osisID="Lev.14.26"> en van de olie zal hij een gedeelte in zijne linkerhand gieten,</verse>
<verse osisID="Lev.14.27"> en daarin den vinger van zijne rechterhand doopend, zal hij zevenmaal sprengen voor den Heer;</verse>
<verse osisID="Lev.14.28"> en hij zal de rechteroorlel aanraken van dengene, die gereinigd wordt, en de duimen van de rechterhand en den rechtervoet op de plek van het bloed, dat voor de schuld is uitgestort;</verse>
<verse osisID="Lev.14.29"> het overige gedeelte nu van de olie, welke in zijne linkerhand is, zal hij gieten op het hoofd van den gezuiverde om voor hem den Heer te verzoenen;</verse>
<verse osisID="Lev.14.30"> en de tortelduif of de jonge duif zal hij offeren,</verse>
<verse osisID="Lev.14.31"> de eene voor de schuld en de andere ten brandoffer te zamen met de bijoffers er van<note n="1826">Hebr. ‘te zamen met het spijsoffer’.</note>.</verse>
<verse osisID="Lev.14.32"> Dat is het offer van den melaatsche, die niet alles kan hebben tot zijne reiniging.</verse>
<verse osisID="Lev.14.33"> En de Heer sprak tot Moses en Aäron, zeggende:</verse>
<verse osisID="Lev.14.34"> Wanneer gij in het land Chanaän komt, dat Ik ulieden tot bezitting zal geven, indien dan de plaag der melaatschheid in de huizen is<note n="1827">Wederom is hier, evenals XIII 47, melaatschheid in oneigenlijken zin gebezigd. Het woord beteekent een soort uitslag op de muren der huizen, welke waarschijnlijk nadeelig was voor de gezondheid en zeker, zoo het kwaad niet gestuit kon worden, de aangetaste gebouwen onbewoonbaar maakte.</note>,</verse>
<verse osisID="Lev.14.35"> zal hij, wien het huis toebehoort, het den priester gaan melden en zeggen: Het schijnt mij toe alsof er een plaag van melaatschheid in mijn huis is.</verse>
<verse osisID="Lev.14.36"> Dan zal deze gelasten alles uit het huis te dragen, alvorens hij het binnentreedt om te zien of het melaatsch is, opdat niet alles, wat in het huis is, onrein<note n="1828">Wettelijk onrein, hetgeen eerst gebeurde, nadat het huis melaatsch verklaard was.</note> worde. En daarna zal hij binnengaan om de melaatschheid van het huis te beschouwen;</verse>
<verse osisID="Lev.14.37"> en wanneer hij op de muren daarvan iets ziet als kuiltjes, welke bleek of rood<note n="1829">Hebr. groenachtig of roodachtig.</note> uitgeslagen en dieper dan de overige oppervlakte zijn,</verse>
<verse osisID="Lev.14.38"> zal hij de deur van het huis uitgaan en dit terstond sluiten gedurende zeven dagen.</verse>
<verse osisID="Lev.14.39"> En den zevenden dag zal hij terugkomen en het beschouwen; indien hij bevindt, dat de melaatschheid is aangegroeid,</verse>
<verse osisID="Lev.14.40"> zal hij bevelen de steenen uit te breken, waarin de melaatschheid is, en die buiten de stad te werpen op een onreine plaats;</verse>
<verse osisID="Lev.14.41"> en het huis zelf van binnen in het rond af te schrabben en het afgeschrabde gruis buiten de stad te storten op een onreine plaats,</verse>
<verse osisID="Lev.14.42"> en andere steenen in de plaats van de weggenomene te stellen en met ander leem het huis te bestrijken.</verse>
<verse osisID="Lev.14.43"> Indien echter, nadat de steenen zijn uitgebroken en het gruis afgeschrabd en ander leem aangestreken is,</verse>
<verse osisID="Lev.14.44"> de priester binnengaat en ziet, dat de melaatschheid is teruggekomen en dat de muren met vlekken bespikkeld zijn, dan is het een blijvende melaatschheid, en het huis is onrein;</verse>
<verse osisID="Lev.14.45"> en terstond zal men het afbreken en de steenen en het hout en al het gruis er van buiten de stad werpen op een onreine plaats.</verse>
<verse osisID="Lev.14.46"> Wie in het huis gaat, wanneer het gesloten is, zal tot den avond onrein zijn;</verse>
<verse osisID="Lev.14.47"> en wie daarin slaapt en iets eet, zal zijne kleederen wasschen<note n="1830">Onrein tot den avond, moest hij bovendien andere kleederen aandoen en de eerste wasschen. Langduriger oponthoud veroorzaakte dus erger onreinheid.</note>.</verse>
<verse osisID="Lev.14.48"> En bijaldien de priester er bin- nentreedt en ziet, dat de melaatschheid niet is aangegroeid in het huis, nadat het opnieuw bestreken is, zal hij het rein verklaren, daar het wederom gezond is geworden;</verse>
<verse osisID="Lev.14.49"> en voor de zuivering er van zal hij twee musschen nemen en cederhout en karmozijn en hysop;</verse>
<verse osisID="Lev.14.50"> en nadat de eene musch geslacht is in een aarden vat boven levend water,</verse>
<verse osisID="Lev.14.51"> zal hij het cederhout en de hysop en het karmozijn en de levende musch nemen en alles doopen in het bloed van de geslachte musch en in het levend water, en hij zal het huis besprengen zevenmaal,</verse>
<verse osisID="Lev.14.52"> en hij zal het zuiveren zoowel met het bloed van de musch als met het levend water en met de levende musch en met het cederhout en de hysop en het karmozijn.</verse>
<verse osisID="Lev.14.53"> En wanneer hij de musch vrij heeft laten wegvliegen in het veld, zal hij voor het huis bidden en het zal wettelijk gereinigd zijn<note n="1831">Vgl. voor deze plechtigheden v. 4-7 en de aanteekeningen.</note>.</verse>
<verse osisID="Lev.14.54"> Dat is de wet betreffende alle melaatschheid en uitslag,</verse>
<verse osisID="Lev.14.55"> betreffende de melaatschheid der kleederen en der huizen,</verse>
<verse osisID="Lev.14.56"> betreffende het litteeken en de uitbrekende zweren, de glanzende vlek en de verschillende veranderingen van kleuren<note n="1832">In den grondtekst luiden de drie laatste verzen: ‘Dit is de wet voor alle melaatschheid en voor het hoofdzeer en voor de melaatschheid des kleeds en voor het huis en voor het gezwel en voor den uitslag en voor de glanzende vlek’.</note>,</verse>
<verse osisID="Lev.14.57"> opdat men kunne weten<note n="1833">Hebr. ‘om onderricht te geven’. Het is tot de priesters gezegd.</note> wanneer iets rein of onrein is.</verse>
</chapter>

      
<chapter osisID="Lev.15"> 
<title>Hoofdstuk XV.</title><p>Wetten betreffende de onreinheid, welke voortkomt uit zaadloop (v. 1-15), zaaduitstorting en bijslaap (v. 16-18) en uit natuurlijke of ziekelijke vloeiing bij de vrouwen (v. 19-.33.</p>
<verse osisID="Lev.15.1"> En de Heer sprak tot Moses en Aäron, zeggende:</verse>
<verse osisID="Lev.15.2"> Spreekt tot de kinderen van Israël en zegt hun: Een man, die aan zaadvloed lijdt, zal onrein zijn.</verse>
<verse osisID="Lev.15.3"> En dan zal hij geacht worden aan die kwaal onderhevig te zijn, wanneer ieder oogenblik het vuile vocht aan zijn vleesch vastkleeft en verdikt<note n="1834">De grondtekst spreekt van een tweevoudigen ziekelijken toestand, de gonorrhoea (zaadvloeiing) en de blennorrhoea (slijmvloeiing).</note>.</verse>
<verse osisID="Lev.15.4"> Alle leger, waarop hij slaapt, zal onrein zijn, alsook alles, waarop hij zit.</verse>
<verse osisID="Lev.15.5"> Indien iemand het bed van hem aanraakt, zal hij zijne kleederen wasschen, en na zich met water gewasschen te hebben, zal hij tot den avond onrein zijn.</verse>
<verse osisID="Lev.15.6"> Indien hij zit waar de ander heeft gezeten, zal hij ook zijne kleederen wasschen, en na zich met water gewasschen te hebben, zal hij tot den avond onrein zijn.</verse>
<verse osisID="Lev.15.7"> Wie het vleesch<note n="1835">Het lichaam.</note> van hem aanraakt, zal zijne kleederen wasschen, en na zich met water gewasschen te hebben, zal hij tot den avond onrein zijn.</verse>
<verse osisID="Lev.15.8"> Indien zulk een mensch zijn speeksel werpt op iemand, die rein is, zal deze zijne kleederen wasschen; en na zich met water gewasschen te hebben, zal hij tot den avond onrein zijn.</verse>
<verse osisID="Lev.15.9"> Het zadel, waarop hij zit, zal onrein zijn.</verse>
<verse osisID="Lev.15.10"> En alles wat onder dengene is, die aan zaadvloed lijdt, zal tot den avond besmet zijn. Wie daarvan iets draagt, zal zijne kleederen wasschen, en na zich met water gewasschen te hebben, zal hij tot den avond onrein zijn.</verse> 
<verse osisID="Lev.15.11"> Ieder, dien zoo iemand aanraakt zonder vooraf zijne handen te hebben gewasschen<note n="1836">Zulk een onreine maakte anderen onrein door de aanraking zijner handen, wanneer hij die niet vooraf had gewasschen.</note>, zal zijne kleederen wasschen; en na zich met water gewasschen te hebben, zal hij tot den avond onrein zijn.</verse>
<verse osisID="Lev.15.12"> Een aarden vat, dat hij aanraakt, zal gebroken worden<note n="1837">Alleen de onreine kon van zulk een verontreinigd aarden, niet verglaasd vat (VI noot 20) gebruik maken. Na zijne genezing werd het vernietigd.</note>; doch een houten vat zal met water gewasschen worden.</verse>
<verse osisID="Lev.15.13"> Indien iemand, die aan zulk eene kwaal lijdt, gezond wordt, zal hij na zijne reiniging zeven dagen tellen, en na zijne kleederen en geheel zijn lichaam in levend water gewasschen te hebben, zal hij rein<note n="1838">Wettelijk rein.</note> zijn.</verse>
<verse osisID="Lev.15.14"> En op den achtsten dag zal hij twee tortelduiven of twee jonge duiven nemen, en hij zal voor het aanschijn des Heeren komen aan den ingang van den tabernakel der getuigenis en ze aan den priester geven;</verse>
<verse osisID="Lev.15.15"> en deze zal de eene offeren voor de zonde en de andere ten brandoffer; en hij zal voor hem bidden vóór den Heer, opdat hij gereinigd worde van zijnen zaadvloed<note n="1839">Vgl. hier voor het begrip van zonde in verband met dit zondoffer XII noot 5. Het tweede halfvers luidt in den grondtekst: ‘En de priester zal voor hem verzoening bewerken voor het aangezicht van Jehova wegens zijnen vloed’.</note>.</verse>
<verse osisID="Lev.15.16"> Een man, van wien het zaad der verzaming uitgaat, zal geheel zijn lichaam met water wasschen; en hij zal tot den avond onrein zijn.</verse>
<verse osisID="Lev.15.17"> Het kleed en het vel, dat hij heeft<note n="1840">Volgens den grondtekst: Elk kleed en elk vel, waarop dat zaad komt.</note>, zal hij met water wasschen, en het zal tot den avond onrein zijn.</verse>
<verse osisID="Lev.15.18"> De vrouw, met welke hij verzaamt, zal zich met water wasschen, en zij zal tot den avond onrein zijn<note n="1841">Deze ook door vele oude volken erkende onreinheid, waarvan zelfs de wettige huwelijksgemeenschap niet vrij bleef, heeft wederom haren grond in de erfzonde. Vgl. XII noot 1. Overigens stelde zij ook door hare voorschriften (v. 16-18) eenigszins paal en perk aan het overmatig gebruik des huwelijks en aan de veelwijverij.</note>.</verse> 
<verse osisID="Lev.15.19"> Eene vrouw, welke aan den maandelijkschen bloedvloed lijdt, zal zeven dagen afgezonderd zijn.</verse>
<verse osisID="Lev.15.20"> Ieder, die haar aanraakt, zal tot den avond onrein zijn.</verse>
<verse osisID="Lev.15.21"> En datgene, waarop zij slaapt of zit gedurende de dagen harer afzondering, zal besmet zijn.</verse>
<verse osisID="Lev.15.22"> Wie haar bed aanraakt, zal zijne kleederen wasschen; en na zich met water gewasschen te hebben, zal hij tot den avond onrein zijn.</verse>
<verse osisID="Lev.15.23"> Al wie eenig huisraad, waarop zij zit, aanraakt, zal zijne kleederen wasschen; en na zich met water gewasschen te hebben, zal hij tot den avond besmet zijn.</verse>
<verse osisID="Lev.15.24"> Indien een man met haar ten tijde van haren maandelijkschen bloedvloed verzaamt<note n="1842">In onwetendheid van den toestand. Op moedwillige overtreding dezer wet stond de doodstraf. Vgl. XX 18.</note>, zal hij zeven dagen onrein zijn; en alle leger, waarop hij slaapt, zal besmet zijn.</verse>
<verse osisID="Lev.15.25"> Eene vrouw, welke gedurende vele dagen aan den bloedvloed lijdt buiten den maandelijkschen tijd, of welke na den maandelijkschen tijd niet ophoudt bloed te verliezen, zal, zoolang zij aan die kwaal onderhevig is, onrein zijn, als ware zij in den tijd der maandstonden.</verse>
<verse osisID="Lev.15.26"> Alle leger, waarop zij slaapt, en alle huisraad, waarop zij zit, zal besmet zijn.</verse>
<verse osisID="Lev.15.27"> Al wie dat aanraakt, zal zijne kleederen wasschen; en na zich met water gewasschen te hebben, zal hij tot den avond onrein zijn.</verse>
<verse osisID="Lev.15.28"> Als het bloed tot stilstand komt en ophoudt te vloeien, zal zij zeven dagen voor hare zuivering tellen;</verse>
<verse osisID="Lev.15.29"> en op den achtsten dag zal zij voor zich twee tortelduiven of twee jonge duiven aan den priester aanbieden aan den ingang van den tabernakel der getuigenis;</verse> 
<verse osisID="Lev.15.30"> en deze zal de eene offeren voor de zonde en de andere ten brandoffer, en hij zal voor haar bidden vóór den Heer en voor den vloed harer onreinheid<note n="1843">Bidden enz., Hebr. ‘verzoening doen voor haar wegens den vloed’ enz.</note>.</verse>
<verse osisID="Lev.15.31"> Gij zult dan de kinderen van Israël leeren, dat zij zich wachten voor de onreinheid, opdat zij niet sterven door hunne onreinheden, wanneer zij mijnen tabernakel, die in hun midden is, zouden verontreinigen<note n="1844">Derhalve zou de naleving dezer wetten een plichtmatige hulde zijn aan Gods heilige tegenwoordigheid. Vgl. XI noot 5 aan het einde.</note>.</verse>
<verse osisID="Lev.15.32"> Dit is de wet voor dengene, die aan zaadvloed lijdt en die door bijslaap besmet wordt,</verse>
<verse osisID="Lev.15.33"> en voor degene, die in de maandstonden is afgezonderd, of die voortdurende bloedvloeiing heeft, en voor den man, die bij haar slaapt.</verse>
</chapter>

      
<chapter osisID="Lev.16">
<title>Hoofdstuk XVI.</title><p>De plechtigheden van den grooten verzoendag (v. 1-.34.</p>
<verse osisID="Lev.16.1"> En de Heer sprak tot Moses na den dood der twee zonen van Aäron, toen deze vreemd vuur hadden geofferd en gedood waren<note n="1845">In den grondtekst: ‘toen deze genaderd waren tot het aangezicht van Jehova en gestorven waren’. Hiermede is de aanleiding en vooral de belangrijkheid der volgende voorschriften aangewezen. Uit de straf van Nadab en Abiu bleek duidelijk, dat het naderen des hoogepriesters tot God een hoogst gewichtige handeling was, waarbij Gods verordeningen moesten vervuld worden.</note>.</verse>
<verse osisID="Lev.16.2"> En Hij gebood hem, zeggende: Zeg tot Aäron, uwen broeder, dat hij niet te allen tijde<note n="1846">Slechts eenmaal in het jaar (v. 29). Vgl. Exod. XXX 10 en Hebr. IX 7.</note> in het heiligdom ga, dat binnen het voorhangsel is, voor het verzoendeksel, waarmede de ark gedekt is, opdat hij niet sterve (want in de wolk zal Ik boven de godspraak verschijnen<note n="1847">Vgl. Exod. XL noot 11 en XXV 22.</note>,</verse>
<verse osisID="Lev.16.3"> tenzij hij vooraf dit gedaan hebbe<note n="1848">Er is hier nog slechts sprake van de toebereidselen voor de plechtigheid. Aäron moest met genoemde offerdieren, volgens den grondtekst, ‘in het heiligdom (het voorhof) komen’.</note>: Eenen var zal hij voor de zonde aanbieden en eenen ram ten brandoffer.</verse>
<verse osisID="Lev.16.4"> Een linnen lijfrok zal hij aantrekken, met een linnen dijkleed zijne schaamte bedekken; met een linnen gordel zich omgorden, een linnen hoofdbedekking op zijn hoofd zetten; want dit zijn heilige kleederen, en hij zal, na zich gewasschen te hebben, die alle aantrekken<note n="1849">In het ambtsgewaad der gewone priesters (vgl. VI 10 en Exod. XXVIII 40, 42) moest de hoogepriester optreden. Wellicht onderscheidde hem alleen de vorm der hoofdbedekking, Hebr. ‘mitsnefet’. Vgl. Exod. XXVIII noot 26.</note>.</verse>
<verse osisID="Lev.16.5"> En hij zal van de gansche menigte der kinderen van Israël twee bokken voor de zonde en éénen ram ten brandoffer aannemen.</verse>
<verse osisID="Lev.16.6"> En nadat hij den var aangeboden<note n="1850">Aan den ingang des tabernakels (I noot 5) bood hij den var (v. 3), zijn eigen zondoffer (IV 3) aan om dien later (v. 11) te slachtofferen.</note> en voor zich en voor zijn huis gebeden heeft,</verse>
<verse osisID="Lev.16.7"> zal hij de twee bokken doen staan voor den Heer aan den ingang van den tabernakel der getuigenis</verse>
<verse osisID="Lev.16.8"> en over beide het lot werpen, het eene lot voor den Heer en het andere voor den wegzendingsbok<note n="1851">Voor wegzendingsbok heeft de grondtekst ‘ʽazazeel’, welk woord volgens velen de eigennaam van een duivel zou zijn. De vertaling der Vulgaat is minstens even waarschijnlijk. Maar ook, wanneer de eerste meening zeker was, dan heeft de wegzending van dien bok (v. 21) toch geen andere beteekenis, dan dat zij op zinnebeeldige wijze de verwijdering der zonde voorstelt buiten de gemeente van het volk Gods (vgl. XIV noot 7) in de woestijn, welke meermalen als het gebied der booze geesten (Tob. VIII 3; Matth. XII 43) wordt voorgesteld.</note>;</verse>
<verse osisID="Lev.16.9"> en dien, waarop het lot voor den Heer valt, zal hij offeren voor de zonde;</verse>
<verse osisID="Lev.16.10"> en dien, waarop dat voor den wegzendingsbok, zal hij levend voor den Heer stellen om op dezen gebeden te doen<note n="1852">Hebr.: ‘om op dezen verzoening te doen’. Gedeeltelijk gebeurde die verzoening door de in v. 21 beschreven plechtigheid.</note> en hem weg te zenden in de woestijn.</verse>
<verse osisID="Lev.16.11"> Wanneer dit volgens voorschrift volbracht is, zal hij den var aanbieden en voor zich en voor zijn huis bidden en dezen slachten<note n="1853">Met dit zondoffer begon de eigenlijke plechtigheid. Eerst moest de hoogepriester zoo die zuiverheid verkrijgen, welke hij als middelaar van het volk bij God noodig had.</note>;</verse> 
<verse osisID="Lev.16.12"> en na het wierookvat te hebben genomen, dat hij met brandende kolen van het altaar gevuld heeft, en in zijne hand het toebereide reukwerk ter verbranding nemend, zal hij binnen het voorhangsel in het Heilige treden<note n="1854">Met het vuur van het brandofferaltaar (VI 12) werd het wierookvat, dat den vorm had van een schaal of komfoor, gevuld. Aäron moest nu binnen het Heilige der heiligen (Exod. XXVI 33) gaan en daar, volgens velen, op het vuur der schaal het reukwerk der specerijen leggen. Omdat echter alleen op het reukaltaar het heilig reukwerk ontstoken mocht worden (Exod. XXX noot 22), meenen anderen, dat de hoogepriester, binnen het Heilige der heiligen staande, het vuur op het reukaltaar uitstorten en daarop het reukwerk verbranden moest, na eerst het voorhangsel tusschen het Heilige en het Heilige der heiligen gedeeltelijk te hebben weggeschoven.</note>,</verse>
<verse osisID="Lev.16.13"> opdat, als de specerijen op het vuur zijn gelegd, hun walm en damp de godspraak bedekke, welke boven het getuigenis is, en hij niet sterve<note n="1855">De rook der specerijen verzinnebeeldde de tot God stijgende bede om zijne goedgunstigheid. Terwijl bij die eerbiedige hulde de wolk van Gods tegenwoordigheid boven de godspraak (Exod. XXV noot 14) eenigermate althans omsluierd werd, moest de hoogepriester tot Jehova naderen. Vgl. voor het getuigenis Exod. XXVII noot 18.</note>.</verse>
<verse osisID="Lev.16.14"> Hij zal ook van het bloed des vars nemen en met den vinger zevenmaal sprengen tegenover het verzoendeksel oostwaarts<note n="1856">Om van dat bloed te nemen ging hij in het voorhof en trad dan ten tweeden male in het Heilige der heiligen. Volgens den grondtekst moest de hoogepriester ‘spatten op het verzoendeksel oostwaarts (d.i. aan den voorkant) en vóór het verzoendeksel zevenmaal spatten’. Dit wordt veelal letterlijk van een tweevoudig spatten begrepen. De Vulgaat verstaat het tweede lid van het voorschrift als een toelichtende herhaling. Tegenover de ark, den rug gekeerd naar het voorhangsel, zou Aäron spatten op, of beter vóór (gelijk het Hebr. even goed kan beteekenen) het verzoondeksel, te weten op den grond daarvóór moest dit, en wel zevenmaal, geschieden.</note>.</verse>
<verse osisID="Lev.16.15"> En wanneer hij den bok voor de zonde des volks geslacht heeft, zal hij het bloed daarvan binnen het voorhangsel brengen, evenals betreffende het bloed van den var geboden is, om het te sprengen voor de godspraak<note n="1857">De slachting van dit zondoffer des volks gebeurde, zooals altijd, bij het brandofferaltaar. Daarna ging de hoogepriester dus ten derden male in het Heilige der heiligen om nogmaals, nu met het bloed van den bok, dezelfde besprenging te doen.</note></verse>
<verse osisID="Lev.16.16"> en het heiligdom te ontzondigen van de onreinheden der kinderen van Israël en van hunne overtredingen en van al hunne zonden. Op deze wijze zal hij doen met den tabernakel der getuigenis, welke bij hen gevestigd is te midden van de onreinheden hunner woonstede<note n="1858">Op dezelfde wijze als het heiligdom bij uitnemendheid, d.i. het Heilige der heiligen, moest ook de tabernakel der getuigenis, te weten het Heilige, dat hier als grootste gedeelte den naam van het geheel draagt, ontzondigd worden. Vermoedelijk verving daarbij het reukaltaar de plaats van het verzoendeksel. Volgens anderen echter wordt eerst in v. 18 en 19 de ontzondiging van het Heilige beschreven en zou zij te dezer plaatse slechts zijn aangekondigd. - De ontzondiging beteekende de herstelling van Jehova's woning in den haar passenden staat van heiligheid. Die woning te midden van Israël werd verontreinigd geacht en was in hare wettelijke heiligheid geschonden of in zekeren zin ontwijd door de zonden des volks.</note>.</verse>
<verse osisID="Lev.16.17"> Geen enkel mensch zij in den tabernakel, wanneer de hoogepriester het heiligdom binnengaat om voor zich en voor zijn huis en voor de gansche vergadering van Israël te bidden, totdat hij er uitgaat.</verse>
<verse osisID="Lev.16.18"> Wanneer hij nu buiten tot het altaar komt, dat vóór den Heer is<note n="1859">Volgens een Joodsche overlevering buiten het Heilige der heiligen tot het reukaltaar in het Heilige, volgens anderen buiten den tabernakel tot het brandofferaltaar. Voor het eerste gevoelen pleit de bijzondere naam van het reukaltaar (Lev. IV 18), maar voor den Heer heeft dikwijls (bijv. I 5) een ruime beteekenis. Vgl. verder de vorige noot.</note>, bidde hij voor zich<note n="1860">Hebr.: ‘zal hij verzoening daarop doen’. Hoe dit geschiedde, volgt onmiddellijk.</note>, en hij neme het bloed van den var en van den bok en plenge het op de hoornen des altaars in het rond;</verse>
<verse osisID="Lev.16.19"> en het zevenmaal met den vinger besprengend, zal hij het ontzondigen en heiligen van de onreinheden der kinderen van Israël.</verse>
<verse osisID="Lev.16.20"> Nadat hij het heiligdom en den tabernakel en het altaar gereinigd heeft, dan biede hij den levenden bok aan;</verse>
<verse osisID="Lev.16.21"> en na op diens kop beide handen te hebben gelegd, belijde hij alle ongerechtigheden der kinderen van Israël en al hunne misdrijven en zonden; en die op zijnen kop afwenschend<note n="1861">Het Hebr. spreekt eenvoudig van het leggen der zonden op den kop van het dier.</note>, zal hij hem door een gereedstaanden man wegzenden in de woestijn.</verse>
<verse osisID="Lev.16.22"> En wanneer de bok al hunne ongerechtigheden naar een eenzame streek<note n="1862">Hebr.: ‘naar een afgesloten streek’. Het dier, dat op zinnebeeldige wijze de zonden van Israël droeg, moest in de woestijn omkomen en aldus de straf der zonde ondergaan.</note> heeft gedragen en in de woestijn is losgelaten,</verse> 
<verse osisID="Lev.16.23"> zal Aäron terugkeeren naar den tabernakel der getuigenis, en na de kleederen, waarmede hij eerst gekleed was, toen hij het heiligdom binnentrad, afgelegd en aldaar gelaten te hebben,</verse>
<verse osisID="Lev.16.24"> zal hij zijn lichaam wasschen op de heilige plaats en zijne kleederen aantrekken. En nadat hij, buiten gekomen, zijn brandoffer en dat van het volk heeft gebracht, zal hij zoo voor zich als voor het volk bidden<note n="1863">De wassching geschiedde wegens de aanraking van den verontreinigenden zondebok (v. 26). De hoogepriester nam nu zijn gewoon plechtgewaad, wijl de plechtigheden van rouw en boete ten einde waren, en voltooide het gansche verzoeningswerk met de brandoffers der twee rammen (v. 3 en 5), welke eveneens verzoenende kracht (vgl. I 4) hadden en waarmede dan ook Aäron, naar den grondtekst, voor zich en voor het volk verzoening moest bewerken.</note>;</verse>
<verse osisID="Lev.16.25"> en het vet, dat geofferd is voor de zonden<note n="1864">Het vet der te voren (v. 11 en 15) geslachte zondoffers. Vgl. IV 8-10 en 19.</note>, zal hij op het altaar ontsteken.</verse>
<verse osisID="Lev.16.26"> Diegene nu, die den wegzendingsbok heeft weggeleid, zal zijne kleederen en zijn lichaam met water wasschen, en zoo zal hij binnen de legerplaats komen.</verse>
<verse osisID="Lev.16.27"> Den var nu en den bok, welke voor de zonde geslacht werden en welker bloed in het heiligdom is gebracht om ontzondiging te bewerken, zal men buiten de legerplaats voeren en zoowel hunne huiden als hun vleesch en mest in het vuur verbranden;</verse>
<verse osisID="Lev.16.28"> en al wie dit verbrand heeft, zal zijne kleederen en zijn lichaam met water wasschen, en zoo zal hij binnen de legerplaats komen<note n="1865">Vgl. IV 12 en 21, waar van zulk eene wassching niets gezegd wordt, hoewel zij wellicht bij alle soortgelijke offers was voorgeschreven. Vgl. Num. XIX 7.</note>.</verse>
<verse osisID="Lev.16.29"> En dit zal u een altijddurende wet zijn: In de zevende maand, den tienden dag der maand, zult gij uwe zielen kastijden en geenerlei arbeid verrichten, hetzij de inboorling of de aankomeling, die bij u als vreemdeling vertoeft<note n="1866">In de zevende maand van het kerkelijke jaar, in de maand Tischri, den tienden dag, d.i. ongeveer tegen het einde van September. - De zielen kastijden doelt bepaaldelijk op de zelfkastijding van het vasten (Ps. XXXIV 13; Is. LVIII 3 en 5). Niet de strenge onthouding, welke reeds den vorigen dag bij zonsondergang begon, was voor de vreemdelingen verplichtend, maar de arbeid werd hun verboden, opdat de godsdienstige rust des volks niet gestoord zou worden.</note>.</verse> 
<verse osisID="Lev.16.30"> Op dien dag<note n="1867">Hebr.: ‘want op dien dag’. Dit vers geeft de reden van het voorafgaande gebod.</note> zal uwe' ontzondiging geschieden en de reiniging van al uwe zonden; vóór den Heer zult gij gereinigd worden.</verse>
<verse osisID="Lev.16.31"> Een sabbat toch van rust<note n="1868">Van volkomen rust, gelijk uit het Hebr. duidelijker blijkt. Hiermede was deze dag onderscheiden van de andere feestdagen (zie bijv. Exod. XII 16), waarop althans het bereiden der spijzen was toegestaan. Enim, toch, ontbreekt in den grondtekst.</note> is deze, en gij zult uwe zielen kastijden krachtens een voortdurende verbintenis.</verse>
<verse osisID="Lev.16.32"> De ontzondiging nu zal de priester doen, die gezalfd is en wiens handen gewijd zijn om als priester in de plaats van zijnen vader te dienen; en hij zal zich kleeden met het linnen gewaad en de heilige kleederen,</verse>
<verse osisID="Lev.16.33"> en hij zal het heiligdom ontzondigen en den tabernakel der getuigenis en het altaar, alsmede de priesters en het gansche volk.</verse>
<verse osisID="Lev.16.34"> En dit zal ulieden een altijddurende wet zijn, te bidden voor de kinderen van Israël en voor al hunne zonden éénmaal in het jaar. Hij deed dan, gelijk de Heer aan Moses geboden had<note n="1869">In plaats van te bidden heeft het Hebr. ‘verzoening te bewerken’. - Dat Aäron aldus deed, wordt hier vooruit verhaald. In de zevende maand legerde Israël niet meer bij den Sinaï. Vgl. Exod. XL 15 en Num. X 11. - Over de voorafbeeldende beteekenis dezer buitengewone verzoeningsplechtigheid handelt meermalen de H. Paulus. De hoogepriester was eene afschaduwing van onzen Hoogepriester, Jesus Christus, die met zijn eigen offerbloed het hemelsche heiligdom binnenging, na eeuwige verzoening bewerkt te hebben. De zondoffers, wier lichamen buiten de legerplaats werden verbrand, waren een geheimvolle aanduiding van het kruisoffer buiten Jerusalem (Hebr. IX 11-14; XIII 11, 12) en evenzoo is in het licht des geloofs de wegzendingsbok een treffende voorspelling van den Heiland, op wien de Heer immers de ongerechtigheid van ons allen gelegd heeft (Is. LIII 4 en 6. Vgl. II Cor. V 21; Gal. III 13).</note>.</verse>
</chapter>

      
<chapter osisID="Lev.17"> 
<title>Hoofdstuk XVII.</title><p>Gebod om, ter voorkoming van afgoderij, nergens anders dan bij den tabernakel te slachten (v. 1-.9. Verbod om het bloed van dieren (v. 10-14) en het vleesch van gestorven of verscheurde dieren te gebruiken (v. 15-.16.</p>
<verse osisID="Lev.17.1"> En de Heer sprak tot Moses, zeggende:</verse>
<verse osisID="Lev.17.2"> Spreek tot Aäron en diens zonen en tot al de kinderen van Israël, tot hen zeggende: Dit is het woord, dat de Heer geboden heeft, zeggende:</verse>
<verse osisID="Lev.17.3"> Ieder mensch uit het huis van Israël, die een rund of een schaap of eene geit slacht in de legerplaats of buiten de legerplaats,</verse>
<verse osisID="Lev.17.4"> en ze niet aan den ingang van den tabernakel brengt als een offer voor den Heer, bloedschuldig zal hij zijn; als hadde hij bloed vergoten, zoo zal hij vergaan uit het midden van zijn volk<note n="1870">De reden van dit op zware straf (Gen. XVII noot 8) verplichtende gebod volgt v. 7. Het gebod zelf vordert, gelijk vooral Deut. XII 21 verduidelijkt, dat alle groot en klein vee, ten voedsel bestemd, bij den tabernakel geslacht en aan God toegeheiligd (zie v. 5 en 6) zal worden. Zeker was dit voorschrift voor een groot deel des volks, dat dikwijls ver van den tabernakel gelegerd was, zeer bezwaarlijk. Waarschijnlijk moest zich echter de menigte meest vergenoegen met het vleesch van wild of gevogelte (Exod. XVI 13; Num. XI 31). Vgl. Exod. XVI noot 3.</note>.</verse>
<verse osisID="Lev.17.5"> Daarom moeten de kinderen van Israël den priester hunne slachtoffers aanbieden, welke zij op het veld zullen slachten, opdat deze den Heer geheiligd worden voor den ingang van den tabernakel der getuigenis, en opdat zij deze als vredeoffers voor den Heer slachten<note n="1871">Slachtoffers heeten de voornoemde slachtdieren, omdat alleen zij ten offer konden dienen, en ook misschien omdat bij de slachting dier dieren altijd offerplechtigheden (vgl. v. 7 en Exod. XX noot 19) werden in acht genomen. - Hebr.: ‘welke zij op het veld slachten’, d.i. gewoon zijn te slachten. - Als vredeoffers, naar de wijze van die offeranden, wordt in het volgende vers toegelicht.</note>.</verse>
<verse osisID="Lev.17.6"> En de priester zal het bloed plengen op het altaar des Heeren aan den ingang van den tabernakel der getuigenis en het vet ontsteken ten welriekenden geur voor den Heer;</verse>
<verse osisID="Lev.17.7"> en geenszins zullen zij voort- aan hunne offeranden voor de duivelen slachten, met welke zij gehoereerd hebben. Een altijddurende wet zal het zijn voor hen en hunne nakomelingen<note n="1872">Duivelen, Hebr. ‘bokken’. Waarschijnlijk wordt hiermede gedoeld op eene vereering van afgoden in bokkengestalte, zooals die in Egypte gebruikelijk was. - Waarom de afgoderij hoereeren heet, verklaart Exod. XXXIV noot 12. - Van de latere wijziging dezer wet ten gevolge van den veranderden toestand spreekt Deut. XII 15, 16, 21-25. Zij bleef echter, gelijk daar blijkt, in haar beginsel, bijzondere toeheiliging aan Jehova, altijddurend.</note>.</verse>
<verse osisID="Lev.17.8"> En gij zult tot hen zeggen: Indien een mensch uit het huis van Israël en uit de aankomelingen, die in vreemdelingschap bij ulieden vertoeven, een brandoffer of een slachtoffer opdraagt</verse>
<verse osisID="Lev.17.9"> en het niet aan den ingang van den tabernakel der getuigenis brengt, opdat het den Heer worde opgedragen, hij zal uitgeroeid worden uit zijn volk<note n="1873">Ook de herhaling dezer reeds gekende wet (I 3; III 2) betreffende de vanouds (Exod. XX noot 19) gebruikelijke brandoffers en slachtoffers, d.i. vredeoffers, bedoelt in hoofdzaak, evenals de vorige, de wering der afgoderij. Vgl. Deut. XII 4, 5, 13, 14. Waarschijnlijk op straffe des doods, gelijk het zinverband doet vermoeden (Gen. XVII noot 8), gold ook voor de vreemdelingen die wet, opdat niet hun slecht voorbeeld verderfelijk op het volk zou werken.</note>.</verse>
<verse osisID="Lev.17.10"> Indien iemand uit het huis van Israël en uit de aankomelingen, die onder hen in vreemdelingschap vertoeven, bloed eet, zal Ik mijn aangezicht<note n="1874">Mijn vergramd aangezicht, m.a.w. Ik zal met gramschap hem aanzien.</note> stellen tegen diens ziel en Ik zal ze uitdelgen uit haar volk.</verse>
<verse osisID="Lev.17.11"> Want de ziel van het vleesch is in het bloed; en Ik heb het ulieden gegeven om op het altaar daarmede verzoening te doen voor uwe zielen en opdat het bloed tot verzoening der ziel zij<note n="1875">Op wat wijze de ziel of het leven in het bloed is, verklaart Gen. IX noot 4, waar ook de eerste reden is aangewezen van dit aloude verbod om bloed alleen en vleesch met bloed te gebruiken. De tweede reden wordt hier genoemd. De barmhartige God bestemde het bloed tot middel van verzoening. Wanneer het bloed van het offerdier vergoten werd, zou Hij het aan Hem geofferde leven aannemen in ruil van het door de zonde verbeurde menschenleven.</note>.</verse>
<verse osisID="Lev.17.12"> Daarom heb Ik aan de kinderen van Israël gezegd: Niemand van ulieden en van de aankomelingen, die in vreemdelingschap bij u vertoeven, zal bloed eten.</verse>
<verse osisID="Lev.17.13"> Indien iemand uit de kinderen van Israël en uit de aankomelingen, die in vreemdelingschap bij u vertoeven, op de jacht en de vogelvangst wild of gevogelte vangt, dat gegeten mag worden, plenge hij het bloed daarvan en bedekke het met aarde.</verse>
<verse osisID="Lev.17.14"> Want het leven van alle vleesch is in het bloed; daarom heb Ik aan de kinderen van Israël gezegd: Bloed van eenig vleesch zult gij niet eten, omdat de ziel van het vleesch in het bloed is; en al wie het eet, zal uitgeroeid worden.</verse>
<verse osisID="Lev.17.15"> Ieder, die hetgeen gestorven of door een wild dier gegrepen is eet<note n="1876">In onwetendheid of onbedachtzaamheid. Anders gold Num. XV 30. Vgl. ook Exod. XXII 31; Lev. XI 40.</note>, zoowel van de inboorlingen als van de aankomelingen, zal zijne kleederen en zich zelven met water wasschen, en hij zal tot den avond onrein zijn; en op die wijze zal hij rein worden.</verse>
<verse osisID="Lev.17.16"> En bijaldien hij zijne kleederen en zijn lichaam niet wascht, zal hij zijne ongerechtigheid dragen<note n="1877">De straf voor zijne ongerechtigheid, tenzij hij een zondoffer opdraagt. Vgl. V 1 en 2. Wederom is hier onwetendheid of onbedachtzaamheid verondersteld.</note>.</verse>
</chapter>

      
<chapter osisID="Lev.18">
<title>Hoofdstuk XVIII.</title><p>Verbod om de heidensche zeden na te volgen (v. 1-.5. Verboden huwelijken, verboden huwelijksgemeenschap en overspel (v. 6-.20. Verbod van kinderoffers aan Moloch en van onnatuurlijke zonden (v. 21-.30.</p>
<verse osisID="Lev.18.1"> De Heer sprak tot Moses, zeggende:</verse>
<verse osisID="Lev.18.2"> Spreek tot de kinderen van Israël en zeg tot hen: Ik ben de Heer, uw God;</verse>
<verse osisID="Lev.18.3"> volgens de gewoonte van het land Egypte, waar gij gewoond hebt, zult gij niet doen; en volgens de zeden van het land Chanaän, waarin Ik u voeren zal, zult gij niet handelen, en naar hunne wetten zult gij niet wandelen.</verse> 
<verse osisID="Lev.18.4"> Gij zult mijne rechten doen en mijne geboden zult gij onderhouden en daarin wandelen. Ik ben de Heer, uw God.</verse>
<verse osisID="Lev.18.5"> Onderhoudt mijne wetten en rechten; de mensch, die ze vervult, zal daardoor leven. Ik ben de Heer<note n="1878">Daardoor leven, d.i. gelukkig leven. Van een tijdelijke belooning is zeker hier en elders (Exod. XX 12; XXIII 26; Deut. VII 13) allereerst sprake. Echter sluit die belofte geenszins het eeuwige leven uit, dat ook in het Oude Verbond, om wille der verdiensten van Christus, eenmaal het loon zou zijn van allen, die met kinderlijke gehoorzaamheid Gods wil vervullen. De telkens terugkeerende zegswijze Ik ben de Heer wijst nadrukkelijk op de verplichting om de wetten van den Heer, van Jehova, den God des Verbonds (Exod. III noot 12 en 14), te vervullen.</note>.</verse>
<verse osisID="Lev.18.6"> Niemand zal tot zijne naaste in den bloede naderen om hare schaamte te ontblooten<note n="1879">Hiermede is in het algemeen het huwelijk tusschen de naaste bloed- en aanverwanten verboden. Reeds de natuurlijke rede leert, dat de echtelijke liefde niet vereenigbaar is met den eerbied, dien men aan zijne naaste betrekkingen verschuldigd is, en het moet aan de verstomping van het zedelijke gevoel geweten worden, dat bij sommige heidensche volken (zooals oudtijds de Egyptenaren, de Chanaänieten en de Perzen) het huwelijk zelfs tusschen de naaste bloedverwanten gebruikelijk werd. Ook is die wet, welke de natuur reeds leert, van onberekenbaar nut. Zij verschaft aan het schaamtegevoel en aan de zedelijkheid een veilig toevluchtsoord in den kring van het huisgezin, en daar zij de huwelijksverbintenissen tusschen de verschillende familiën noodzakelijk maakt, bevordert zij zoo allerkrachtigst door de vermenigvuldiging der familiebanden de eendracht in de maatschappij.</note>. Ik ben de Heer.</verse>
<verse osisID="Lev.18.7"> De schaamte uws vaders en de schaamte uwer moeder zult gij niet ontdekken: zij is uwe moeder; gij zult hare schaamte niet ontblooten<note n="1880">De volgende voorschriften zijn, evenals in het algemeen alle wetten, rechtstreeks tot de mannen gericht, omdat alleen zij in Israël als zelfstandige personen golden. - Duidelijk is hier de bloedschande ten aanzien der moeder verboden. Vooraf wordt echter ook de vader genoemd, wijl de oneer der vrouw ook de oneer van haren man is: zij zijn één vleesch (Gen. II 24).</note>.</verse>
<verse osisID="Lev.18.8"> De schaamte van de huisvrouw uws vaders<note n="1881">Van de stiefmoeder of ook van de bijvrouw des vaders. Vgl. XX 11; Deut. XXVII 20.</note> zult gij niet ontdekken; want het is de schaamte uws vaders.</verse>
<verse osisID="Lev.18.9"> De schaamte uwer zuster, de dochter van uwen vader of van uwe moeder, welke in het huis of daarbuiten geboren is, zult gij niet ontblooten<note n="1882">De halve zuster kon in het ouderlijke huis als wettig kind uit eene andere moeder of wel daarbuiten als onwettig kind des vaders of als kind uit een ander huwelijk der moeder geboren zijn.</note>.</verse>
<verse osisID="Lev.18.10"> De schaamte van de dochter uws zoons of van de dochter uwer dochter zult gij niet ontblooten, omdat het uwe schaamte is<note n="1883">Zij is, in rechte lijn van u afstammend, uw eigen bloed en met u als het ware één vleesch.</note>.</verse>
<verse osisID="Lev.18.11"> De schaamte van de dochter der huisvrouw uws vaders, welke deze uwen vader gebaard heeft en welke uwe zuster is, zult gij niet ontblooten<note n="1884">Wellicht werd dit reeds in v. 9 vervatte voorschrift herhaald om nadrukkelijk alle beroep op Abraham's voorbeeld te weren. Vgl. Gen. XX 12. Volgens anderen verbiedt hier het Hebr. het huwelijk met de stiefdochter des vaders. Zulk een uiterst streng verbod is echter minder waarschijnlijk.</note>.</verse>
<verse osisID="Lev.18.12"> De schaamte van de zuster uws vaders zult gij niet ontdekken, omdat zij het vleesch uws vaders is.</verse>
<verse osisID="Lev.18.13"> De schaamte van de zuster uwer moeder zult gij niet ontblooten, omdat zij het vleesch uwer moeder is.</verse>
<verse osisID="Lev.18.14"> De schaamte van den broeder uws vaders zult gij niet ontblooten en<note n="1885">En heeft hier, evenals in v. 7, de verklarende beteekenis van ‘te weten’.</note> gij zult tot zijne huisvrouw niet naderen, welke met u door aanverwantschap verbonden is.</verse>
<verse osisID="Lev.18.15"> De schaamte van uwe schoondochter zult gij niet ontblooten, omdat zij de huisvrouw van uwen zoon is, en gij zult hare schaamte niet ontdekken.</verse>
<verse osisID="Lev.18.16"> De schaamte van de huisvrouw uws broeders zult gij niet ontblooten, omdat het de schaamte uws broeders is<note n="1886">Eene uitzondering op deze wet geeft Deut. XXV 5.</note>.</verse>
<verse osisID="Lev.18.17"> De schaamte van uwe huisvrouw en van hare dochter<note n="1887">Hebr.: ‘van eene vrouw en van hare dochter’. Moeder en dochter te gelijker tijd of na elkander tot huisvrouw te hebben, wordt hier verboden.</note> zult gij niet ontblooten. De dochter van haren zoon en de dochter van hare dochter zult gij niet nemen om hare schaamte te ontblooten, omdat zij het vleesch zijn van haar; en zulk eene verzaming is bloedschande.</verse>
<verse osisID="Lev.18.18"> De zuster uwer huisvrouw zult gij niet tot bijvrouw met haar nemen en gij zult hare schaamte, zoolang deze leeft, niet ontblooten<note n="1888">Met de zuster der gestorven huisvrouw was dus het huwelijk geoorloofd.</note>.</verse> 
<verse osisID="Lev.18.19"> Tot eene vrouw, welke de maandstonden heeft, zult gij niet naderen, en gij zult hare schaamte niet ontblooten.</verse>
<verse osisID="Lev.18.20"> Met de huisvrouw van uwen naaste zult gij niet verzamen en gij zult u niet door zaadvermenging besmetten.</verse>
<verse osisID="Lev.18.21"> Van uw zaad zult gij niet geven ter toewijding aan den afgod Moloch<note n="1889">Moloch, dat ‘koning’ beteekent, was de naam van den afgod der Ammonieten ten tijde van Salomon (III Reg. XI 7). Een afgod van dien naam werd echter reeds lang te voren door de oude Chanaänieten en Pheniciërs gehuldigd, gelijk ook de vele met dat woord samengestelde persoonsnamen bewijzen. Hem werden de kinderen, het zaad, toegewijd ‘door het vuur’. Vgl. IV Reg. XXIII 10. Volgens enkelen zou dit alleen van een doorgaan door het vuur te verstaan zijn, maar dat het, althans dikwijls, op een werkelijk verbranden doelt, is zeker. Vgl. o.a. Deut. XII 31; II Par. XXVIII 3; Psal. CV 37, 38; Jer. VII 31.</note> en gij zult den naam van uwen God niet bezoedelen. Ik ben de Heer.</verse>
<verse osisID="Lev.18.22"> Met eenen man zult gij niet als met eene vrouw verzamen, omdat het een gruwel is.</verse>
<verse osisID="Lev.18.23"> Met geenerlei dier zult gij verzamen noch u daarmede besmetten. Eene vrouw zal zich met geen beest afgeven noch zich daarmede vermengen, omdat het eene afgrijselijkheid is.</verse>
<verse osisID="Lev.18.24"> En bezoedelt u niet met dit alles, waarmede al de volkeren zich besmet hebben, welke Ik zal uitdrijven<note n="1890">Hebr.: ‘welke Ik uitdrijf’. De straf wordt als nabij voorgesteld, evenals in de volgende verzen 27 en 28 de aanstaande en zekere verovering van Chanaän als reeds geschied gedacht is.</note> voor uw aangezicht,</verse>
<verse osisID="Lev.18.25"> en waarmede het land bezoedeld is, welks euveldaden Ik bezoeken zal, ten einde het zijne bewoners uitspuwe.</verse>
<verse osisID="Lev.18.26"> Onderhoudt mijne wetten en rechten en doet niets van al deze gruwelen, noch de inboorling noch de vreemde, die in vreemdelingschap bij u vertoeft.</verse>
<verse osisID="Lev.18.27"> Want al die verfoeilijkheden hebben de inwoners des lands gedaan, die vóór u daar geweest zijn, en zij hebben het bezoedeld.</verse>
<verse osisID="Lev.18.28"> Wacht u dan, dat het ook u niet eveneens uitspuwe, wanneer gij gelijkerwijze zoudt doen, evenals het heeft uitgespuwd het volk, dat er vóór u geweest is.</verse>
<verse osisID="Lev.18.29"> Alle ziel, welke iets van die gruwelen doet, zal vergaan uit het midden van haar volk<note n="1891">Vgl. Gen. XVII noot 8. Dat op vele dier misdaden de doodstraf stond, leert hoofdst. XX.</note>.</verse>
<verse osisID="Lev.18.30"> Onderhoudt mijne geboden. Doet niet hetgeen zij gedaan hebben, die er vóór u geweest zijn, en bezoedelt u daarmede niet. Ik ben de Heer, uw God.</verse>
</chapter>

      
<chapter osisID="Lev.19">
<title>Hoofdstuk XIX.</title><p>Verschillende wetten betreffende den eerbied voor de ouders, den godsdienst, de menschlievendheid, de rechtvaardigheid (v. 1-.18. Verbod om met dieren, zaden en stoffen, door vermenging van verschillende soorten, tegen de orde der natuur te handelen (v. .19. Straf op de met eens anders dienstmaagd gepleegde ontucht (v. 20-.22. Bepalingen betreffende het ooft (v. 23-25), het gebruik van bloed, tegen waarzeggerij en andere bijgeloovigheid, heidensche ontucht en tooverij (v. 26-.31. Vermaning tot eerbied voor den ouderdom, welwillendheid jegens vreemden, eerlijkheid in den handel en gehoorzaamheid aan God (v. 32-.37.</p>
<verse osisID="Lev.19.1"> De Heer sprak tot Moses, zeggende:</verse>
<verse osisID="Lev.19.2"> Spreek tot de gansche vergadering der kinderen van Israël en zeg tot hen: Weest heilig, omdat Ik heilig ben, Ik, de Heer, uw God<note n="1892">Vgl. XI noot 38.</note>.</verse>
<verse osisID="Lev.19.3"> Een ieder vreeze zijnen vader en zijne moeder<note n="1893">Anders dan Exod. XX 12 heeft in het Hebr. hier de moeder de eerste plaats, wellicht ter aanwijzing dat het ouderlijke recht van vader en moeder hetzelfde is. Ook werd ‘eeren’ in vreezen veranderd, mogelijk om te beteekenen, dat met de betooning van eerbied, ook in het hart kinderlijke vrees, eerbiedig ontzag gepaard moet zijn.</note>. Onderhoudt mijne sabbatdagen. Ik ben de Heer, uw God.</verse>
<verse osisID="Lev.19.4"> Keert u niet tot de afgoden en maakt u geen gegoten goden. Ik ben de Heer, uw God.</verse>
<verse osisID="Lev.19.5"> Indien gij een vredeoffer voor den Heer slacht, opdat het verzoening werke,</verse> 
<verse osisID="Lev.19.6"> zult gij het eten op den dag, dat het geslacht is en op den volgenden dag; al wat echter op den derden dag over is, zult gij in het vuur verbranden.</verse>
<verse osisID="Lev.19.7"> Indien iemand na den tweeden dag daarvan eet, zal hij onheilig en aan goddeloosheid schuldig zijn<note n="1894">Vgl. VII 11-18 en XXII 29, 30, waaruit blijkt, dat hier het vredeoffer niet als dankoffer, maar als offer krachtens gelofte of als geheel vrijwillig offer bedoeld is, gelijk het waarschijnlijk het meest gebracht werd.</note>;</verse>
<verse osisID="Lev.19.8"> en hij zal zijne ongerechtigheid dragen, omdat hij het heilige des Heeren bezoedeld heeft, en zijne ziel zal vergaan uit haar volk.</verse>
<verse osisID="Lev.19.9"> Wanneer gij de gewassen van uw land inoogst, zult gij niet tot den grond toe den aardbodem afmaaien<note n="1895">Hebr.: ‘zult gij niet den rand (de kanten) van uwen akker geheel afmaaien’.</note>, noch de overblijvende aren opzamelen.</verse>
<verse osisID="Lev.19.10"> En in uwen wijngaard zult gij de afgevallen trossen en druiven niet verzamelen, maar voor de armen en vreemdelingen die laten ter nalezing. Ik ben de Heer, uw God.</verse>
<verse osisID="Lev.19.11"> Gij zult niet stelen. Gij zult niet liegen en de een zal den ander niet bedriegen.</verse>
<verse osisID="Lev.19.12"> Gij zult niet valsch zweren bij mijnen naam en den naam van uwen God niet onteeren. Ik ben de Heer.</verse>
<verse osisID="Lev.19.13"> Gij zult uwen naaste niet arglistig benadeelen noch met geweld hem verdrukken. Het arbeidsloon van uwen daglooner zal niet bij u blijven tot den morgen.</verse>
<verse osisID="Lev.19.14"> Gij zult eenen doove niet smadelijk toespreken en voor eenen blinde geen struikelblok leggen, maar gij zult den Heer, uwen God, vreezen, omdat Ik de Heer ben.</verse>
<verse osisID="Lev.19.15"> Gij zult niet doen wat onrecht is en niet onrechtvaardig vonnissen. Aanzie niet den persoon van den arme en eer niet het aangezicht van den machtige. Vonnis rechtvaardig uwen naaste<note n="1896">In het gericht mag geen valsch medelijden met den arme, geen menschelijk opzicht voor den machtige invloed uitoefenen.</note>.</verse> 
<verse osisID="Lev.19.16"> Gij zult geen lasteraar en oorblazer onder het volk zijn. Gij zult u niet stellen tegen het bloed van uwen naaste<note n="1897">Gij zult den onschuldige niet naar het leven staan. Vgl. Exod. XXIII 7.</note>. Ik ben de Heer.</verse>
<verse osisID="Lev.19.17"> Gij zult uwen broeder niet haten in uw hart, maar wijs hem openlijk terecht, opdat gij niet wegens hem zonde moogt hebben<note n="1898">Wanneer iemands handelwijze u onrechtmatig toeschijnt en leed doet, koester geen heimelijken wrok tegen hem, maar wijs hem openhartig terecht. Openlijk, dat in het Hebr. ontbreekt, staat hier in tegenstelling met de verborgenheid van den haat. Door die vrijmoedige terechtwijzing wordt veelal de zondige haat met hare niet zelden erge gevolgen voorkomen en blijft men tevens vrij van verantwoordelijkheid in vreemde zonden.</note>.</verse>
<verse osisID="Lev.19.18"> Zoek geene wraak en gedenk niet de ongerechtigheid uwer medeburgers. Gij zult uwen vriend liefhebben gelijk u zelven<note n="1899">Uwen vriend, d.i. uwen naaste, gelijk het Hebr. woord v. 16 door de Vulgaat vertaald is. - Gelijk u zelven ziet niet op de maat, maar op den aard der naastenliefde. Zij moet op de liefde voor ons zelven, welke, vooral in de zaak van het eeuwig heil, den voorrang heeft, gelijken als op haar toonbeeld.</note>. Ik ben de Heer.</verse>
<verse osisID="Lev.19.19"> Onderhoudt mijne wetten. Uw vee zult gij niet laten paren met dieren van een andere soort. Uwen akker zult gij niet met verschillend zaad bezaaien. Een kleed, dat uit tweeërlei geweven is, zult gij niet aandoen<note n="1900">Uit tweeërlei ongelijksoortige stoffen, wol en linnen. Vgl. Deut. XXII 11. Geheel het verbod had de strekking om Israël eerbied in te prenten voor de wetten der natuur en het aldus met afschuw te vervullen tegen de onnatuurlijke zonden, welke gewoonlijk de schande en vloek van alle heidendom zijn. Vgl. Rom. I 26, 27.</note>.</verse>
<verse osisID="Lev.19.20"> Als iemand bij eene vrouw slaapt met zaaduitstorting, en zij is eene dienstmaagd en huwbaar en toch niet losgekocht noch vrijgelaten, dan zullen beiden gekastijd worden, en zij zullen niet sterven, omdat zij geen vrije was<note n="1901">Voor huwbaar heeft het Hebr.: ‘aan een man verloofd’. Van eene onvrije, tot bijvrouw bestemde (Exod. XXI 7), is sprake. Op hoererij met eene vrije, verloofde maagd stond de doodstraf der beide schuldigen. Vgl. Deut. XXII 23, 24.</note>.</verse>
<verse osisID="Lev.19.21"> Maar voor zijne schuld zal hij den Heer bij den ingang van den tabernakel der getuigenis eenen ram offeren<note n="1902">Dit offer was, gelijk het Hebr. zegt, een ‘schuldoffer’. Vgl. V noot 12.</note>;</verse> 
<verse osisID="Lev.19.22"> en de priester zal voor hem en voor zijne zonde bidden vóór den Heer, en Hij zal hem weder genadig zijn, en zijne zonde zal vergeven worden.</verse>
<verse osisID="Lev.19.23"> Wanneer gij in het land komt en daar vruchtboomen plant, zult Gij hunne voorhuiden<note n="1903">Zoo heeten hier hun eerste vruchten, gelijk uit den grondtekst en uit het zinverband duidelijk blijkt, ter aanduiding hunner wettelijke onreinheid. Drie jaren lang moesten die vruchten, wanneer ze gezet waren, worden weggenomen. Dit gebod bedoelde niet louter eene hulde aan het opperste eigendomsrecht van God. Waarschijnlijk had het ook de strekking de jonge boomen voor ontijdige verspilling van kracht te bewaren en ze tot vollen wasdom en vruchtbaarheid te doen komen.</note> wegnemen; de vruchten, welke zij voortbrengen, zullen ulieden onrein zijn en gij zult er niet van eten.</verse>
<verse osisID="Lev.19.24"> Doch in het vierde jaar zal al hunne vrucht geheiligd worden tot lof voor den Heer<note n="1904">Dan zou die vrucht eerst genietbaar geacht en als eerstelingvrucht den Heer aangeboden worden.</note>.</verse>
<verse osisID="Lev.19.25"> En in het vijfde jaar zult gij de vruchten eten, het fruit inzamelend, dat zij geven. Ik ben de Heer, uw God.</verse>
<verse osisID="Lev.19.26"> Gij zult niets eten te zamen met het bloed<note n="1905">Vgl. XVII noot 6.</note>. Gij zult niet waarzeggen noch acht slaan op droomen.</verse>
<verse osisID="Lev.19.27"> Gij zult ook niet het hoofdhaar in het rond afsnijden en den baard niet afscheren<note n="1906">Ook de grondtekst is niet geheel duidelijk, maar zeker moet het verbod begrepen worden in verband met de bijgeloovige gebruiken der heidenen. Zoo sneden zich Arabische stammen, volgens Herodotus, hunnen afgod ter eere, het hoofdhaar behalve op de kruin of bij het voorhoofd af (vgl. Jer. IX 26; XXV 23; XLIX 32) en schoren zij of geheel den baard weg of lieten alleen op de bovenlip het haar groeien.</note>.</verse>
<verse osisID="Lev.19.28"> En wegens eenen doode zult gij geen insnijdingen doen in uw vleesch<note n="1907">Dat hartstochtelijk en niet zelden bijgeloovig rouwbedrijf was oudtijds bij verschillende volken van het Oosten in zwang en schijnt ook nu nog niet geheel verdwenen te zijn. Ondanks het verbod kwam het later bij het volk van Juda voor. Zie Jer. XVI 6 en in den grondtekst XLI 5.</note> noch eenige afbeeldingen of merkteekenen ulieden maken<note n="1908">Het bekende tatoueeren geschiedde bij de heidenen veelal ter eere der afgoden. Vgl. Apoc. XIII 16.</note>. Ik ben de Heer.</verse>
<verse osisID="Lev.19.29"> Geef uwe dochter niet prijs aan de ontucht<note n="1909">Een gruwel van het diepgezonken heidendom, waarmede gewoonlijk rechtstreeks godsdienstige hulde aan de afgoden bedoeld werd.</note>, opdat niet het land bezoedeld en met boosheid vervuld worde.</verse> 
<verse osisID="Lev.19.30"> Onderhoudt mijne sabbatdagen en hebt vrees voor mijn heiligdom<note n="1910">Hebt vrees of ontzag, doordat gij de schandelijke zeden der afgodendienaars verafschuwt. De eerbied voor het heiligdom werd geschonden niet enkel door wettelijk onrein (XV 31) of onvoorbereid (XVI 2) aldaar te verschijnen, maar ook en niet het minst door de vereering der afgoden (XX 3). Van de onderhouding der sabbatdagen (Exod. XXXI noot 6) wordt wederom melding gemaakt in verband met het volgende gebod wegens de godsdienstige bijeenkomst des volks op die dagen bij het heiligdom.</note>. Ik ben de Heer.</verse>
<verse osisID="Lev.19.31"> Wijkt niet af tot de toovenaars<note n="1911">Volgens het Hebreeuwsch vermoedelijk ‘doodenbezweerders’. Vgl. I Reg. XXVIII 7 en 11.</note> en vorscht niets na bij de waarzeggers om niet verontreinigd te worden door hen. Ik ben de Heer, uw God.</verse>
<verse osisID="Lev.19.32"> Rijs op voor een wit hoofd en eer den persoon des grijsaards<note n="1912">De hooge leeftijd veronderstelt een hoogere voorzichtigheid en wijsheid, en als het vermoedelijke teeken daarvan heeft die leeftijd recht op eerbied.</note>; en vrees den Heer, uwen God. Ik ben de Heer.</verse>
<verse osisID="Lev.19.33"> Als een aankomeling in uw land woont en onder u verblijft, zult gij hem niet versmaden<note n="1913">Hebr.: ‘niet verdrukken’.</note>,</verse>
<verse osisID="Lev.19.34"> maar hij zij onder u als een inboorling, en gij zult hem liefhebben gelijk u zelven<note n="1914">Een opmerkelijke toevoeging aan het reeds in Exod. XXII 21 en XXIII 9 gegeven gebod.</note>; want ook gij zijt aankomelingen geweest in het land Egypte. Ik ben de Heer, uw God.</verse>
<verse osisID="Lev.19.35"> Pleegt geenerlei onrecht in het gericht, in het meetsnoer, in het gewicht, in de maat.</verse>
<verse osisID="Lev.19.36"> De weegschaal zij rechtvaardig en rechtvaardig de gewichten, rechtvaardig de schepel en rechtvaardig de zesdemaat<note n="1915">Het Hebr. heeft in plaats van gewichten ‘steenen’, te weten weegsteenen, in plaats van schepel en zesdemaat ‘epha’ en ‘hin’. De epha was een maat voor droge waren, de hin was een maat voor vochten. Vgl. Exod. XXIX noot 35. Volgens gemaakte berekening zou de epha ruim twintig, naar anderen echter ongeveer negen en dertig liter bedragen hebben. De hin bedroeg een zesde van de epha.</note>. Ik ben de Heer, uw God, die u heb uitgevoerd uit het land Egypte.</verse>
<verse osisID="Lev.19.37"> Onderhoudt al mijne geboden en al mijne rechten en volbrengt ze. Ik ben de Heer.</verse>
</chapter>

      
<chapter osisID="Lev.20"> 
<title>Hoofdstuk XX.</title><p>Strafbepalingen tegen den Molochdienst (v. 1-5) en het raadplegen van toovenaars en waarzeggers (v. .6. Vermaning tot heiligheid (v. 7-.8. Strafbepalingen tegen het verwenschen van de ouders (v. 9), tegen echtbreuk, bloedschande en andere schanddaden (v. 10-.21. Nieuwe vermaning tot heiligheid (v. 22-.26. Strafbepaling tegen de beoefenaars der zwarte kunst (v. .27.</p>
<verse osisID="Lev.20.1"> En de Heer sprak tot Moses, zeggende:</verse>
<verse osisID="Lev.20.2"> Dit zult gij zeggen aan de kinderen van Israël: Als iemand van de kinderen van Israël en van de aankomelingen, die in Israël wonen, van zijn zaad geeft aan den afgod Moloch<note n="1916">Vgl. XVIII noot 12. De meeste strafbepalingen van dit hoofdstuk hebben betrekking op hoofdst. XVIII, eenige op hoofdst. XIX.</note>, hij moet den dood sterven: het volk des lands zal hem steenigen.</verse>
<verse osisID="Lev.20.3"> En Ik zal mijn aangezicht tegen hem stellen en hem uitroeien uit het midden van zijn volk, omdat hij van zijn zaad aan Moloch gegeven en mijn heiligdom verontreinigd en mijn heiligen naam onteerd heeft.</verse>
<verse osisID="Lev.20.4"> En bijaldien het volk des lands nalatig en mijn gebod als het ware minachtend, den mensch vrijlaat, die van zijn zaad aan Moloch gaf, en hem niet wil dooden,</verse>
<verse osisID="Lev.20.5"> dan zal Ik mijn aangezicht stellen tegen dien mensch en tegen zijn geslacht, en zal Ik zoowel hem als allen, die er in bewilligden dat hij met Moloch hoereerde<note n="1917">Het geslacht of de familie was op de eerste plaats verplicht tegen den boosdoener op te treden. Vgl. verder Exod. XXXIV noot 12.</note>, uit het midden van hun volk uitroeien.</verse>
<verse osisID="Lev.20.6"> Wanneer iemand afwijkt tot de toovenaars en de waarzeggers en met hen hoereert<note n="1918">Vgl. XIX noot 20. En met hen hoereert, Hebr. ‘om hen na te hoereeren’. Wie dergelijke dienaars der duivelen raadpleegde, nam deel in hunne boosheid, welke, evenals de afgoderij, geestelijke ontucht was.</note>, zal Ik mijn aangezicht stellen tegen hem en hem dooden uit het midden van zijn volk.</verse>
<verse osisID="Lev.20.7"> Heiligt u en weest heilig, om- dat Ik de Heer, uw God, ben.</verse>
<verse osisID="Lev.20.8"> Onderhoudt mijne geboden en volbrengt ze: Ik ben de Heer, die u heilig.</verse>
<verse osisID="Lev.20.9"> Wie zijnen vader of zijne moeder verwenscht, hij moet den dood sterven; vader en moeder heeft hij verwenscht, zijn bloed zij op hem<note n="1919">Op hem zelf komt alle verantwoordelijkheid. Hij heeft zich door eigen schuld den dood berokkend.</note>.</verse>
<verse osisID="Lev.20.10"> Als iemand overspel bedrijft met de huisvrouw van een ander en echtbreuk pleegt met de echtgenoote van zijnen naaste, moeten en de overspeler en de echtbreekster den dood sterven.</verse>
<verse osisID="Lev.20.11"> Slaapt iemand bij zijne stiefmoeder en ontdekt hij de schaamte zijns vaders, dan moeten beiden den dood sterven; hun bloed zij op hen.</verse>
<verse osisID="Lev.20.12"> Als iemand bij zijne schoondochter slaapt, moeten beiden sterven, omdat zij een schanddaad begaan hebben; hun bloed zij op hen.</verse>
<verse osisID="Lev.20.13"> Slaapt iemand bij een manspersoon, als lag hij bij eene vrouw, dan hebben beiden een gruwelstuk gepleegd, zij moeten den dood sterven; hun bloed zij op hen.</verse>
<verse osisID="Lev.20.14"> Wie, behalve de dochter, hare moeder tot huisvrouw neemt, heeft eene schanddaad begaan; levend zal hij verbrand worden met haar<note n="1920">Dat ook de grondtekst een levend verbranden bedoelt, mag betwijfeld worden. Waarschijnlijk werd steeds de doodstraf door steeniging voltrokken en gebeurde daarna, waar het de ergste booswichten gold, de verbranding. Vgl. Jos. VII 15 en 25. - Ook de vrouwen moesten sterven, wijl beider instemming en schuld verondersteld wordt.</note> en zoo groot een gruwelstuk zal niet in uw midden blijven.</verse>
<verse osisID="Lev.20.15"> Wie met groot vee en klein vee verzaamt, hij moet den dood sterven; doodt ook het dier<note n="1921">Ook het dier, om het afgrijzen tegen zulke onnatuurlijke gruwelen zoo diep mogelijk in te prenten.</note>.</verse>
<verse osisID="Lev.20.16"> Eene vrouw, welke zich afgeeft met eenig dier, zal te zamen met hetzelve gedood worden; hun bloed zij op hen.</verse>
<verse osisID="Lev.20.17"> Neemt iemand zijne zuster, de dochter zijns vaders of de dochter zijner moeder, en ziet hij hare schaamte en ziet zij de schaamte haars broeders, dan hebben zij een gruwelijke daad gepleegd; zij zullen gedood worden ten aanschouwen van hun volk, omdat zij elkanders schaamte ontdekt hebben, en zij zullen hunne ongerechtigheid dragen.</verse>
<verse osisID="Lev.20.18"> Verzaamt iemand met eene vrouw tijdens haar maandelijkschen vloed en ontdekt hij hare schaamte en ontbloot zij de bron van haar bloed, dan zullen beiden uit het midden van hun volk gedood worden<note n="1922">Schijnt de straf in vergelijking met de overtreding der natuurwet uiterst streng, de schuld werd verzwaard door de bijkomende overtreding van het nadrukkelijke gebod Gods. Ook kan hier bijgevoegd worden, dat al de in dit hoofdst. genoemde strafbepalingen zijn uitgevaardigd met het oog op de zeden der heidenen (v. 23), die door onnatuurlijken wellust hunne afgoden eerden. Afgoderij nu verdiende als majesteitsschennis van God den dood. Vgl. Exod. XXII noot 15.</note>.</verse>
<verse osisID="Lev.20.19"> De schaamte van de zuster uwer moeder en van de zuster uws vaders zult gij niet ontdekken; wie dat doet, heeft de schaamte van zijn eigen vleesch ontbloot, zij zullen beiden hunne ongerechtigheid dragen<note n="1923">Volgens eenigen beteekent die zegswijze, dat zij met den dood gestraft moeten worden, volgens anderen behoudt God zich hier (en ook in v. 20 en 21) alle strafpleging voor, of is althans de doodstraf niet bedoeld.</note>.</verse>
<verse osisID="Lev.20.20"> Verzaamt iemand met de huisvrouw van den broeder zijns vaders of zijner moeder en ontdekt hij de schaamte zijner aanverwante, dan zullen beiden hunne zonde dragen; zonder kinderen zullen zij sterven<note n="1924">Volgens eenigen zullen zij, alvorens kinderen te verwekken, gedood worden, volgens anderen zal zulk een huwelijk door God met onvruchtbaarheid gestraft worden, of wel, gelijk de H. Augustinus meent, zullen de kinderen uit zulk een vereeniging onwettig zijn en van de rechten der wettige kinderen verstoken blijven.</note>.</verse>
<verse osisID="Lev.20.21"> Wie de huisvrouw zijns broeders huwt, doet een ongeoorloofde zaak; de schaamte zijns broeders heeft hij ontdekt; zonder kinderen zullen zij zijn.</verse>
<verse osisID="Lev.20.22"> Onderhoudt mijne wetten en rechten en volbrengt ze, opdat ook ulieden het land niet uitspuwe, dat gij zult binnengaan en bewonen.</verse>
<verse osisID="Lev.20.23"> Wandelt niet naar de wetten der volkeren, die Ik zal uitdrijven vóór u. Want dat alles hebben zij gedaan en Ik heb ze verfoeid.</verse>
<verse osisID="Lev.20.24"> Tot ulieden nu zeg Ik: Neemt hun land in bezit, dat Ik u tot erfdeel zal geven, een land, dat overvloeit van melk en honig. Ik ben de Heer, uw God, die u heb afgezonderd van de overige volken.</verse>
<verse osisID="Lev.20.25"> Zondert dan af, ook gij, het reine vee van het onreine en het reine gevogelte van het onreine; bezoedelt uwe zielen niet door vee en gevogelte en door al wat zich op de aarde beweegt en wat Ik u getoond heb als onrein<note n="1925">Vgl. XI noot 5.</note>.</verse>
<verse osisID="Lev.20.26"> Gij zult Mij heilig zijn, omdat Ik heilig ben, Ik, de Heer; en Ik heb u afgezonderd van de overige volken, opdat gij Mij zoudt toebehooren.</verse>
<verse osisID="Lev.20.27"> Man of vrouw, zoo in hen een geest van doodenbezwering of waarzeggerij<note n="1926">Vgl. XIX 31. De daar genoemde toovenaars en waarzeggers zijn bedoeld, gelijk uit het Hebr. blijkt.</note> is, zij moeten den dood sterven: met steenen zal men hen verpletteren, hun bloed zij op hen.</verse>
</chapter>

      
<chapter osisID="Lev.21">
<title>Hoofdstuk XXI.</title><p>Wetten voor de priesters ten opzichte van rouwbedrijf en huwelijk (v. 1-.9. Soortgelijke, nog strengere wetten voor den hoogepriester (v. 10-.15. Lichaamsgebreken, welke de uitoefening van het priesterschap verbieden (v. 16-.24.</p>
<verse osisID="Lev.21.1"> Ook zeide de Heer tot Moses: Spreek tot de priesters, de zonen van Aäron, en zeg tot hen: De priester verontreinige zich niet wegens de dooden onder zijne medeburgers<note n="1927">De hier bedoelde wettelijke verontreiniging, welke zeven dagen duurde, werd beloopen door aanraking van een doode en door een sterfhuis binnen te gaan (Num. XIX 11 en 14).</note>,</verse> 
<verse osisID="Lev.21.2"> tenzij alleen wegens bloedverwanten en naastbestaanden, dat is, wegens zijnen vader en moeder en zoon en dochter, alsmede zijnen broeder</verse>
<verse osisID="Lev.21.3"> en zijne zuster, welke, maagd zijnde, met geenen man gehuwd is<note n="1928">Ook, volgens velen, wegens zijne vrouw, welke wellicht hier niet genoemd is, omdat zij vanzelf hem het naaste bestond. Dit zou ook blijken uit de afwijking van den gewonen regel bij Ez. XXIV 16-18.</note>;</verse>
<verse osisID="Lev.21.4"> maar zelfs wegens eenen vorst van zijn volk zal hij zich niet verontreinigen.</verse>
<verse osisID="Lev.21.5"> Zij zullen hoofd en baard niet scheren noch in hun vleesch insnijdingen maken<note n="1929">Een verbod van rouwbedrijf over de dooden, dat, als heidensch misbruik, geheel Israël (Deut. XIV 1; Lev. XIX 27, 28), maar bij uitnemendheid den priesters om hun heiligen staat (zie v. 6) betrof. Het Hebr. heeft: ‘Zij zullen geene kaalheid op hun hoofd maken en den rand van hunnen baard zullen zij niet afscheren’ enz.</note>.</verse>
<verse osisID="Lev.21.6"> Heilig zullen zij voor hunnen God zijn en zijnen naam niet onteeren, want het vuuroffer des Heeren en de brooden van hunnen God<note n="1930">En, d.i. te weten. Het Hebr. heeft: ‘de vuuroffers des Heeren, het brood’ enz. Waarom de offeranden het brood of de spijs van God heeten, verklaart III noot 11. Ook in v. 8, 17, 21 en 22 heeft brooden dezelfde overdrachtelijke beteekenis van ‘offeranden’.</note> dragen zij op, en daarom zullen zij heilig zijn.</verse>
<verse osisID="Lev.21.7"> Een slechte deern en een veile hoer zullen zij niet tot huisvrouw nemen, ook niet eene, die door haren man verstooten is, omdat zij hunnen God zijn toegewijd</verse>
<verse osisID="Lev.21.8"> en de toonbrooden<note n="1931">Het Hebr. heeft ‘het brood’. Zie vorige noot.</note> opdragen. Zij moeten dan heilig zijn, omdat ook Ik heilig ben, Ik, de Heer, die hen heilig.</verse>
<verse osisID="Lev.21.9"> Indien de dochter eens priesters op hoererij betrapt wordt en den naam van haar vader onteert, zal zij in de vlammen verbrand<note n="1932">Vgl. XX noot 5.</note> worden.</verse>
<verse osisID="Lev.21.10"> De hoogepriester, dat is de opperste priester onder zijne broeders, op wiens hoofd de olie der zalving is uitgestort en wiens handen voor het priesterschap gewijd zijn en die met de heilige kleederen bekleed is, zal zijn hoofd niet ontdekken, zijne kleederen niet scheuren<note n="1933">Vgl. X noot 5.</note>;</verse>
<verse osisID="Lev.21.11"> en tot geen enkelen doode zal hij ooit komen; ook wegens zijnen vader en zijne moeder zal hij zich niet verontreinigen.</verse>
<verse osisID="Lev.21.12"> En hij zal niet buiten het heilige gaan<note n="1934">Om aan eene lijkplechtigheid deel te nemen.</note>, opdat hij het heiligdom des Heeren niet ontwijde, want de olie der heilige zalving<note n="1935">Hebr.: ‘want de wijding der zalfolie van zijnen God’ enz. Vgl. X 7.</note> van zijnen God is op hem. Ik ben de Heer.</verse>
<verse osisID="Lev.21.13"> Eene maagd zal hij tot huisvrouw nemen,</verse>
<verse osisID="Lev.21.14"> doch eene weduwe en eene verstootene en eene onteerde en eene hoer zal hij niet huwen, maar eene jonkvrouw van zijn volk,</verse>
<verse osisID="Lev.21.15"> opdat hij den stam van zijn geslacht niet vermenge met de heffe van zijn volk<note n="1936">Hebr.: ‘opdat hij zijn zaad onder zijne volksgenooten niet onteere’. De kinderen des hoogepriesters mochten niet geminacht worden om de oneer hunner moeder. Uit het voorgaande wordt afgeleid, dat aan den hoogepriester de veelwijverij niet geoorloofd was.</note>, want Ik ben de Heer, die hem heilig.</verse>
<verse osisID="Lev.21.16"> En de Heer sprak tot Moses, zeggende:</verse>
<verse osisID="Lev.21.17"> Spreek tot Aäron: Heeft iemand van uw zaad in de familiën een gebrek<note n="1937">Een in het oog vallend of hinderlijk lichaamsgebrek, dat bij het volk den eerbied voor het heilig dienstwerk verminderen kon en te kort deed aan de vereischte volmaaktheid der aan Gods majesteit verschuldigde hulde.</note>, dan zal hij de brooden zijnen God niet aanbieden,</verse>
<verse osisID="Lev.21.18"> en hij zal tot het dienstwerk van Hem niet naderen, indien hij blind is of kreupel, of een kleinen of grooten of verwrongen neus heeft<note n="1938">Het Hebr. noemt den neus niet, maar heeft: ‘verminkt (in het aangezicht) of te lang uitgegroeid’.</note>,</verse>
<verse osisID="Lev.21.19"> of een gebroken voet of hand heeft,</verse>
<verse osisID="Lev.21.20"> of gebult of leepoogig<note n="1939">Het Hebr. heeft hier hetzelfde woord als Gen. XLI 3, dat vertaald kan worden ‘door ziekte vermagerd’.</note> is, of een witte vlek in het oog of een blijvende schurft of een jeukziekte op het lichaam of eene breuk<note n="1940">Volgens anderen is van eene verminking der teeldeelen sprake.</note> heeft.</verse> 
<verse osisID="Lev.21.21"> Al wie een gebrek heeft uit het zaad van Aäron, den priester, zal niet naderen om den Heer de slachtoffers en zijnen God de brooden op te dragen;</verse>
<verse osisID="Lev.21.22"> evenwel zal hij de brooden eten, die in het heiligdom geofferd worden<note n="1941">Het Hebr.: ‘wat het brood van zijnen God betreft, van de allerheiligste en van de heilige (offerspijzen) mag hij eten’. Vgl. II noot 4 en V noot 13.</note>,</verse>
<verse osisID="Lev.21.23"> zoo nochtans, dat hij niet binnen het voorhangsel ga en tot het altaar niet nadere<note n="1942">In het Hebr. is dat voorhangsel genoemd, waarbinnen (zie Exod. XXVI 31 en Lev. XVI 2) alleen de hoogepriester mocht komen. Het woord wordt echter in wijderen zin begrepen van de gordijn aan den ingang des tabernakels (Exod. XXVI 36). Zulk een gebrekkige was van het priesterlijke werk uitgesloten en mocht daarom noch in den tabernakel gaan noch tot het brandofferaltaar in het voorhof naderen.</note>, omdat hij een gebrek heeft en mijn heiligdom niet moet verontreinigen. Ik ben de Heer, die hen heilig.</verse>
<verse osisID="Lev.21.24"> Moses dan sprak tot Aäron en tot diens zonen en tot geheel Israël alles wat hem geboden was.</verse>
</chapter>

      
<chapter osisID="Lev.22">
<title>Hoofdstuk XXII.</title><p>Vereischten in de priesters en in hunne huisgezinnen om van het heilige te kunnen eten (v. 1-.16. Voorschriften betreffende de offerdieren (v. 17-28) en het nuttigen van het vleesch des dankoffers (v. 29-.33.</p>
<verse osisID="Lev.22.1"> Ook sprak de Heer tot Moses, zeggende:</verse>
<verse osisID="Lev.22.2"> Zeg tot Aäron en tot zijne zonen, dat zij zich wachten voor hetgeen geheiligd is vanwege de kinderen van Israël, en dat zij den naam niet verontreinigen van het Mij toegeheiligde, dat dezen offeren<note n="1943">Zij moeten het hun bestemde deel der offeranden met eerbied behandelen en vooral (zie v. 3 en volg. verzen) in staat van onreinheid zich van het eten der heilige spijzen onthouden. Den naam van enz. Het Hebr. heeft: ‘Mijn heiligen naam niet onteeren, ten aanzien van hetgeen dezen Mij toeheiligen’.</note>. Ik ben de Heer.</verse>
<verse osisID="Lev.22.3"> Zeg tot hen en tot hunne nakomelingen: Ieder mensch, die uit uw geslacht nadert<note n="1944">Nadert om er van te eten.</note> tot datgene wat geheiligd is<note n="1945">Dit kan verstaan worden van alle priesterdeel der offergaven, hetzij dit (vgl. II noot 4) heilig of allerheiligst is. Alleen echter het heilige liep gevaar door onreinen te worden gegeten, want hetgeen allerheiligst was, moest binnen het voorhof genuttigd worden en tot die heilige plaats had de onreine geen toegang.</note> en wat de kinderen van Israël den Heer geofferd hebben, en er is in hem onreinheid, hij zal vergaan voor den Heer<note n="1946">Vergaan voor den Heer, Hebr.: ‘voor mijn aangezicht weg’, heeft bij zondere beteekenis. De gezalfde priesters hadden het voorrecht tot God te naderen (X 3) en stonden bij hun heilig dienstwerk voor zijn aangezicht (Judic. XX 28 in den grondtekst).</note>. Ik ben de Heer.</verse>
<verse osisID="Lev.22.4"> Al wie van het zaad van Aäron melaatsch is of aan zaadvloed lijdt, zal van hetgeen Mij is toegeheiligd niet eten, totdat hij genezen is<note n="1947">Nauwkeuriger naar het Hebr.: ‘totdat hij rein is’ te weten wettelijk rein verklaard. Vgl. XIV 20 en XV 13-15.</note>. Wie aanraakt hetgeen wegens eenen doode onrein is<note n="1948">Iets of iemand (Num. XIX 22).</note>, en hij, van wien het zaad als van de verzaming uitgaat<note n="1949">Quasi, als, ontbreekt in den grondtekst. Vgl. XV 16.</note>,</verse>
<verse osisID="Lev.22.5"> en wie een kruipend dier aanraakt<note n="1950">Vgl. XI 29.</note> en wat onreins ook, waarvan de aanraking verontreinigend is<note n="1951">De grondtekst bedoelt de aanraking van een onreinen mensch, bijv. van een melaatsche (XIII 45).</note>,</verse>
<verse osisID="Lev.22.6"> hij zal tot den avond onrein zijn en niet eten wat geheiligd is; maar nadat hij zijn lichaam met water gewasschen heeft</verse>
<verse osisID="Lev.22.7"> en de zon is ondergegaan, dan is hij gereinigd en zal hij eten van het geheiligde, omdat het zijne spijs is<note n="1952">De tot zijn levensonderhoud bestemde spijs.</note>.</verse>
<verse osisID="Lev.22.8"> Hetgeen gestorven en door een wild dier gegrepen<note n="1953">Hebr. ‘verscheurd’. Een algemeen gebod, dat echter voor de priesters op bijzondere wijze geldt. Vgl. Exod. XXII noot 22.</note> is, zullen zij niet eten en daarmede zullen zij zich niet besmetten. Ik ben de Heer.</verse>
<verse osisID="Lev.22.9"> Zij moeten mijne geboden onderhouden, opdat zij niet onder de zonde geraken en sterven in het heiligdom<note n="1954">Waarschijnlijk bedoelt de grondtekst een sterven wegens de overtreding der priesterlijke spijswetten en is niet juist het heiligdom als plaats der bestraffing aangewezen.</note>, wanneer zij dat besmetten. Ik ben de Heer, die hen heilig.</verse> 
<verse osisID="Lev.22.10"> Geen vreemde<note n="1955">Die niet van priesterlijk geslacht is. Vgl. Exod. XXIX noot 27.</note> zal van het geheiligde eten; de huisgast eens priesters en zijn daglooner zullen er niet van eten.</verse>
<verse osisID="Lev.22.11"> Maar hij, wien een priester koopt, en hij, die een ingeborene van zijn huis is, zij zullen daarvan eten<note n="1956">Alleen zij, die waarlijk tot het huis des priesters behoorden. De gekochte, niet Hebreeuwsche slaaf werd in Israël ingelijfd door de besnijdenis. Vgl. Gen. XVII 12 en Exod. XII 44.</note>.</verse>
<verse osisID="Lev.22.12"> Indien de dochter eens priesters met iemand van het volk huwt, zal zij van wat geheiligd is en van de eerstelingen niet eten<note n="1957">Met iemand enz. Hebr. ‘met een vreemden man’. Vgl. noot 13. Eerstelingen. Hebr. ‘het hefoffer der heilige gaven’, te weten het priesterlijke deel dier offergaven, welke in het huis des priesters gegeten werden.</note>.</verse>
<verse osisID="Lev.22.13"> Maar zoo zij eene weduwe of eene verstootene is en zij zonder kinderen terugkeert in het huis haars vaders, zal zij zich met de spijzen haars vaders voeden, gelijk zij als jongedochter placht te doen. Geen vreemde heeft oorlof daarvan te eten.</verse>
<verse osisID="Lev.22.14"> Wie in onwetendheid van het geheiligde eet, zal bij hetgeen hij gegeten heeft een vijfde deel voegen en het den priester voor het heiligdom geven<note n="1958">In onwetendheid, vgl. IV noot 1. - De hoogere waarde van het heilige, dat hij gegeten heeft en niet terug kan geven, wordt door de boete van het vijfde deel als toegift uitgedrukt. - De laatste woorden luiden in het Hebr.: ‘en (alzoo) zal hij den priester het heilige (terug) geven’.</note>.</verse>
<verse osisID="Lev.22.15"> En zij zullen het geheiligde vanwege de kinderen van Israël, dat dezen den Heer offeren, niet verontreinigen,</verse>
<verse osisID="Lev.22.16"> opdat zij wellicht niet de ongerechtigheid van hun misdrijf moeten dragen, wanneer zij het geheiligde eten<note n="1959">Het Hebr. der twee laatste verzen wordt veelal zoo verstaan, dat de priesters noch zelf in onreinen staat de heilige spijzen zullen verontreinigen noch over andere Israëlieten straf zullen brengen, doordat zij hun het gebruik dier spijzen zouden veroorloven.</note>. Ik ben de Heer, die hen heilig.</verse>
<verse osisID="Lev.22.17"> En de Heer sprak tot Moses, zeggende:</verse>
<verse osisID="Lev.22.18"> Spreek tot Aäron en zijne zonen en tot alle kinderen van Israël en zeg tot hen: Wanneer iemand van het huis Israël en van de aankomelingen, die bij u wonen, zijn offer brengt, hetzij hij zijne geloften volbrengt of vrijwillig offert, - al wat hij aanbiedt ten brandoffer des Heeren,</verse>
<verse osisID="Lev.22.19"> opdat het door u geofferd worde<note n="1960">Hebr. ‘tot uw welgevallen’, te weten: opdat het u ten welgevallen strekke bij God.</note>, - van het mannelijk geslacht, zonder smet<note n="1961">Zonder eenig gebrek. Vgl. I noot 4.</note> zal het zijn uit de runderen en de schapen en uit de geiten;</verse>
<verse osisID="Lev.22.20"> als het een smet heeft, zult gij het niet offeren en zal het niet welgevallig zijn.</verse>
<verse osisID="Lev.22.21"> Wanneer iemand een vredeoffer den Heer opdraagt, hetzij hij zijne geloften volbrengt of vrijwillig offert, zoowel uit de runderen als uit de schapen: zonder smet zal het zijn wat hij offert, opdat het welgevallig zij; geen smet zal daaraan zijn.</verse>
<verse osisID="Lev.22.22"> Als het blind is of gekneusd, of een litteeken<note n="1962">Hebr. ‘verminkt’.</note> of blaren of schurft of jeukziekte heeft, zult gij dat den Heer niet offeren en daarvan niet ontsteken op het altaar des Heeren.</verse>
<verse osisID="Lev.22.23"> Een rund en een schaap, waarvan het oor en de staart is afgesneden<note n="1963">Volgens het Hebr. is een stuk groot of klein vee bedoeld, waarvan eenig lichaamsdeel te lang (zie XXI noot 12) of wel te kort is.</note>, kunt gij vrijwillig offeren, maar een gelofte kan daarmede niet volbracht worden.</verse>
<verse osisID="Lev.22.24"> Geen dier, waarvan de teelballen of verpletterd of stukgeslagen of versneden en weggenomen zijn, zult gij den Heer offeren en in uw land zult gij dat geenszins doen.</verse>
<verse osisID="Lev.22.25"> Uit de hand eens uitlanders zult gij geen brooden aan uwen God offeren noch iets anders, dat hij wil geven, want bedorven en besmet is dat alles; gij zult dat niet aannemen<note n="1964">In verband met de laatste woorden van het vorige vers in uw land enz. zegt de grondtekst, dat zulke verminkte dieren ook niet van uitlanders gekocht en tot brooden of spijzen voor God, tot offerdieren (XXI noot 4), bestemd mogen worden.</note>.</verse> 
<verse osisID="Lev.22.26"> En de Heer sprak tot Moses, zeggende:</verse>
<verse osisID="Lev.22.27"> Wanneer een rund, schaap en geit geboren worden, zullen zij zeven dagen onder den uier hunner moeder blijven, maar den achtsten dag en daarna zullen zij den Heer geofferd kunnen worden<note n="1965">Vgl. Exod. XXII 30 en de noot. Waarschijnlijk strekte ook deze bepaling en die van het volgende vers, om het volk van moedwillige wreedheid af te houden en zachtaardigheid van zeden te leeren. Vgl. Exod. XXIII 19 en Deut. XXII 6.</note>.</verse>
<verse osisID="Lev.22.28"> Hetzij rund of schaap, zij zullen niet op éénen dag met hunne jongen geslacht worden.</verse>
<verse osisID="Lev.22.29"> Als gij eene dankofferande den Heer slacht, zult gij, opdat zij verzoening kunne werken,</verse>
<verse osisID="Lev.22.30"> denzelfden dag deze eten; niets zal er overblijven tot den morgen van den anderen dag<note n="1966">Vgl. VII 15 en XIX noot 3.</note>. Ik ben de Heer.</verse>
<verse osisID="Lev.22.31"> Onderhoudt mijne geboden en volbrengt ze. Ik ben de Heer.</verse>
<verse osisID="Lev.22.32"> Onteert mijn heiligen naam niet, opdat Ik geheiligd worde in het midden der kinderen van Israël. Ik ben de Heer, die u heilig</verse>
<verse osisID="Lev.22.33"> en die u hebt uitgevoerd uit het land Egypte om u ten God te zijn. Ik ben de Heer.</verse>
</chapter>

      
<chapter osisID="Lev.23">
<title>Hoofdstuk XXIII.</title><p>De sabbatswet (v. 1-.3. Het Paaschfeest (v. 4-.8. De aanbieding van de schoof der eerstelingen (v. 9-.14. Het Pinksterfeest (v. 15-.22. Het feest van het bazuingeschal (v. 23-.25. De groote verzoendag (v. 26-.32. Het Loofhuttenfeest (v. 33-.44.</p>
<verse osisID="Lev.23.1"> En de Heer sprak tot Moses, zeggende:</verse>
<verse osisID="Lev.23.2"> Spreek tot de kinderen van Israël en zeg tot hen: Dit zijn de feesten des Heeren, welke gij heilig zult noemen<note n="1967">Veelal wordt het Hebr. vertaald: ‘welke gij als heilige bijeenkomsten zult uitroepen’ of ‘afkondigen’. Dezelfde zegswijze wordt in v. 4 met celebrare, vieren, vertaald. In plechtige bijeen komst moest Israël zijn kerkelijke feesten vieren.</note>.</verse> 
<verse osisID="Lev.23.3"> Zes dagen zult gij werken; de zevende dag zal, omdat het de rust van den sabbat is, heilig genoemd worden<note n="1968">Hebr.: ‘den zevenden dag is het de rust van den sabbat (of: volledige rust), heilige bijeenkomst’. Hoewel duidelijk onderscheiden van de jaarlijksche feesten des Heeren (zie het volgende vers), opent hier de sabbat als de dag des Heeren bij uitnemendheid hunne reeks en staat hij ook te dezer plaatse voor de eerste maal uitdrukkelijk aangewezen als een dag, waarop het volk, God ter eere, bijeen zal komen. Vgl. verder Exod. XX 8-11; XXIII 12 en XXXI 13-17.</note>; geenerlei werk zult gij daarop doen; het is de sabbat des Heeren in al uwe woonsteden.</verse>
<verse osisID="Lev.23.4"> Dit zijn dan de heilige feesten des Heeren, welke gij vieren moet<note n="1969">Hebr.: ‘feesten des Heeren, heilige bijeenkomsten, welke gij zult uitroepen’ enz.</note> op hunne tijden.</verse>
<verse osisID="Lev.23.5"> In de eerste maand, den veertienden dag der maand, tegen den avond, is het Paschen des Heeren<note n="1970">Vgl. Exod. XII 2, 6 en 11 en de aanteekeningen.</note>;</verse>
<verse osisID="Lev.23.6"> en den vijftienden dag dier maand is het hoogfeest der ongedeesemde brooden des Heeren. Zeven dagen zult gij ongedeesemd brood eten.</verse>
<verse osisID="Lev.23.7"> De eerste dag zal u allerplechtigst en heilig zijn; geenerlei slaafsch werk zult gij daarop doen,</verse>
<verse osisID="Lev.23.8"> maar gij zult den Heer een vuuroffer opdragen zeven dagen lang; de zevende dag nu zal plechtiger en heiliger zijn, en geenerlei slaafsch werk zult gij daarop doen<note n="1971">Vgl. voor v. 6-8 Exod. XII 15, 16 en de aanteekeningen. Voor allerplechtigst en heilig (v. 7) en plechtiger en heiliger (v. 8) heeft het Hebr.: ‘heilige bijeenkomst’. Vgl. noot 1.</note>.</verse>
<verse osisID="Lev.23.9"> En de Heer sprak tot Moses, zeggende:</verse>
<verse osisID="Lev.23.10"> Spreek tot de kinderen van Israël en zeg tot hen: Wanneer gij in het land komt, dat Ik u zal geven, en het gewas inoogst, zult gij samengebonden korenaren, de eerstelingen van uwen oogst<note n="1972">Welke oogst bedoeld wordt, is duidelijk. Omstreeks den tijd van Paschen, in April, werd met het oogsten der gerst een begin gemaakt, terwijl eerst twee of drie weken later de tarwe rijp werd.</note>, naar den priester brengen;</verse>
<verse osisID="Lev.23.11"> en deze zal de schoof opheffen voor den Heer, opdat het welgevallig zij te uwer gunste, daags na den sabbat, en hij zal ze heiligen<note n="1973">Opheffen, Hebr. ‘bewegen’. Vgl. Exod. XXIX noot 17. Daags na den sabbat beteekent daags na den feestdag der ongedeesemde brooden of m.a.w. is de zestiende dag der maand Abib (Nisan). Voor deze meest gewone en aloude verklaring pleit, dat ook de groote verzoendag (v. 32 en XVI 31) sabbat genoemd wordt. - In het Hebr. luidt de tweede helft van het vers: ‘daags na den sabbat zal de priester ze bewegen’.</note>.</verse> 
<verse osisID="Lev.23.12"> En op denzelfden dag, dat de garf wordt toegewijd, zal een smetteloos, éénjarig lam geslacht worden ten brandoffer des Heeren.</verse>
<verse osisID="Lev.23.13"> En als bijoffers zullen daarbij worden opgedragen twee tienden tarwebloem, met olie beslagen<note n="1974">Hebr.: ‘En zijn spijsoffer (nl. als bijoffer van het brandoffer) twee tienden meelbloem (vanzelf hier gerstemeel) met olie gemengd’ enz. Twee tienden, dubbel zooveel als gewoonlijk (Exod. XXIX 40), werden verordend, want het paste bij een oogstfeest overvloediger nog dan anders van Gods gaven aan God terug te geven. Vgl. verder Lev. XIX noot 24 en II noot 2.</note>, ten vuuroffer des Heeren en ten allerwelriekendsten geur, ook een plengoffer van wijn, het vierde deel van eene hinmaat.</verse>
<verse osisID="Lev.23.14"> Brood en geroosterd<note n="1975">Vgl. voor gerooste aren II noot 10.</note> en kooksel zult gij van het gewas niet eten tot op den dag, dat gij daarvan aan uwen God zult offeren. Een altijddurend gebod is het in uwe geslachten en in al uwe woonplaatsen.</verse>
<verse osisID="Lev.23.15"> Gij zult voorts van daags na den sabbat, waarop gij de schoof der eerstelingen hebt aangeboden, zeven volle weken<note n="1976">Vandaar de naam van hoogfeest der Weken. Zie Exod. XXXIV 22 en XXIII noot 13.</note> tellen</verse>
<verse osisID="Lev.23.16"> tot daags na de voleinding der zevende week, te weten vijftig dagen; en aldus zult gij den Heer een nieuw spijsoffer opdragen</verse>
<verse osisID="Lev.23.17"> uit al uwe woonplaatsen, twee brooden der eerstelingen<note n="1977">Hebr.: ‘twee brooden ter beweging’. Twee gewone en daarom ook gedeesemde brooden, zooals Israël die in zijne woonplaatsen at, tarwebrooden (Exod. XXIV 22), werden dan, als eerstelingen van den geëindigden tarwenoogst, door de plechtigheid der beweging (Ex. XXIX noot 17) aan God aangeboden. Evenmin als de schoof der eerste aren (v. 11) kwamen zij op het altaar, waarop ook nooit iets gedeesemds geofferd werd. Vgl. v. 20 en II 11 en 12.</note> uit twee tienden gedeesemde tarwebloem, welke gij bakken zult tot eerstelingen des Heeren.</verse>
<verse osisID="Lev.23.18"> En bij de brooden zult gij zeven smettelooze, éénjarige lammeren aanbieden alsook één var uit de runderkudde en twee rammen, en zij zullen tot brandoffer strekken met hunne bijoffers<note n="1978">Vgl. Num. XXVIII 26-31, waar een klem verschil in de getallen (hier één var en twee rammen, daar twee varren en één ram) bestaat, dat waarschijnlijk aan eene vergissing van afschrijvers te wijten is. - In plaats van met hunne bijoffers heeft het Hebr.: ‘en hun spijsoffer en hunne drankoffers’.</note> ten allerwelriekendsten geur voor den Heer.</verse>
<verse osisID="Lev.23.19"> Gij zult ook eenen bok offeren voor de zonde en twee éénjarige lammeren als vredeoffers.</verse>
<verse osisID="Lev.23.20"> En wanneer de priester die met de brooden der eerstelingen opgeheven heeft voor den Heer, zullen zij hem ten gebruik toebehooren<note n="1979">Die, d.i. de twee lammeren. Na opgeheven, d.i. na door de plechtigheid der beweging den Heer aangeboden en als vredeoffers geslacht te zijn, werden hunne offerstukken (III 9-11) op het altaar verbrand en behoorden zij overigens, niet enkel voor het priesterlijke gedeelte (VII 34), maar in hun geheel aan den priester als vertegenwoordiger van het volk. - Het vleesch van het zondoffer des volks (v. 19) werd verbrand volgens de wet van IV 21. Vgl. aldaar noot 9.</note>.</verse>
<verse osisID="Lev.23.21"> En gij zult dien dag allerplechtigst en allerheiligst noemen<note n="1980">Het Hebr. spreekt hier wederom van een heilige bijeenkomst.</note>; geenerlei slaafsch werk zult gij daarop doen. Een altoosdurende wet zal het zijn in al uwe woonplaatsen en geslachten.</verse>
<verse osisID="Lev.23.22"> Wanneer gij nu het gewas van uw land inoogst, zult gij dit niet tot den grond toe afsnijden; en de overblijvende aren zult gij niet verzamelen, maar die aan de armen en vreemdelingen overlaten<note n="1981">De dank aan God moet zich ook in de werken der naastenliefde toonen. Vandaar deze herhaling van XIX 9. Vgl. Deut. XXIV 19-22.</note>. Ik ben de Heer, uw God.</verse>
<verse osisID="Lev.23.23"> En de Heer sprak tot Moses, zeggende:</verse>
<verse osisID="Lev.23.24"> Spreek tot de kinderen van Israël: In de zevende maand, den eersten dag der maand<note n="1982">De eerste dag der maand Tischri, thans de Joodsche nieuwjaarsdag. Hoewel de Hebreërs naast het kerkelijke ook een burgerlijk of juister een huishoudelijk jaar hadden, dat met de inzameling der vruchten eindigde (Exod. XXIII 16) en met het toebereiden en bezaaien der akkers aanving, schijnt toch de vaststelling van dezen burgerlijken nieuwjaarsdag uit lateren tijd te zijn, daar volgens Exod. t.a.p. het Loofhuttenfeest van den vijftienden Tischri op het einde des jaars gevierd wordt. Ook maakt het Oude Testament nergens van een burgerlijk nieuwjaarsfeest melding. Wellicht dagteekent de eerste Tischri als nieuwjaarsdag uit den tijd der Syrische overheersching, toen de Seleuciedische tijdrekening, welke omstreeks de nachtevening van September het jaar begint, bij de Joden in gebruik kwam.</note>, zal u een sabbat zijn, een gedenkdag met bazuingeschal, en die zal heilig genoemd worden<note n="1983">Hebr.: ‘een rustdag, een herinnering van (door) geschal, een heilige bijeenkomst’. Het plechtige bazuingeschal herinnerde er aan, dat de zevende maand, de sabbatmaand, begon en geheiligd moest worden.</note>;</verse>
<verse osisID="Lev.23.25"> Geenerlei slaafsch werk zult gij daarop doen en gij zult den Heer een brandoffer<note n="1984">Hebr. ‘een vuuroffer’, verzamelwoord voor ‘vuuroffers’. Vgl. voor de buitengewone offers van dien dag Num. XXIX 2-6.</note> opdragen.</verse>
<verse osisID="Lev.23.26"> En de Heer sprak tot Moses, zeggende:</verse>
<verse osisID="Lev.23.27"> Den tienden dag van die zevende maand zal de verzoendag zijn, allerplechtigst zal hij zijn en heilig genoemd worden<note n="1985">De grondtekst spreekt wederom van een heilige bijeenkomst.</note>; en daarop zult gij uwe zielen kastijden en den Heer een brandoffer opdragen<note n="1986">Vgl. XVI noot 22. Vgl. voor brandoffer noot 18.</note>.</verse>
<verse osisID="Lev.23.28"> Geenerlei slaafsch werk zult gij gedurende dien dag doen, want het is de verzoendag, ten einde aan u verzoening schenke de Heer, uw God.</verse>
<verse osisID="Lev.23.29"> Al wie zich niet kastijdt op dien dag, zal vergaan uit zijne volksgenooten;</verse>
<verse osisID="Lev.23.30"> en wie eenig werk doet, dien zal Ik verdelgen uit zijn volk.</verse>
<verse osisID="Lev.23.31"> Geenerlei werk dan zult gij daarop doen; een altijddurende wet zal het voor u zijn in al uwe geslachten en woonsteden.</verse>
<verse osisID="Lev.23.32"> Een sabbat van rust is het en gij zult uwe zielen kastijden den negenden dag der maand<note n="1987">Vgl. voor sabbat van rust XVI noot 24. Duidelijker nog stelt de grondtekst den aanvang der zelfkastijding of onthouding op den negenden dag ‘des avonds’, nl. bij zonsondergang.</note>; van den avond tot den avond zult gij uwe sabbatdagen vieren.</verse>
<verse osisID="Lev.23.33"> En de Heer sprak tot Moses, zeggende:</verse>
<verse osisID="Lev.23.34"> Spreek tot de kinderen van Israël: Van den vijftienden dag dezer zevende maand zal het hoogfeest der tenten zijn, zeven dagen voor den Heer.</verse>
<verse osisID="Lev.23.35"> De eerste dag zal allerplechtigst en allerheiligst genoemd worden<note n="1988">Hebr.: ‘Op den eersten dag heilige bijeenkomst’.</note>; geenerlei slaafsch werk zult gij daarop doen.</verse>
<verse osisID="Lev.23.36"> En zeven dagen zult gij den Heer brandoffers<note n="1989">Hebr.: ‘vuuroffer’. Dat niet alleen brandoffers werden opgedragen, leert Num. XXIX 12-39.</note> opdragen; ook de achtste dag zal allerplechtigst en allerheiligst zijn en gij zult den Heer een brandoffer opdragen<note n="1990">Vgl. de twee vorige noten.</note>, want het is bijeenkomst en verzameling<note n="1991">Anderen vertalen: ‘een sluitdag is deze’. Ook de Septuagint heeft hier en elders (Num. XXIX 35; Deut. XVI 8; II Par. VII 9; II Esdr. VIII 18), waar hetzelfde Hebreeuwsche woord voorkomt, ‘exodion’, d.i. ‘slot’ of ‘einde’.</note>; geenerlei slaafsch werk zult gij daarop doen.</verse>
<verse osisID="Lev.23.37"> Dat zijn de feesten des Heeren, welke gij allerplechtigst en allerheiligst zult noemen, en gij zult daarop den Heer offeranden opdragen, brandoffers en bijoffers overeenkomstig het voorschrift van elken dag<note n="1992">Hebr.: ‘Dat zijn de feesten van Jehova, welke gij zult uitroepen als heilige bijeenkomsten om Jehova een vuuroffer op te dragen, brandoffer en spijsoffer, slachtoffer en drankoffers, het werk van elken dag op zijnen dag’. Deze woorden vormen het slot van de reeks der hoogfeesten, welke met v. 4 begon.</note>,</verse>
<verse osisID="Lev.23.38"> buiten de sabbatdagen des Heeren en uwe gaven en wat gij wegens gelofte zult offeren of wat gij vrijwillig den Heer zult schenken<note n="1993">Een uitdrukkelijke vermelding, dat in het voorafgaande niet begrepen is de wekelijksche sabbatsviering met hare offeranden (Num. XXVIII 9), alsook het brengen van gaven, eerstelingen en tienden, en gewone offeranden (XXII 18, 21). Na die tusschenrede (v. 37 en 38) wordt nogmaals van het Loofhuttenfeest gesproken en deszelfs beteekenis en wijze van feestviering nader verklaard.</note>.</verse>
<verse osisID="Lev.23.39"> Van den vijftienden dag dan der zevende maand, wanneer gij alle vruchten van uw land hebt ingezameld, zult gij het feest des Heeren zeven dagen vieren; den eersten en den achtsten dag zal het sabbat zijn, dat is rust.</verse>
<verse osisID="Lev.23.40"> En gij zult u den eersten dag vruchten nemen van allerschoonst geboomte en palmtakken en meien van boomen met dicht gebladerte en van beekwilgen, en gij zult u verblijden voor den Heer, uwen God<note n="1994">Volgens eenigen zijn vruchten letterlijk te verstaan van een soort citroenappelen, volgens anderen zijn daarmede bedoeld de palmtakken en meien, welke de Israëlieten bij de feestvreugde, Jehova lof zingend, in de hand hielden (II Mach. X 6 en 7). Zoo groot was de blijdschap van het Loofhuttenfeest, dat het meermalen (III Reg. VIII 2; XII 32; II Par. VII 8; II Esdr. VIII 14; Ez. XLV 25) eenvoudig ‘feest’ als het feest bij uitnemendheid genoemd wordt.</note>.</verse>
<verse osisID="Lev.23.41"> En gij zult zijn hoogfeest vieren zeven dagen in het jaar; een altijddurende wet zal het zijn in uwe geslachten. In de zevende maand zult gij het feest vieren,</verse>
<verse osisID="Lev.23.42"> en gij zult zeven dagen in loofhutten wonen; een ieder, die van Israël's geslacht is, zal in tenten verblijven,</verse>
<verse osisID="Lev.23.43"> opdat uwe nakomelingen leeren, dat Ik de kinderen van Israël in tenten heb doen wonen, toen Ik hen voerde uit het land Egypte<note n="1995">Ziedaar de historische beteekenis van dit meest plechtige hoogfeest. Israël moest zoo de herinnering levendig houden aan Gods wondervolle bescherming gedurende het woestijnleven der vaderen. Te gelijk behield het als feest der inzameling (zie v. 39, vgl. Exod. XXIII 16; XXXIV 22) zijn natuurlijke beteekenis. Alle gewas van het vruchtbare land, ooft, olijfolie en wijn was opgeborgen, en in zijn prachtige loofhutten (II Esdr. VIII 15, 16) het verleden met het heden vergelijkend, bracht Israël dank aan God voor zijn rijke zegeningen. Vandaar de groote, de dubbele vreugde op het Loofhuttenfeest, dat dan ook nog een dag langer dan zelfs het Paaschfeest (vgl. v. 36) duren moest.</note>. Ik ben de Heer, uw God.</verse>
<verse osisID="Lev.23.44"> En Moses sprak aangaande de hoogfeesten des Heeren tot de kinderen van Israël.</verse>
</chapter>

      
<chapter osisID="Lev.24">
<title>Hoofdstuk XXIV.</title><p>Bepalingen betreffende de olie des kandelaars en de toonbrooden (v. 1-.9. Een godslasteraar. Wet tegen de godslastering en herhaling van de wet der wedervergelding. Steeniging van den godslasteraar (v. 10-.23.</p>
<verse osisID="Lev.24.1"> En de Heer sprak tot Moses, zeggende:</verse>
<verse osisID="Lev.24.2"> Beveel aan de kinderen van Israël, dat zij u allerzuiverste en heldere olijfolie brengen om voortdurend de lampen te bereiden</verse>
<verse osisID="Lev.24.3"> buiten het voorhangsel van het getuigenis in den tabernakel des verbonds. En Aäron zal ze stellen van den avond tot den morgen voor den Heer volgens een altoosdurend plechtgebruik en voorschrift in uwe geslachten.</verse>
<verse osisID="Lev.24.4"> Op den allerzuiversten kandelaar zullen zij gesteld worden altijd voor het aanschijn des Heeren<note n="1996">Vgl. voor v. 2-4 Exod. XXVII 20, 21 en XXXI 8 met de aanteekeningen, alsook XXV 31; XXXVII 17 en Num. VIII 2.</note>.</verse>
<verse osisID="Lev.24.5"> Ook zult gij tarwebloem nemen en daarvan twaalf brooden bakken, die elk twee tienden zullen bedragen<note n="1997">Vgl. voor de toonbrooden Exod. XXV 30 en XL 21. Twaalf in getal moesten zij zijn als offergave van geheel het volk der twaalf stammen. Elk brood bedroeg twee tienden der epha. Zie Exod. XXIX noot 35.</note>;</verse>
<verse osisID="Lev.24.6"> en deze zult gij zes en zes aan weerszijden op de allerzuiverste tafel voor den Heer plaatsen;</verse>
<verse osisID="Lev.24.7"> en gij zult daarop zeer helderen wierook<note n="1998">Volgens de Joodsche traditie werd de wierook in een gouden vat of schotel daarop, Hebr.: ‘op elke rij’, gelegd. Vgl. verder Exod. XXX noot 20.</note> leggen, opdat die voor het brood tot gedenkgave<note n="1999">Vgl. II noot 3. In plaats van de brooden, waarvan niets op het altaar kwam, werd de wierook verbrand.</note> zij van de offerande des Heeren.</verse>
<verse osisID="Lev.24.8"> Elken sabbat zullen zij verwisseld worden voor den Heer met andere, welke ontvangen zijn vanwege de kinderen van Israël krachtens een altijddurend verbond;</verse>
<verse osisID="Lev.24.9"> en zij zullen aan Aäron en zijne zonen toebehooren, opdat zij die eten in de heilige plaats, want het is allerheiligst<note n="2000">Vgl. II noot 4.</note> van de offers des Heeren krachtens een altoosdurend recht.</verse>
<verse osisID="Lev.24.10"> En zie, de zoon eener Israëlietische vrouw, dien zij van een Egyptischen man had onder de kinderen van Israël, kwam en twistte in de legerplaats met een Israëlietischen man<note n="2001">Deze gebeurtenis werd in de wetgeving ingelascht, wijl zij de aanleiding gaf tot de wet op de godslastering. - Dat ook Egyptenaren bij het volk van Israël waren, verklaart Exod. XII 38</note>.</verse>
<verse osisID="Lev.24.11"> En toen hij den naam<note n="2002">Den naam des Heeren of van Jehova (v. 16), den naam bij uitnemendheid.</note> gelasterd en dien verwenscht had, werd hij voor Moses gebracht. (Zijne moeder nu heette Salumith, eene dochter van Dabri, uit den stam van Dan).</verse>
<verse osisID="Lev.24.12"> En zij zetten hem gevangen, totdat zij weten zouden wat de Heer gebood.</verse>
<verse osisID="Lev.24.13"> En Deze sprak tot Moses,</verse>
<verse osisID="Lev.24.14"> zeggende: Voer den lasteraar buiten de legerplaats en dat allen, die het gehoord hebben, hunne handen op zijn hoofd leggen<note n="2003">Daarmede betuigden zij op zinnebeeldige wijze alle verantwoording voor de in hun bijzijn gepleegde misdaad op den schuldige alleen neder te leggen. Vgl. I noot 6.</note>, en dat het gansche volk hem steenige.</verse>
<verse osisID="Lev.24.15 ">En tot de kinderen van Israël zult gij zeggen: De mensch, die zijnen God vervloekt, zal zijne zonde dragen<note n="2004">Om de afkondiging dezer wet des te nadrukkelijker te maken wordt zij in het volgende vers duidelijker nog en bepaalder herhaald.</note>;</verse>
<verse osisID="Lev.24.16"> en wie den naam des Heeren lastert, moet den dood sterven; met steenen zal hem de gansche menigte verpletteren, hetzij hij een burger of een vreemdeling is. Wie den naam des Heeren lastert, moet den dood sterven.</verse>
<verse osisID="Lev.24.17"> Wie eenen mensch verslaat en doodt, moet den dood sterven<note n="2005">De herhaling van deze en van de volgende wetten geschiedt (zie v. 22) ter bekendmaking, dat zij, evenals de vorige wet, op allen, ook op de vreemdelingen, toepasselijk zijn.</note>.</verse>
<verse osisID="Lev.24.18"> Wie een stuk vee doodslaat, zal een ander in de plaats geven, dat is, leven voor leven.</verse>
<verse osisID="Lev.24.19"> Wie aan een van zijne medeburgers letsel toebrengt; gelijk hij deed, zoo zal hem geschieden;</verse>
<verse osisID="Lev.24.20"> breuk voor breuk, oog voor oog, tand voor tand zal hij vergoeden; zulk een letsel als hij veroorzaakte, zulk een zal hij moeten lijden.</verse>
<verse osisID="Lev.24.21"> Wie een stuk vee doodslaat, zal een ander geven. Wie eenen mensch verslaat, zal gestraft<note n="2006">Hebr. ‘gedood’.</note> worden.</verse> 
<verse osisID="Lev.24.22"> Gelijk recht zij onder ulieden, hetzij de vreemdeling of wel de burger zondigt; want Ik ben de Heer, uw God.</verse>
<verse osisID="Lev.24.23"> En Moses sprak tot de kinderen van Israël; en zij voerden hem, die gelasterd had, buiten de legerplaats en verpletterden hem met steenen. En de kinderen van Israël deden, gelijk de Heer aan Moses geboden had.</verse>
</chapter>

      
<chapter osisID="Lev.25">
<title>Hoofdstuk XXV.</title><p>Het sabbatjaar en het jubeljaar met de daarop betrekking hebbende wetten (v. 1-.55.</p>
<verse osisID="Lev.25.1"> En de Heer sprak tot Moses op den berg Sinaï<note n="2007">Vgl. VII noot 26.</note>, zeggende:</verse>
<verse osisID="Lev.25.2"> Spreek tot de kinderen van Israël en zeg tot hen: Wanneer gij in het land komt, dat Ik u zal geven, houd dan sabbatsrust<note n="2008">Het Hebr. zegt, dat dan het land een sabbatsrust moet houden voor den Heer. Op wat wijze zulks gebeuren zou, wordt verder beschreven.</note> voor den Heer.</verse>
<verse osisID="Lev.25.3"> Zes jaren zult gij uwen akker bezaaien en zes jaren uwen wijngaard snoeien en de vruchten er van inzamelen,</verse>
<verse osisID="Lev.25.4"> maar in het zevende jaar<note n="2009">Waarschijnlijk begon het sabbatjaar na den oogsttijd in de zevende maand van het kerkelijk jaar (Exod. XXIII noot 14) en wel (vgl. v. 9) op den grooten verzoendag.</note> zal het voor het land sabbat zijn van rust des Heeren; den akker zult gij niet bezaaien en den wijngaard niet snoeien.</verse>
<verse osisID="Lev.25.5"> Wat de grond vanzelf zal voortbrengen, zult gij niet oogsten, en de druiven uwer eerstelingen<note n="2010">Hebr. ‘uwer nazireërs’, waarmede de ongesnoeide wijnstokken zijn aangewezen. De hier gebezigde beeldspraak is ontleend aan de verplichting der nazareërs om hunne haren te laten groeien (Num. VI 5).</note> zult gij niet als wijnoogst inzamelen, want het is een jaar van rust voor het land;</verse>
<verse osisID="Lev.25.6"> maar het zal ulieden ten voedsel zijn, u en uwen dienstknecht, uwe dienstmaagd en uwen daglooner en den aankomelingen, die in vreemdelingschap bij u vertoeven;</verse>
<verse osisID="Lev.25.7"> voor uw groot vee en klein vee zal alles, wat er wast, ten voedsel verstrekken<note n="2011">Het was gemeengoed voor allen, en zoo waren daarmede in het bijzonder de armen (Exod. XXIII 11) gebaat. - De bedoeling van het sabbatjaar was niet door het braak liggen van den bodem de vruchtbaarheid des lands in stand te houden of te bevorderen, maar het godsdienstig bewustzijn te verlevendigen en het volk er aan te herinneren, dat hun land het eigendom van Jehova (v. 23) was. Mogelijk werd wel te gelijk hiermede in de behoeften van den bodem voorzien en gaf zeker die instelling velerlei tijdelijk voordeel (vgl. Deut. XV 1-11) aan de arbeidende en minder gegoede klasse; hoofdzaak echter was het hoogere belang. Een rusttijd voor Jehova (zie v. 2), een heilige rusttijd zou het sabbatjaar zijn, waarin het volk meer nog dan anders Gods wet gedenken (Deut. XXXI 10-13) en door werken van godsvrucht den Heer huldigen moest.</note>.</verse>
<verse osisID="Lev.25.8"> Ook zult gij u zeven weken van jaren tellen, dat is zevenmaal zeven, welke te zamen negen en veertig jaren uitmaken;</verse>
<verse osisID="Lev.25.9"> en gij zult de bazuin doen klinken in de zevende maand, den tienden dag der maand, ten tijde der verzoening, door uw gansche land<note n="2012">Passend begon het jubeljaar op dien dag van volledige verzoening (XVI 30); eerst met de volkomen wegneming der zonden neemt eens de volle vreugde der kinderen Gods een aanvang.</note>.</verse>
<verse osisID="Lev.25.10"> En gij zult het vijftigste jaar heiligen en vrijlating uitroepen voor al de inwoners van uw land, want dit is het jubeljaar<note n="2013">Waarschijnlijk ontleent het jubeljaar zijnen naam aan het bazuingeschal, waarmede het (zie v. 9) werd aangekondigd. ‘Jobeel’, waarvan ons ‘jubel’, beteekent ‘ram’, ‘ramshoorn’ en ook (zie Exod. XIX 13; Jos. VI 5 in den grondtekst) ‘ramshoorn-bazuin’. - Over den juisten tijd van het jubeljaar is er verschil van meening. Sommigen willen, dat het met het zevende sabbatjaar samenviel en dus (zie noot 3) tot de zevende maand van het vijftigste jaar duurde. Anderen houden, dat het jubeljaar telkens op het zevende sabbatjaar volgde en derhalve dan twee rustjaren steeds na elkander gevierd werden. Nog meenen enkelen, dat het jubeljaar onafhankelijk was van het sabbatjaar, zoodat bijv. tusschen het tweede jubeljaar en het veertiende sabbatjaar een vol jaar verliep.</note>. Een ieder zal terugkeeren tot zijne bezitting en een ieder teruggaan tot zijn vroegere familie<note n="2014">Wie het in Chanaän hem toebehoorende erfgoed had moeten verkoopen, kreeg dat terug, en wie slaaf was geworden, werd wederom vrij. Door die wet werd de oorspronkelijke grondverdeeling volgens de stammen en geslachten in stand gehouden en de onherstelbare verarming en ondergang van behoeftige familiën voorkomen.</note>,</verse>
<verse osisID="Lev.25.11"> want het is het jubeljaar en het vijftigste jaar. Gij zult niet zaaien en wat vanzelf op den akker wast, zult gij niet oogsten en de eerstelingen van den wijnoogst niet inzamelen</verse>
<verse osisID="Lev.25.12"> om de heiliging van het jubeljaar, maar wat vanzelf opkomt zult gij eten<note n="2015">Het jubeljaar was te vieren als een sabbatjaar. Vgl. v. 4.</note>.</verse>
<verse osisID="Lev.25.13"> In het jubeljaar zullen allen tot hunne bezittingen terugkeeren.</verse>
<verse osisID="Lev.25.14"> Wanneer gij iets aan uwen medeburger verkoopt of van hem koopt, bedroef dan uwen broeder niet, maar volgens het getal jaren in verband met het jubeljaar zult gij koopen van hem</verse>
<verse osisID="Lev.25.15"> en volgens de raming der vruchten zal hij aan u verkoopen.</verse>
<verse osisID="Lev.25.16"> Zooveel meer jaren er na het jubeljaar over zijn, zooveel meer zal ook de prijs stijgen; en zooveel minder tijd gij telt, zooveel minder zal ook de koop bedragen, want den tijd der gewassen zal hij u verkoopen<note n="2016">Zonder arglist moest van weerszijden gehandeld worden. Naarmate het jubeljaar verder verwijderd of dichter bij was, moest de prijs stijgen of dalen. Niet toch het land zelf, maar de oogst des lands tot het jubeljaar werd gekocht en verkocht.</note>.</verse>
<verse osisID="Lev.25.17"> Verdrukt uwe volksgenooten niet, maar een ieder vreeze zijnen God, want Ik ben de Heer, uw God.</verse>
<verse osisID="Lev.25.18"> Volbrengt mijne geboden en onderhoudt mijne rechten en vervult ze, opdat gij wonen moogt in het land zonder eenige vrees,</verse>
<verse osisID="Lev.25.19"> en de grond u zijne vruchten voortbrenge, en gij die eten moogt tot verzadiging toe, zonder iemands aanval te duchten.</verse>
<verse osisID="Lev.25.20"> En bijaldien gij zegt: Wat zullen wij in het zevende jaar eten, als wij niet zaaien en onze gewassen niet inzamelen<note n="2017">De opwerping betreft alleen het sabbatjaar. Zij kon nog sterker gesteld zijn, want wanneer het jubeljaar kwam, volgde dit vermoedelijk (zie noot 7) op het zevende sabbatjaar. Zie echter te dier zake het volgende vers. Van zaaien is het eerst sprake, omdat de aanvang van het sabbatjaar met den aanvang van het huishoudelijk jaar, met den nieuwen zaaitijd samenviel.</note>?</verse>
<verse osisID="Lev.25.21"> Ik zal u mijnen zegen geven in het zesde jaar en het zal vruchten opleveren voor drie jaren<note n="2018">Voor drie jaren. Er zijn er, die meenen, dat de gestelde opwerping ook met het oog op het zeldzaam voorkomende jubeljaar beantwoord wordt. Dan was er, volgens de tweede in noot 7 gemelde meening, een voorraad noodig niet alleen voor het sabbat- en jubeljaar, maar ook voor het jaar daarna. Volgens anderen echter verklaart vers 22 genoeg, dat voor drie jaren een andere beteekenis heeft en daarmede, vgl. noot 3, aangewezen is de laatste tijd van het zevende jaar, geheel het achtste jaar en het negende jaar tot den oogst.</note>;</verse> 
<verse osisID="Lev.25.22"> en in het achtste jaar zult gij zaaien en de oude gewassen eten tot het negende jaar; totdat de nieuwe groeien, zult gij de oude eten.</verse>
<verse osisID="Lev.25.23"> Ook zal het land niet voor altijd verkocht worden<note n="2019">De verkoop geldt slechts tot het jubeljaar. Een enkele uitzondering op die wet geeft XXVII 20, 21.</note>, want Mij behoort het toe en gij zijt aankomelingen en pachters van Mij.</verse>
<verse osisID="Lev.25.24"> Daarom zal het gansche gebied uwer bezitting onder voorwaarde van lossing verkocht worden<note n="2020">Dit recht ter vernietiging van den verkoop vóór het jubeljaar kon, gelijk volgt, op twee wijzen geschieden.</note>.</verse>
<verse osisID="Lev.25.25"> Indien uw verarmde broeder zijn kleine bezitting verkoopt en een nabestaande van hem het wil, kan deze lossen wat de ander verkocht<note n="2021">Wie den armen verkooper het naast bestond, had het eerst het recht als losser (Hebr. ‘goëel’) op te treden. Vgl. Ruth III 12; IV 4.</note>.</verse>
<verse osisID="Lev.25.26"> Maar zoo hij geenen nabestaande heeft en hij zelf den prijster lossing kan vinden,</verse>
<verse osisID="Lev.25.27"> dan zullen de vruchten berekend worden van den tijd af, dat hij verkocht; en hetgeen overblijft, zal hij aan den kooper uitkeeren, en alzoo zal hij zijne bezitting terugkrijgen<note n="2022">Hij zal den koopprijs teruggeven, maar daarvan aftrekken hetgeen de kooper reeds daarvan terug heeft ontvangen, te weten de opbrengsten van het land sedert hij het in bezit heeft. Die bepaling is wel begrijpelijk, daar alle verkoop alleen het vruchtgebruik van den grond betrof en wel voor zoovele jaren, als er nog overig waren tot aan het komende jubeljaar.</note>.</verse>
<verse osisID="Lev.25.28"> Bijaldien echter zijne hand den prijs der uitkeering niet vindt, zal de kooper behouden wat hij kocht tot het jubeljaar. Want dan zal al het verkochte terugkomen aan zijn heer en vroeger en bezitter<note n="2023">Daarmede werd ook de kooper niet benadeeld, gelijk uit de vorige noot blijkt.</note>.</verse>
<verse osisID="Lev.25.29"> Wie een huis binnen de muren eener stad verkoopt, zal het kunnen lossen, totdat één vol jaar is verloopen.</verse>
<verse osisID="Lev.25.30"> Als hij het niet lost en een rond jaar voorbij is, zal de kooper het bezitten alsook zijn nakomelingen voor altijd, en het zal niet gelost kunnen worden, ook niet in het jubeljaar<note n="2024">Huizen in de steden konden dus, evenals roerende goederen, van eigenaar wisselen. Zij behoorden niet tot het erfelijk grondbezit der oorspronkelijke grondverdeeling. Geheel anders was bepaald aangaande de huizen der dorpen (zie het volgende vers), de landhuizen of boerderijen, welke met de landerijen één geheel vormden.</note>.</verse>
<verse osisID="Lev.25.31"> Maar indien het huis in een dorp staat, dat geene muren heeft, dan zal het naar het akkerrecht verkocht worden; als het te voren niet gelost wordt, zal het in het jubeljaar terugkomen aan zijnen eigenaar.</verse>
<verse osisID="Lev.25.32"> De woonhuizen der levieten, welke in de steden<note n="2025">In de steden der levieten, gelijk de grondtekst zegt. Van die steden spreekt Num. XXXV 1-8.</note> zijn, kunnen altijd gelost worden;</verse>
<verse osisID="Lev.25.33"> indien zij niet gelost worden, zullen zij in het jubeljaar terugkomen aan hunne eigenaars, want de huizen van de steden der levieten gelden voor bezittingen<note n="2026">Die huizen stonden gelijk met de grondbezittingen der andere Israëlieten, wijl ze den levieten in ruil daarvoor waren toegewezen als erfbezit bij de eerste verdeeling des lands.</note> onder de kinderen van Israël.</verse>
<verse osisID="Lev.25.34"> Hunne landerijen echter om de steden mogen niet verkocht worden, want het is altijddurende bezitting<note n="2027">Die landerijen (vgl. Num. XXXV 3-5) waren geheel en al onvervreemdbaar, wellicht om de levieten en priesters van de uiterste armoede te vrijwaren en zoo te verhinderen, dat hun verheven staat, tot schade van het algemeen welzijn, in minachting kwam.</note>.</verse>
<verse osisID="Lev.25.35"> Indien uw broeder verarmd en zijne hand machteloos is<note n="2028">Ter inleiding van hetgeen v. 39 en volgende verzen betreffende de Israëlietische lijfeigenen of slaven verordend is, wordt eerst de vermaning gegeven den nood van den arme niet te misbruiken. Zoo deze in slavernij geraakt, moet dit althans niet geschieden ten gevolge van de liefdelooze bejegening zijner medeburgers.</note> en gij hem als eenen aankomeling en vreemdeling opneemt en hij bij u leeft,</verse>
<verse osisID="Lev.25.36"> neem dan geen woekerwinst van hem en niet meer dan gij gegeven hebt<note n="2029">Hebr.: ‘geen rente en geen overmaat’. Alle gewin, of in geld of op andere wijze, was verboden. Zie echter Deut. XXIII 20.</note>; vrees uwen God, opdat uw broeder bij u kunne leven.</verse> 
<verse osisID="Lev.25.37"> Uw geld zult gij hem niet op woekerwinst geven en een overmaat van veldvruchten zult gij niet vorderen<note n="2030">Hebr.: ‘en niet tegen overmaat zult gij uwe levensmiddelen geven’. Het geleende koren mocht niet met een overwinst of overmaat van koren teruggevorderd worden.</note>.</verse>
<verse osisID="Lev.25.38"> Ik ben de Heer, uw God, die u heb uitgevoerd uit het land Egypte om u het land Chanaän te geven en uw God te zijn.</verse>
<verse osisID="Lev.25.39"> Indien, door armoede gedwongen, uw broeder zich aan u verkoopt, zult gij hem niet met de dienstbaarheid der slaven verdrukken,</verse>
<verse osisID="Lev.25.40"> maar als een daglooner en pachter zal hij zijn; tot het jubeljaar zal hij bij u arbeiden</verse>
<verse osisID="Lev.25.41"> en daarna zal hij met zijne kinderen heengaan en terugkeeren tot het geslacht en tot de bezitting zijner vaderen<note n="2031">Vgl. hierbij Exod. XXI 2-6, waar van de behandeling der Israëlietische slaven gezwegen wordt. Hunne vrijlating in het zevende jaar blijft hier buiten sprake, omdat te dezer plaatse alleen gehandeld wordt over de voorschriften van het jubeljaar. Dan zou iedere Hebreeuwsche slaaf, al was ook zijn diensttijd nog niet verstreken, vrij worden. Een enkele uitzondering geeft Exod. XXI 6.</note>.</verse>
<verse osisID="Lev.25.42"> Want mijne dienstknechten zijn zij en Ik heb hen uitgevoerd uit het land Egypte; zij mogen niet naar de wijze van slaven verkocht worden;</verse>
<verse osisID="Lev.25.43"> verdruk hem niet door overmacht<note n="2032">Hebr. ‘met hardheid’.</note>, maar vrees uwen God.</verse>
<verse osisID="Lev.25.44"> Slaven en slavinnen zult gij hebben uit de volkeren, welke rondom u zijn.</verse>
<verse osisID="Lev.25.45"> En uit de aankomelingen, die in vreemdelingschap bij u vertoeven, of die van hen geboren worden in uw land, dezen zult gij tot slaven hebben</verse>
<verse osisID="Lev.25.46"> en bij erfrecht aan uwe nakomelingen nalaten en voor eeuwig bezitten<note n="2033">Zonder dat het jubeljaar in hunnen toestand verandering brengt.</note>, maar uwe broeders, de kinderen van Israël, moogt gij niet door overmacht verdrukken.</verse> 
<verse osisID="Lev.25.47"> Indien bij u de hand van een aankomeling en vreemdeling krachtig wordt en uw verarmde broeder zich aan hem of aan iemand van zijn geslacht verkoopt,</verse>
<verse osisID="Lev.25.48"> kan hij na den verkoop gelost worden. Wie uit zijne broeders wil, zal hem lossen.</verse>
<verse osisID="Lev.25.49"> Zoowel zijn oom als de zoon van zijn oom en wie hem in den bloede en door huwelijk verwant<note n="2034">Het Hebr. wijst waarschijnlijk alleen bloedverwanten, geen aanverwanten als lossers aan.</note> is. Maar ook indien hij zelf het vermag, zal hij zich lossen,</verse>
<verse osisID="Lev.25.50"> de jaren nochtans berekend sedert den tijd zijner verkooping tot aan het jubeljaar, en het geld, waarvoor hij verkocht werd, naar het getal jaren en den staat van een daglooner berekend<note n="2035">De prijs van den verkoop was vanzelf hooger of lager geweest naar gelang van den langeren of korteren tijd tot aan het jubeljaar. Bij de lossing nu moest dezelfde berekening in acht genomen worden. Had iemand zich bijv. voor twaalf jaren verkocht tegen een prijs van zestig sikkels, dan werd elk jaar op vijf sikkels geschat, zoodat hij bij lossing zooveel maal vijf sikkels terug moest geven als er nog dienstjaren tot aan het jubeljaar overbleven.</note>.</verse>
<verse osisID="Lev.25.51"> Indien er vele jaren overblijven tot het jubeljaar, zal hij naar gelang daarvan ook den prijs teruggeven.</verse>
<verse osisID="Lev.25.52"> Zijn er weinige, dan zal hij met hem rekenen naar het getal der jaren en aan den kooper het overblijvende der jaren teruggeven,</verse>
<verse osisID="Lev.25.53"> na berekening van het loon der vorige, toen hij in dienst was; hij zal hem niet overmatig verdrukken voor uw aangezicht.</verse>
<verse osisID="Lev.25.54"> Bijaldien hij echter aldus niet kan gelost worden, zal hij in het jubeljaar met zijne kinderen heengaan.</verse>
<verse osisID="Lev.25.55"> Want mijne dienstknechten zijn zij, de kinderen van Israël, die Ik uit het land Egypte heb uitgevoerd<note n="2036">Het jubeljaar der Israëlieten, het jaar der vrijlating (Ez. XLVI 17), was eene afschaduwing van de volheid der tijden, wanneer de Verlosser zou komen om de vrijheid der kinderen Gods te prediken en te bewerken. (Vgl. Luc. IV 19).</note>.</verse>
</chapter>

      
<chapter osisID="Lev.26"> 
<title>Hoofdstuk XXVI.</title><p>Herhaling van het verbod der afgoderij alsook van het gebod der sabbatsviering en eerbiediging des heiligdoms (v. 1-.2. Beloften van zegening voor hen, die Gods wetten onderhouden (v. 3-.13. Bedreiging van straf tegen hen, die Gods wetten overtreden (v. 14-.41. Nimmer zal God zijn volk geheel verstooten (v. 42-.45.</p>
<verse osisID="Lev.26.1"> Ik ben de Heer, uw God; gij zult u geen afgod en gesneden beeld maken noch gedenksteenen oprichten noch een steen met teekens plaatsen in uw land om dien te aanbidden<note n="2037">Evenals het boek des verbonds (Exod. XXIV 7 en 4), eindigt ook de wetgeving bij den Sinaï, waarin de verordeningen van genoemd boek meer zijn ontwikkeld, met beloften en bedreigingen, welke echter hier meer dan Exod. XXIII 20-33 in bijzonderheden gaan. Vgl. ook Deut. XXVIII-XXX, waar wederom, maar met nog meer uitvoerigheid, hetzelfde geschiedt. Ter inleiding nu dezer slotvermaning dient in v. 1 en 2 de herhaling der meest gewichtige geboden, waarop alle andere geboden als op hunnen grondslag rusten of zelfs waarin alle andere, eenigermate althans, vervat zijn. - Gedenksteenen ter eere der afgoden zijn klaarblijkelijk bedoeld. In plaats van een steen met teekens (volgens anderen: ‘met beeldwerk’) vertaalt de Septuagint ‘waaksteen’ of ‘wachtsteen’. Ook zulke steenen hadden zeker afgodische hulde ten doel en werden, waarschijnlijk ter afwering van onheilen, door de heidenen opgericht. Ze zijn ook Num. XXXIII 52, waar de Vulgaat ‘titulos’, ‘gedenksteenen’ vertaalt, op ééne lijn geplaatst met ‘statuas’, de afgodsbeelden.</note>, want Ik ben de Heer, uw God.</verse>
<verse osisID="Lev.26.2"> Onderhoudt mijne sabbatdagen en hebt ontzag voor mijn heiligdom. Ik ben de Heer.</verse>
<verse osisID="Lev.26.3"> Indien gij in mijne voorschriften wandelt en mijne geboden onderhoudt en die volbrengt, zal Ik u regens geven op hunne tijden<note n="2038">Bedoeld zijn de vroege en de late regen (Deut. XI 14), de twee regentijden, welke het bergachtige en niet overvloedig noch geregeld met water bedeelde Palestina voor de vruchtbaarheid van den bodem noodig heeft. De vroege regentijd, welke de ontwikkeling van het winterzaad op de akkers bevordert, komt tegen het einde van October en houdt na een korten tusschentijd van droogte, den zaaitijd van gerst en tarwe, tot December en Januari aan. De late regentijd vóór den oogst doet in Maart en April de korrel in de opgeschoten halmen zwellen en bereidt tevens den grond voor het zaaien van sesamkruid (een soort van oliezaad), boonen en andere zomergewassen.</note>,</verse>
<verse osisID="Lev.26.4"> en de aarde zal haar gewas voortbrengen en de boomen zullen met vruchten beladen worden<note n="2039">Boomvruchten, zooals druiven, olijven, vijgen en dadels behoorden tot de voornaamste voortbrengselen des lands.</note>.</verse>
<verse osisID="Lev.26.5"> Het dorschen der oogsten zal aan den wijnoogst raken en de wijnoogst den zaaitijd bereiken<note n="2040">Omstreeks April werd de gerst en enkele weken later de tarwe gemaaid. De inzameling der druiven begon ongeveer in September, wanneer ook de oogst der zomergewassen een aanvang nam. De zaaitijd van gerst en tarwe viel in November. - Voortdurend zou het vruchtbare land met oogsten op oogsten de bevolking bezigheid en vreugde verschaffen. Vgl. Am. IX 13.</note>; en gij zult uw brood eten tot verzadiging en zonder vrees in uw land wonen.</verse>
<verse osisID="Lev.26.6"> Ik zal vrede geven binnen uwe grenzen; gij zult slapen en niemand zal u verschrikken. Ik zal de schadelijke wilde dieren wegnemen, en het zwaard zal niet door uwe landpalen trekken.</verse>
<verse osisID="Lev.26.7"> Gij zult uwe vijanden vervolgen en zij zullen voor u nederstorten.</verse>
<verse osisID="Lev.26.8"> Vijf van de uwen zullen honderd vreemden vervolgen en honderd van ulieden tienduizend<note n="2041">Een spreekwoordelijke zegswijze, welke niet streng letterlijk behoeft begrepen te worden. Op tastbare wijze wordt hiermede de sterkte van het volk Gods aangeduid. Vgl. Jud. VII 22; I Reg. XIV 14.</note>; uwe vijanden zullen door het zwaard vallen voor uw aangezicht.</verse>
<verse osisID="Lev.26.9"> Ik zal op u nederzien en u doen aanwassen; gij zult u vermenigvuldigen en Ik zal mijn verbond met u bevestigen.</verse>
<verse osisID="Lev.26.10"> Gij zult het oudste van het oude eten en het oude bij de komst van het nieuwe wegwerpen<note n="2042">Kwistig zal de overvloed zijn en het talrijke volk (zie v. 9) zal zelfs te veel hebben, want komt de oogstijd, dan zal het oudste enz., Hebr. ‘het oude overjarige’, nog niet zijn opgeteerd, maar wegens de overmaat van het nieuwe gewas waardeloos worden.</note>.</verse>
<verse osisID="Lev.26.11"> Ik zal mijne woontent in uw midden stellen en mijne ziel zal u niet verstooten<note n="2043">Niet verstooten, maar integendeel hartelijk aanhangen. Hier is de spreekwijze (litotes) gebezigd welke in de zwakte der woorden de kracht der bedoeling des te meer doet uitkomen.</note>.</verse>
<verse osisID="Lev.26.12"> Ik zal onder u wandelen en uw God zijn, en gij zult mijn volk zijn.</verse>
<verse osisID="Lev.26.13"> Ik ben de Heer, uw God, die u uit het land der Egyptenaren heb uitgevoerd, opdat gij hen niet zoudt dienen, en die uwe halsboeien heb verbroken, opdat gij rechtop zoudt gaan.</verse>
<verse osisID="Lev.26.14"> Bijaldien gij echter niet naar Mij hoort en niet al mijne geboden onderhoudt,</verse> 
<verse osisID="Lev.26.15"> als gij mijne wetten versmaadt en mijne rechten veracht, zoodat gij niet doet wat door Mij is vastgesteld en mijn verbond ijdel maakt,</verse>
<verse osisID="Lev.26.16"> dan zal ook Ik aldus doen met u: Ik zal u ras bezoeken met gebrek en met hitte<note n="2044">Volgens het Hebr. waarschijnlijk ‘uittering en koorts’.</note>, welke uwe oogen verderven en uwe zielen verteren zal. Vergeefs zult gij uw zaad zaaien, dat door de vijanden verslonden zal worden.</verse>
<verse osisID="Lev.26.17"> Ik zal mijn aanschijn stellen tegen u en gij zult voor het aangezicht uwer vijanden nederstorten en aan hen, die u haten, onderworpen zijn; gij zult vluchten, terwijl u niemand vervolgt.</verse>
<verse osisID="Lev.26.18"> En als gij ook aldus Mij niet gehoorzaamt, zal Ik uwe straffen vermeerderen zevenmaal<note n="2045">Zevenmaal, d.i. u met nog vele andere straffen tuchtigen. De verhardheid in de zonde vordert steeds zwaardere kastijding, wijl de schuld grooter wordt. Vgl. ook v. 21, 24, 28.</note> om uwe zonden</verse>
<verse osisID="Lev.26.19"> en den trots uwer verharding verbrijzelen. En Ik zal voor u den hemel omhoog als ijzer maken en de aarde van koper.</verse>
<verse osisID="Lev.26.20"> Zonder nut zal uw arbeid verspild worden, de aarde zal geen gewas voortbrengen en de boomen zullen geene vruchten geven.</verse>
<verse osisID="Lev.26.21"> Als gij wandelt in verzet tegen Mij en naar Mij niet wilt hooren, zal Ik uwe plagen vermeerderen zevenmaal om uwe zonden;</verse>
<verse osisID="Lev.26.22"> en Ik zal tegen u loslaten de wilde dieren des velds<note n="2046">Zie voor die plaag Exod. XXIII 29. Vgl. IV Reg. XVII 25.</note> om u en uw vee te verslinden en alles tot een nietig getal te verminderen, zoodat uwe wegen eenzaam worden.</verse>
<verse osisID="Lev.26.23"> En bijaldien gij ook aldus de tucht niet wilt aanvaarden, maar wandelt in verzet tegen Mij,</verse>
<verse osisID="Lev.26.24"> zal ook Ik in verzet tegen u optreden en u slaan zevenmaal om uwe zonden;</verse> 
<verse osisID="Lev.26.25"> en Ik zal over u een zwaard brengen, een wreker van mijn verbond. En wanneer gij in de steden vlucht, zal Ik de pest in uw midden zenden en zult gij in de handen uwer vijanden worden overgeleverd,</verse>
<verse osisID="Lev.26.26"> nadat Ik den staf van uw brood heb gebroken, zoodat tien vrouwen in éénen oven brood zullen bakken en het bij het gewicht zullen uitreiken; en gij zult eten en niet verzadigd worden<note n="2047">Staf des broods heet meermalen (zie Ez. IV 16; V 16) het dagelijksch brood, omdat het tot onderhoud des levens dient en daarop als op eenen staf het leven steunt. Wordt die staf gebroken, dan heerscht er hongersnood. Het baksel van éénen oven, het brood voor één gezin, strekt dan aan tien gezinnen tot voedsel, en opdat elk toch iets krijge, wordt dan dat weinige bij het gewicht karig afgepast.</note>.</verse>
<verse osisID="Lev.26.27"> En als gij ook daardoor niet naar Mij hoort, maar wandelt in verzet tegen Mij,</verse>
<verse osisID="Lev.26.28"> zal ook Ik tegen u optreden in weerbarstige gramschap en u met zeven plagen<note n="2048">Hebr. ‘zevenmaal’.</note> straffen om uwe zonden,</verse>
<verse osisID="Lev.26.29"> zoodat gij het vleesch uwer zonen en uwer dochters zult eten<note n="2049">Vgl. IV Reg. VI 28; Thren. IV 10. Hetzelfde gebeurde ook volgens Fl. Josephus tijdens de belegering van Jerusalem onder Titus. - De volle uitbarsting der goddelijke gramschap, de allerergste eindkastijding wordt nu in de volgende verzen geschetst.</note>;</verse>
<verse osisID="Lev.26.30"> Ik zal uwe hoogten vernielen en uwe afgodsbeelden verbrijzelen<note n="2050">Hoogten zijn de aan de afgodendienst toegewijde hoogten. Zie Num. XXXIII 52. Voor afgodsbeelden heeft het Hebr. ‘chammanim’, ‘zonnezuilen’, welke zuilen vooral door de Pheniciërs ter eere van Baäl als zonnegod (Baʽal Chammaan) werden opgericht.</note>. Gij zult tusschen het puin uwer afgoden vallen en mijne ziel zal van u walgen</verse>
<verse osisID="Lev.26.31"> zoozeer, dat Ik uwe steden in woestenij veranderen en uwe heiligdommen vernielen en niet langer allerwelriekendsten geur<note n="2051">Den geur der offeranden. Vgl. Gen. VIII noot 14.</note> aanvaarden zal.</verse>
<verse osisID="Lev.26.32"> En Ik zal uw land verwoesten en uwe vijanden zullen daarover verstommen<note n="2052">Vgl. Jerem. XVIII 16; Thren. II 15.</note>, als zij de bewoners er van zijn geworden.</verse>
<verse osisID="Lev.26.33"> U echter zal ik verstrooien onder de volkeren en Ik zal het zwaard achter u ontblooten<note n="2053">God zal, het zwaard in de vuist, hen uit hun land werpen en in den vreemde verstrooien. Dat zal Hij doen door middel van Israël's vijanden, de werktuigen zijner wraak.</note>, en uw land zal woestijn en uwe steden zullen puinhoopen worden.</verse>
<verse osisID="Lev.26.34"> Dan zullen aan het land zijne sabbattijden welgevallig wezen al de dagen zijner verlatenheid; wanneer gij zijn zult</verse>
<verse osisID="Lev.26.35"> in het vijandelijke land, zal het sabbat houden en rusten op de sabbattijden zijner verlatenheid, omdat het niet gerust heeft op uwe sabbattijden, toen gij daarin woondet<note n="2054">De schennis van sabbatjaar en jubeljaar (XXV) zal op die wijze gewroken worden. Met bitterheid wordt dit hier voorgesteld als een welgevallen voor het land, als ware de verlatenheid en onbebouwdheid van den bodem eene schadeloosstelling voor zijn geschonden rechten.</note>.</verse>
<verse osisID="Lev.26.36"> En wie van u overblijven, hun zal Ik vrees in de harten geven in de gewesten der vijanden; hen zal het geritsel van een opwaaiend blad verschrikken en zóó zullen zij er voor vluchten als voor een zwaard; zij zullen vallen, terwijl niemand hen vervolgt,</verse>
<verse osisID="Lev.26.37"> en zij zullen nederstorten, de een over den ander, als vluchtenden voor den krijg, niemand uwer zal aan de vijanden durven wederstaan;</verse>
<verse osisID="Lev.26.38"> vergaan zult gij onder de volkeren en het vijandelijke land zal u verslinden.</verse>
<verse osisID="Lev.26.39"> En bijaldien er ook van hen eenigen overblijven, zullen zij in hunne ongerechtigheden wegkwijnen in het land hunner vijanden, en om de zonden hunner vaderen en om de hunne<note n="2055">Vgl. Exod. XX noot 8.</note> zullen zij verdrukt worden,</verse>
<verse osisID="Lev.26.40"> totdat zij hunne ongerechtigheden bekennen en die hunner voorvaderen, waardoor zij trouweloos tegen Mij deden en in verzet tegen Mij wandelden.</verse>
<verse osisID="Lev.26.41"> Daarom zal ook Ik wandelen in verzet tegen hen en hen voeren in het vijandelijke land, totdat hun onbesneden gemoed zich schame; dan zullen zij bidden wegens hunne goddeloosheden<note n="2056">Onbesneden in overdrachtelijken zin: onheilig en misdadig. Vgl. Gen. XVII noot 5. - Bidden wegens hunne goddeloosheden beteekent: bidden om vergeving van hunne goddeloosheden. Hebr. en Septuagint: ‘en dan zullen zij welgevallen hebben in hunne ongerechtigheid’, hetgeen waarschijnlijk beteekent, dat zij de kastijding hunner ongerechtigheid met een boetvaardig hart gewillig zullen aanvaarden. Anderen vertalen in plaats van ‘welgevallen hebben’ of ‘bidden’: ‘boete doen voor hunne ongerechtigheid’. - Ook in v. 34 en 43 komt dezelfde uitdrukking voor.</note>.</verse> 
<verse osisID="Lev.26.42"> En Ik zal mijn verbond indachtig zijn, dat Ik gesloten heb met Jacob en Isaäc en Abraham. Ook het land<note n="2057">Het land Chanaän, de bijzondere gave des verbonds. God, de eigenaar daarvan (XXV 23), zal het niet onbebouwd laten, maar wederom, na den tijd der boete, het volk des verbonds derwaarts terugvoeren.</note> zal Ik gedenken;</verse>
<verse osisID="Lev.26.43"> en als dit door hen verlaten is, zal het welgevallen hebben in zijne sabbattijden, terwijl het verlatenheid verduurt om hen. Zij echter zullen bidden wegens hunne zonden, omdat zij mijne rechten verworpen en mijne wetten veracht hebben<note n="2058">Voor welgevallen hebben en bidden heeft het Hebr. hetzelfde woord. Vgl. noot 20.</note>.</verse>
<verse osisID="Lev.26.44"> En toch, ook toen zij in het vijandelijke land waren, heb Ik niet geheel en al hen verworpen en niet zoozeer hen veracht, dat zij te niet gingen en Ik mijn verbond met hen ijdel maakte. Want Ik ben de Heer, hun God<note n="2059">Een troostvolle belofte aan het einde der verschrikkelijke bedreigingen en welke, omdat zij allerzekerst in vervulling zal gaan, als reeds vervuld in het profetisch verleden is voorgesteld. - En toch, al zou het ergste geschieden, dat God het volk tot straf zijner boosheid uit Chanaän moest verdrijven, ook dan zal Hij nimmer Israël geheel verwerpen, maar zich voor de overblijvenden toonen de trouwe Jehova, de God des verbonds. Voor de vervulling dier belofte getuigt de terugkeer uit de Babylonische gevangenschap en daarvoor ook zal eens de volheid der tijden getuigen (Rom. XI 25).</note>.</verse>
<verse osisID="Lev.26.45"> En Ik zal mijn vroeger verbond indachtig zijn, toen Ik hen uit het land Egypte voor het aangezicht der volkeren heb uitgevoerd, om hun God te zijn. Ik ben de Heer. Dat zijn de rechten en de geboden en de wetten, welke de Heer tusschen zich en de kinderen van Israël op den berg Sinaï<note n="2060">Vgl. VII noot 26. De laatste woorden vormen het besluit der met hoofdst. XI begonnen reeks van wetten. Hetgeen nog volgt, is slechts een aanvullend aanhangsel.</note> door de bediening van Moses gegeven heeft.</verse>
</chapter>

      
<chapter osisID="Lev.27"> 
<title>Hoofdstuk XXVII.</title><p>Lossing van geloften (v. 1 en .2. De losprijs voor een mensch (v. 3-8), een dier (v. 9-13), een huis (v. 14 en 15) en een akker (v. 16-.25. Lossing van het eerstgeborene onder de dieren (v. 26 en .27. Onlosbare geloften (v. 28 en .29. Lossing van tienden (v. 30-.33. Besluit (v. .34.</p>
<verse osisID="Lev.27.1"> En de Heer sprak tot Moses, zeggende:</verse>
<verse osisID="Lev.27.2"> Spreek tot de kinderen van Israël en zeg tot hen: Een mensch, die eene gelofte doet en zich zelven aan God belooft, zal volgens schatting een prijs betalen<note n="2061">In de grondtekst is sprake niet van zich zelven, letterlijk ‘zijne ziel’, maar van ‘zielen’, d.i. menschen. Men kon ook anderen, op wie men rechten bezat, bijv. zijne kinderen, door gelofte aan God geven. Vgl. I Reg. I 11 en 28. Wie op die wijze aan God werd toegewijd, behoorde aan het heiligdom toe, maar kon met een prijs volgens schatting, met een door de Wet (zie v. 3-8) bepaalden losprijs vrijgekocht worden.</note>.</verse>
<verse osisID="Lev.27.3"> Indien het een manspersoon is van het twintigste tot het zestigste jaar, zal hij vijftig sikkels zilver naar het gewicht van het heiligdom<note n="2062">Vgl. Exod. XXX noot 9.</note> geven;</verse>
<verse osisID="Lev.27.4"> indien het eene vrouw is, dertig.</verse>
<verse osisID="Lev.27.5"> Doch van het vijfde tot het twintigste jaar zal een manspersoon twintig sikkels geven, eene vrouw tien.</verse>
<verse osisID="Lev.27.6"> Voor een manspersoon van ééne maand tot het vijfde jaar zal men vijf sikkels geven, voor eene vrouw drie.</verse>
<verse osisID="Lev.27.7"> Een manspersoon van zestig jaren en daarboven zal vijftien sikkels geven, eene vrouw tien.</verse>
<verse osisID="Lev.27.8"> Indien hij arm is en de schatting niet kan betalen, zal hij zich voor den priester stellen; en zooveel deze schat en ziet dat hij kan betalen, zooveel zal hij geven.</verse>
<verse osisID="Lev.27.9"> En indien iemand een dier belooft, dat den Heer geofferd kan worden, zal het heilig zijn</verse>
<verse osisID="Lev.27.10"> en niet verwisseld kunnen worden, te weten geen beter voor een slechter noch een slechter voor een beter; en bijaldien hij het ver- wisselt, zal en het verwisselde en dat, waarvoor het verwisseld is, den Heer toegeheiligd zijn.</verse>
<verse osisID="Lev.27.11"> Indien iemand een onrein dier belooft, dat den Heer niet geofferd kan worden, zal het voor den priester gebracht worden.</verse>
<verse osisID="Lev.27.12"> En deze zal beoordeelen, of het goed of slecht is, en den prijs vaststellen.</verse>
<verse osisID="Lev.27.13"> En bijaldien hij, die het aanbiedt, wil betalen, zal hij een vijfde deel boven de schatting er bij voegen<note n="2063">Waarschijnlijk bij wijze van boete of schadeloosstelling (vgl. V 16), omdat het aan God beloofde niettemin werd behouden.</note>.</verse>
<verse osisID="Lev.27.14"> Indien een mensch zijn huis belooft en den Heer toeheiligt, zal de priester het bezien of het goed of slecht is, en volgens den prijs, die door hem is vastgesteld, zal het verkocht worden.</verse>
<verse osisID="Lev.27.15"> Maar indien degene, die beloofde, het wil lossen, zal hij een vijfde deel der schatting er bij geven, en hij zal het huis hebben.</verse>
<verse osisID="Lev.27.16"> En bijaldien hij een akker van zijne bezitting belooft en den Heer toeheiligt, zal naar de hoeveelheid van het zaaikoren de prijs geschat worden; indien het land met dertig maten gerst bezaaid wordt, moet het voor vijftig sikkels zilver verkocht worden<note n="2064">Van een akker in erfbezit is sprake. Het tweede halfvers luidt in het Hebr.: ‘het zaaikoren van een chomer gerst voor vijftig sikkels zilver’, waarmede de wijze van schatting is aangegeven. Zulk een akker gold zooveel maal vijftig sikkels als er chomers zaaikoren noodig waren voor dien akker. Vgl. echter de volgende verzen. - De chomer, eene maat voor droge waren, bedroeg tien epha. Vgl. XIX noot 24.</note>.</verse>
<verse osisID="Lev.27.17"> Indien hij terstond met het begin van het jubeljaar den akker belooft, zal deze zoo hoog geschat worden als hij waarde kan hebben<note n="2065">Met het begin van het jubeljaar, Hebr.: ‘van het jubeljaar af’. Bedoeld is het begin van het nieuwe tijdvak na het jubeljaar. - In plaats van zal deze zoo hoog enz., heeft het Hebr.: ‘zal het naar uwe (de in het vorige vers bepaalde) schatting vaststaan’. De berekening derhalve (vijftig sikkels voor vijftig jaren) was tegen één sikkel telken jare op iederen chomer zaaikoren.</note>.</verse>
<verse osisID="Lev.27.18"> Maar is het eenige tijd daarna, dan zal de priester het geld berekenen volgens het getal jaren, welke nog overblijven tot aan het jubeljaar, en het zal van den prijs worden afgetrokken<note n="2066">Van den vollen prijs, vijftig sikkels op éénen chomer zaaikoren, werden zooveel sikkels op iederen chomer afgetrokken, als er reeds jaren na het jubeljaar verloopen waren. Zie de vorige noot.</note>.</verse>
<verse osisID="Lev.27.19"> En bijaldien degene, die beloofde, den akker wil lossen, zal hij een vijfde deel van het geld der schatting er bij voegen, en hij zal dien bezitten.</verse>
<verse osisID="Lev.27.20"> Doch zoo hij hem niet wil lossen, maar deze aan iemand anders verkocht wordt<note n="2067">Volgens de Vulgaat kan het geval bedoeld zijn, dat de niet geloste akker door de priesters ten bate van het heiligdom verkocht is. De grondtekst heeft: ‘Als hij echter den akker niet lost en als hij den akker aan een ander verkoopt (hetgeen zeker ongeoorloofd was), dan zal die niet meer gelost worden’. Dan, zooals de grondtekst v. 21 zegt, gold die akker in het jubeljaar heilig voor Jehova, gelijk de akker onder bangelofte (‘cherem’, zie v. 28), en werd hij eigendom der priesters.</note>, zal degene, die beloofde, dien niet meer kunnen lossen;</verse>
<verse osisID="Lev.27.21"> want wanneer de dag van het jubeljaar komt, zal die den Heer toegeheiligd zijn, en een toegewijde bezitting behoort rechtens aan de priesters.</verse>
<verse osisID="Lev.27.22"> Indien een akker, die gekocht is en niet tot de bezitting der voorouders behoort, den Heer wordt toegeheiligd,</verse>
<verse osisID="Lev.27.23"> zal de priester volgens het getal jaren tot aan het jubeljaar den prijs berekenen; en hij, die hem beloofde, zal aan den Heer betalen<note n="2068">Een gekochte akker was slechts in vruchtgebruik en de eigenaar had immer het recht zijn verkocht erfgoed te lossen (XXV 25-27). De Wet sluit hier de mogelijkheid uit, dat zulk een akker aan het heiligdom kan worden weggeschonken. De belofte des vruchtgebruikers moet dan worden vervuld door betaling der geldswaarde. En die betaling geschiedde, volgens den grondtekst, ‘op denzelfden dag’, d.i. niet in jaarlijksche termijnen, zooals waarschijnlijk bij de vorige gevallen (v. 16-19) geoorloofd was, maar terstond in haar geheel. De reden hiervan is wellicht, omdat anders, wanneer het vruchtgebruik des akkers bij lossing te niet ging, ook de aangegane verplichting gemakkelijk verwaarloosd kon worden.</note>.</verse>
<verse osisID="Lev.27.24"> Maar in het jubeljaar zal die terugkomen aan zijn vroegeren heer, die hem verkocht en als het erfdeel zijner bezitting bezeten heeft.</verse>
<verse osisID="Lev.27.1">gedaan worden. De sikkel heeft twintig obolen<note n="2069">Vgl. Exod. XXX noot 9.</note>.</verse>
<verse osisID="Lev.27.26"> Het eerstgeborene, dat aan den Heer toebehoort, zal niemand kunnen toeheiligen en beloven; hetzij het een rund of een schaap is, zij behooren den Heer<note n="2070">Krachtens de Wet is het reeds Gods eigendom. Zie Exod. XIII 2, 12, 15; XXXIV 19.</note>.</verse>
<verse osisID="Lev.27.27"> En bijaldien het een onrein dier is, zal hij, die het aanbood, volgens uwe schatting het lossen en het vijfde deel van den prijs er bij voegen; indien hij het niet wil lossen, zal het aan een ander verkocht worden voor zooveel als het door u geschat is<note n="2071">Het eerstgeborene der onreine dieren werd met een stuk rein vee verwisseld of anders gedood, zooals bepaaldelijk aangaande den ezel, waarschijnlijk bij wijze van voorbeeld, verordend was (Exod. XIII 13; XXXIV 20). In het eerste geval kon het vrijgekochte dier wederom aan God beloofd worden. - Vgl. voor het vijfde deel noot 3.</note>.</verse>
<verse osisID="Lev.27.28"> Alles, wat den Heer wordt toegewijd, hetzij het een mensch is of een dier of een akker, het zal niet verkocht en niet gelost kunnen worden. Wat eenmaal toegewijd is, zal den Heer allerheiligst zijn<note n="2072">Bedoeld is de bangelofte, Hebr. ‘cherem’, welke geene loskooping toeliet, maar het beloofde onherroepelijk tot Gods eigendom maakte.</note>.</verse>
<verse osisID="Lev.27.29"> En al het toegewijde, dat aangeboden wordt door een mensch<note n="2073">In het Hebr. is de op menschen toegepaste ‘cherem’ bedoeld, de bangelofte als banvloek, waardoor somtijds ter eere Gods vijanden van God en van Israël aan dood en verdelging werden toegewijd. Zoo moest de Israëliet, die afgoderij bedreef, gedood (Hebr. met den ban getroffen) worden. Vgl. Exod. XXII 20. Zie ook Jos. VI 17-19.</note>, zal niet gelost worden, maar den dood sterven.</verse>
<verse osisID="Lev.27.30"> Alle tienden des lands, hetzij van de veldvruchten, hetzij van de boomvruchten, behooren den Heer en zijn Hem toegeheiligd.</verse>
<verse osisID="Lev.27.31"> Indien echter iemand zijne tienden wil lossen, zal hij het vijfde deel daarvan er bij voegen<note n="2074">Het geven van tienden, waarvan reeds Gen. XXVIII 22 en XIV 20 melding maakt, was voor Israël een jaarlijksche belasting, welke het aan Jehova als aan den landheer verschuldigd was. Waartoe de tienden strekten, zegt Num. XVIII 21-32.</note>.</verse>
<verse osisID="Lev.27.32"> Van alle tienden van rund en schaap en geit, van hetgeen onder den staf des herders<note n="2075">Des herders, die het vee telt, wanneer het uit de omheining komt en in de omheining terugkeert. Jaarlijks geschiedde die tiendheffing van het nieuwe vee.</note> doorgaat, zal al wat het tiende komt, den Heer worden toegeheiligd</verse>
<verse osisID="Lev.27.33"> Het zal niet worden uitgezocht, noch het goede noch het slechte, en niet met iets anders verwisseld worden; indien iemand het verwisselt, zal en het verwisselde en datgene, waarmede het verwisseld is, den Heer toegeheiligd zijn, en het zal niet gelost worden.</verse>
<verse osisID="Lev.27.34"> Dat zijn de geboden, welke de Heer aan Moses gelastte voor de kinderen van Israël op den berg Sinaï<note n="2076">Vgl. VII noot 26.</note>.</verse>

</chapter>
</div>
<div canonical="true" osisID="Num" type="book">
<title>Inleiding</title>
<p>Het vierde Boek van Moses ontleent zijnen naam aan de getallen der volkstelling, waarmede het aanvangt, of wel heet het zoo volgens anderen naar de twee daarin beschreven volkstellingen, welke de getalsterkte van geheel Israël aangeven.</p>
<p>Numeri is grootendeels geschiedverhaal en als zoodanig eene voortzetting vooral van Exodus, want in Leviticus met zijn talrijke wetten vorderde de geschiedenis weinig. Immers werd in het tweede jaar na den Uittocht, den eersten dag der eerste maand, de tabernakel opgericht en geheiligd, bij dat besluit van Exodus voegt Leviticus alleen de daarmede samenhangende zevendaagsche wijding van brandofferaltaar en priesters, het eerste optreden des hoogepriesters op den volgenden achtsten dag der zelfde eerste maand en de straf van Nadab en Abiu (Lev. VIII-X 2). Het begin nu van Numeri dagteekent van den eersten dag der tweede maand in hetzelfde tweede jaar, terwijl daarenboven enkele, eveneens in Numeri (VII en VIII) verhaalde gebeurtenissen wellicht reeds in de eerste maand plaats grepen. Derhalve sluit zich het Boek der Getallen onmiddellijk aan bij de twee voorgaande Boeken en beslaat het, gelijk bij vergelijking van Deut. I 3 blijkt, eene tijdruimte van bijkans negen en dertig jaren.</p> 
<p>Israël's leven in de woestijn vormt van dit vierde Boek den hoofdinhoud, welke naar de tijdsorde in drie gedeelten gescheiden kan worden.</p>
<p>Het eerste gedeelte (I-XIV 45) reikt tot het vonnis, waarbij het schuldige volk door God veroordeeld wordt in de woestijn te sterven. - Naar Gods bevel geschiedt de telling der strijdbare mannen en aan elken der twaalf stammen wordt zijne plaats in het legerkamp en op de reis aangewezen. Hetzelfde gebeurt met den afzonderlijk getelden stam Levi, wiens drie geslachten nauwkeurig aangaande hunne heilige verplichtingen onderricht worden. Hierbij komen verschillende, waarschijnlijk terzelfder tijd uitgevaardigde wetten over de wering der onreinen buiten de legerplaats en het schuldoffer met schadevergoeding na gepleegd onrecht, alsmede over het offer der ijverzucht, het nazareaat en den priesterlijken zegen. Na deze verordeningen der tweede maand keert thans volgens sommigen het verhaal terug tot de eerste maand, dat dan verder zonder belangrijke onderbreking geregeld wordt voortgezet. Volgens anderen echter is die ommekeer in de tijdsorde (VII-IX 1-14) een onnoodige veronderstelling en kan de daar beschreven aanbieding van geschenken ten dienste des heiligdoms door de stamvorsten, de onderrichting aangaande de plaatsing des kandelaars alsook de wijding der levieten en de wet op hun diensttijd eveneens uit de tweede maand dagteekenen. Wel schijnt daarmede de vermelding van het tweede Paaschfeest in strijd, dat zeker in de helft der eerste maand gevierd werd, maar daarvan is misschien slechts gewag gemaakt wegens het hier gegeven voorschrift om, bij verhindering in de eerste maand, eene maand later Paschen te houden. Alvorens nu Israël wegtrekt, maakt het verhaal nog melding van de wonderbare wolk, welke naar Gods beschikking het sein geeft tot optocht en legering, alsmede van de zilveren trompetten, wier klank de legers in rangorde doet optrekken of de menigte ter volksvergadering uitnoodigt of op de feesten de vreugde moet heiligen. Dan gaat de tocht van Sinaï naar de zuidergrenzen van Chanaän door de woestijn van Pharan. Onderweg mort het volk over de bezwaren der reis en tot straf woedt een brand in de legerplaats. Ook vraagt het, met verachting van het manna, om vleeschspijzen en God, die aan Moses zeventig medehelpers in het bestuur geeft, zendt eene menigte kwakkels over het kamp, maar voor velen verandert door hunne begeerlijkheid die weldaad in eene spijze des doods. Geene tuchtiging maakt blijvenden indruk. Een weinig later verheffen zich zelfs tegen Moses zijne zuster en zijn broeder, waarom God hen berispt en Maria voor een tijd met melaatschheid slaat. Ten laatste komt Israël aan het einde der groote woestijn en zendt Moses om het naburige Chanaän te verkennen twaalf verspieders, die na veertig dagen terugkeeren en allen, alleen Josue en Caleb uitgezonderd, door hun ontmoedigend verslag de menigte opnieuw tot opstand tegen God verleiden. Het gevolg is schrikkelijk. Behalve Josue en Caleb moeten allen, die den leeftijd van twintig jaren bereikt hebben, buiten het beloofde land sterven, terwijl de valsche berichtgevers onmiddellijk met den dood gestraft worden. Eerst het volgende geslacht zal, na veertig jaren, Chanaän binnengaan. Daardoor komt Israël tot andere, maar niet tot betere gedachten. Tegen Gods gebod poogt het de grenzen  binnen te rukken en de waarschuwing van Moses wordt vervuld. De Amalekieten en Chanaänieten versperren den weg en Israël lijdt een smadelijke nederlaag.</p>
<p>Het tweede gedeelte (XV-XIX 22) behelst slechts eenige wetten en gewichtige feiten uit den langen straftijd, waarvan overigens de heilige geschiedenis bijkans geheel zwijgt. - Er worden voorschriften gegeven aangaande de spijs- en drankoffers bij de bloedige offeranden, aangaande de hefoffers der eerste vruchten en de offers voor bepaalde zonden van onwetendheid. Op moedwillige verachting der Wet zal de doodstraf volgen en een sabbatschenner wordt om zijn misdrijf gesteenigd. Ook omtrent de kleeding geeft God enkele bepalingen. Maar vooral belangrijk is uit dien tijd het oproer van Core, Dathan en Abiron, en hunne straf, waardoor het gezag van Moses en vooral het priesterschap van Aäron nadrukkelijk gehandhaafd worden. Nog op een andere wijze schittert dat priesterschap bij het wonder van Aäron's bloeienden staf. Hierop volgen nog wettelijke verordeningen aangaande den dienst der priesters en de verhouding der levieten tot hen, aangaande het priesterlijke deel der offeranden en de tienden als inkomsten der levieten en priesters, waarna ten slotte gehandeld wordt over het offer der roode koe en het zuiveringswater.</p>
<p>Het derde gedeelte (XX-XXXVI 13) verhaalt wat er in het veertigste jaar, het laatste buiten Chanaän, van de eerste tot de elfde maand gebeurd is. - Wederom staat in het begin van dat jaar het volk Israël te Cades aan Chanaän's zuidergrenzen. Daar sterft Maria en vernemen ook Moses en Aäron, dat zij buiten het beloofde land zullen sterven, omdat zij God niet genoeg verheerlijkten, toen Hij ten tweeden male aan het klagende volk, wederom door hunnen dienst, water uit de steenrots gaf. Nogmaals gaat nu de tocht zuidwaarts, want ijdel blijkt de hoop om langs den kortsten weg Chanaän aan den oostkant te naderen. Edom weigert den doortocht. Op die laatste reis door de woestijn sterft Aäron en wordt voor den eersten keer op een Chanaänietischen koning, den koning van Arad, de overwinning bevochten. Nog eenmaal slaat het volk, het woestijnleven moede, aan het muiten en wordt het met een plaag van vergiftige slangen bezocht, welke eerst door het oprichten der koperen slang op wonderbare wijze wordt weggenomen. Nadat nu Israël het gebergte van Edom ten westen en ten zuiden omgetrokken en dan noordwaarts ten oosten van Edom en Moab tot over den Arnon voortgerukt is, verslaat het de Amorrheesche koningen van Hesebon en van Basan en verovert beider gebied, het Overjordaansche land. Vergeefs poogt Balaäm, op last van den koning van Moab, Gods heilig volk in zijn zegetocht door vervloeking te stuiten. Door God gedwongen, moet hij tot driemaal toe zegenen en voorspelt hij de Ster uit Jacob, den Schepter uit Israël, den Messias. Alleen ontrouw aan God brengt verderf. Dat blijkt te Beëlphegor, waar duizenden, door de Madianieten verleid, hunne afgoderij en ontucht met den dood bekoopen. In de vlakten van Moab tegenover Jericho wordt thans een nieuwe volkstelling gehouden en legt Moses, wiens dood aanstaande is, zijnen opvolger Josue ten aanschouwen der menigte de handen op. Wederom wordt dan de wetgeving aangevuld en volgen velerlei verordeningen aangaande den offerdienst op elken dag, op den sabbat en op de feestgetijden, terwijl een wet betreffende de verplichting der geloften deze wettenreeks sluit. Na den verdelgingstocht tegen de Madianieten, wier gansche bezitting als oorlogsbuit den Israëlieten in handen valt, en na de toewijzing van het Overjordaansche land aan de stammen van Ruben en Gad en aan den halven stam van Manasses komt vervolgens de lijst der legerplaatsen van den Uittocht af tot aan de legering in de vlakten van Moab, waarachter het bevel Gods om de Chanaänieten uit te roeien, de afbakening van Chanaän's grenzen, de verordening der levietensteden en der vrijsteden, alsmede de wet op het huwelijk der erfdochters het besluit van het gansche Boek uitmaken.</p>
<p>Tegen de historische waarheid van Numeri is vooral aangevoerd, dat het voor een volk van ongeveer twee millioen zielen met talrijke kudden onmogelijk moet zijn geweest veertig jaren lang in een dor woestijnland te leven. Waarschijnlijk bezat echter het Sinaïtische schiereiland ten tijde van Moses veel meer waterbronnen en grasrijke oasen dan thans. Zelfs nog in den christelijken, Byzantijnschen tijd woonde daar een veel sterker bevolking, zoodat ongetwijfeld de onvruchtbaarheid van den bodem niet zoo volslagen was, als men zich die gewoonlijk voorstelt. De plantengroei, welke ook nu niet geheel ontbreekt, was vermoedelijk krachtiger, en Israël vond in de wadi's of valleien voedsel voor het vee, terwijl mogelijk, bij langer vertoef op dezelfde plaats gedurende den acht en dertigjarigen straftijd, hier en daar een plek om te zaaien en te oogsten niet heeft ontbroken. Bovendien konden, althans aan den oostkant van Edom (Deut. II 6 en 29), levensmiddelen gekocht worden. Hetzelfde is ook voor den westkant aannemelijk, te meer daar wegens het drukke handelsverkeer tusschen Egypte en Azië, dikwijls genoeg karavanen de vlakten doorkruist zullen hebben. Bij dit alles blijft het evenwel waar, dat aan zulk een overgroote menigte, naarmate zij zich van het bewoonde land verder verwijderde en ‘de vreeselijke en uitgestrekte wildernis’ (Deut. I 19) dieper binnendrong, de natuurlijke hulpbronnen menigmaal ontbraken. Op de vraag, hoe dan toch Israël daar kon leven, geeft echter Numeri zelf, waar het zoo herhaaldelijk van Gods wonderbare hulp verhaalt, een afdoend antwoord.</p>
<p>Dat het Boek der Getallen voor ons geen verouderd en vergeten boek mag zijn, leert in het bijzonder de H. Paulus, wanneer hij meermalen aan de daar verhaalde gebeurtenissen in zijne brieven herinnert. Zoo doet hij, omdat, gelijk de H. Augustinus zegt, het Nieuwe Testament in het Oude verscholen ligt. Hoe vreeselijk immers openbaart zich ook aan het Israël der Nieuwe Wet in de strafgerichten der woestijn het ongeluk der zonde en de gerechtigheid Gods! Op éénen dag sterven er om hunne ontuchtige afgoderij drie en twintig duizend; een talrijke menigte vindt eveneens om hare versmading van het hemelsche manna een rampzalig einde door den beet van venijnige slangen (Num. XXV 9 en XXI 6); veertien duizend zevenhonderd worden in hun goddeloos gemor door den verderfengel verslagen (Num. XVI 49) en zelfs moet geheel dat weerbarstige geslacht, dat toch eens aan de oevers der Roode Zee den zegezang der verlosten had aangeheven, om zijn ongeloovig mistrouwen en verzet tegen God buiten Chanaän in de woestijn (Num.  XIV 28-35) omkomen. Vgl. hierbij I Cor. X 8-10 er Hebr. III 11. Zoo leert ons Numeri heilige vreeze, maar ook, gelijk de Apostel eveneens aanwijst, onwrikbaar vertrouwen, zooals dat past aan de kinderen Gods. Niet tegen allen toch, die uit Egypte waren getrokken, maar alleen tegen de hardnekkige zondaars zwoer God in zijne gramschap, dat zij het land der rust niet zouden binnengaan (Hebr. III 16, 17), en wanneer het met de asch der jonge koe bereide zuiveringswater (Num. XIX) de door wettelijke onreinheid bezoedelden rein maakte en wederom recht gaf tot den tabernakel te naderen, hoeveel meer dan zal het bloed van Christus onze zielen reinigen van de doode werken der zonden (vgl. ook Joan. III 14) en ons in staat stellen den levenden God te dienen (Hebr. IX 13, 14). Blijvend derhalve is de waarde van het Boek Numeri, omdat het zooveel bevat, dat (I Cor. X 6 en 11) bij wijze van voorafschaduwing geschied en tot vermaning voor ons geschreven is.</p>
<chapter osisID="Num.1"> 

<title>Hoofdstuk I.</title><p>Bevel aan Moses om met behulp der stamvorsten het volk te tellen (v. 1-.17. Uitvoering van het bevel, en getal der weerbare mannen (v. 18-.46. De stam Levi aan den dienst des tabernakels verbonden (v. 47-54)</p>
<verse osisID="Num.1.1"><span class="vet">E</span>N<note n="2077">Vgl. Exod. I noot 1.</note> de Heer sprak tot Moses in de woestijn van Sinaï, in den tabernakel des verbonds<note n="2078">Hebr.: ‘tabernakel der samenkomst’. Vgl. Exod. XXVII noot 18 in het midden.</note>, op den eersten dag der tweede maand<note n="2079">Der maand Ziv (Vulg. ‘Zio’, zie III Reg. VI 1) of Ijar, welke op de paaschmaand volgde.</note>, in het tweede jaar van hunnen uittocht uit Egypte<note n="2080">Derhalve ééne maand na de oprichting des tabernakels. Vgl. Exod. XL 15.</note>, zeggende:</verse>
<verse osisID="Num.1.2"> Neemt het getal op van de gansche verzameling der kinderen van Israël volgens hunne geslachten en huizen<note n="2081">Elke stam was verdeeld in geslachten (zie Gen. XLVI noot 14) en wederom elk geslacht in verschillende familiën of ‘vaderlijke huizen’, gelijk de grondtekst heeft. - De stam Levi bleef buiten telling. Zie v. 47.</note> en volgens de namen van ieder hunner - alles wat van het mannelijk geslacht is,</verse>
<verse osisID="Num.1.3"> van het twintigste jaar en daarboven - van al de weerbare mannen in Israël; en gij zult hen tellen volgens hunne afdeelingen, gij en Aäron.</verse>
<verse osisID="Num.1.4"> En bij ulieden zullen zijn de vorsten der stammen en der huizen in hunne geslachten<note n="2082">De vorsten der stammen, die, een ieder in zijnen stam, het hoog bewind voerden over de geslachten en huizen, zouden bij die telling hunne hulp verleenen.</note>;</verse>
<verse osisID="Num.1.5"> en dit zijn hunne namen: Uit Ruben Elisur, de zoon van Sedeür;</verse> 
<verse osisID="Num.1.6"> uit Simeon Salamiël, de zoon van Surisaddaï;</verse>
<verse osisID="Num.1.7"> uit Juda Nahasson, de zoon van Aminadab;</verse>
<verse osisID="Num.1.8"> uit Issachar Nathanaël, de zoon van Suar;</verse>
<verse osisID="Num.1.9"> uit Zabulon Eliab, de zoon van Helon;</verse>
<verse osisID="Num.1.10"> en van de zonen van Joseph, uit Ephraïm Elisama, de zoon van Ammiud; uit Manasses Gamaliël, de zoon van Phadassur;</verse>
<verse osisID="Num.1.11"> uit Benjamin Abidan, de zoon van Gedeon;</verse>
<verse osisID="Num.1.12"> uit Dan Ahiëzer, de zoon van Amisaddaï;</verse>
<verse osisID="Num.1.13"> uit Aser Phegiël, de zoon van Ochran;</verse>
<verse osisID="Num.1.14"> uit Gad Eliasaph, de zoon van Duel;</verse>
<verse osisID="Num.1.15"> uit Nephthali Ahira, de zoon van Enan.</verse>
<verse osisID="Num.1.16"> Dat zijn de zeer aanzienlijke vorsten der menigte volgens hunne stammen en geslachten, en de hoofden van het leger van Israël;</verse>
<verse osisID="Num.1.17"> en hen namen Moses en Aäron met geheel de menigte des volks;</verse>
<verse osisID="Num.1.18"> en zij verzamelden<note n="2083">Hebr.: v. 17 ‘En Moses en Aäron namen (nl. om de volkstelling te houden) deze mannen, die met (hunne) namen zijn opgeteekend; v. 18 en zij verzamelden de gansche gemeente’ enz.</note> hen op den eersten dag der tweede maand en telden hen volgens de geslachten en de huizen en de familiën en hoofd voor hoofd en een ieder bij zijnen naam, van het twintigste jaar en daarboven,</verse>
<verse osisID="Num.1.19"> gelijk de Heer aan Moses bevolen had. En zij werden geteld in de woestijn van Sinaï.</verse>
<verse osisID="Num.1.20"> Van Ruben, den eerstgeborene van Israël, waren er volgens hunne geslachten en familiën en huizen en een ieder, hoofd voor hoofd, bij zijnen naam - alles wat van het mannelijk geslacht was, van het twintigste jaar en daarboven - van hen, die ten oorlog konden uittrekken,</verse> 
<verse osisID="Num.1.21"> zes en veertig duizend vijfhonderd.</verse>
<verse osisID="Num.1.22"> Van de kinderen van Simeon werden volgens de geslachten en familiën en huizen hunner afstamming geteld, een ieder bij zijnen naam, hoofd voor hoofd, - alles wat van het mannelijk geslacht was, van het twintigste jaar en daarboven - van hen, die ten oorlog konden uittrekken,</verse>
<verse osisID="Num.1.23"> negen en vijftig duizend driehonderd.</verse>
<verse osisID="Num.1.24"> Van de kinderen van Gad werden volgens de geslachten en familiën en huizen hunner afstamming geteld, een ieder bij zijnen naam, van twintig jaar en daarboven, allen, die ten oorlog konden uittrekken,</verse>
<verse osisID="Num.1.25"> vijf en veertig duizend zeshonderd en vijftig.</verse>
<verse osisID="Num.1.26"> Van de kinderen van Juda werden volgens de geslachten en familiën en huizen hunner afstamming, een ieder bij zijnen naam, van het twintigste jaar en daarboven, allen, die ten oorlog konden uittrekken,</verse>
<verse osisID="Num.1.27"> vier en zeventig duizend zeshonderd geteld.</verse>
<verse osisID="Num.1.28"> Van de kinderen van Issachar werden volgens de geslachten en familiën en huizen hunner afstamming, een ieder bij zijnen naam, van het twintigste jaar en daarboven, allen, die ten oorlog konden uittrekken,</verse>
<verse osisID="Num.1.29"> vier en vijftig duizend vierhonderd geteld.</verse>
<verse osisID="Num.1.30"> Van de kinderen van Zabulon werden volgens de geslachten en familiën en huizen hunner afstamming geteld, een ieder bij zijnen naam, van het twintigste jaar en daarboven, allen, die ten oorlog konden uittrekken,</verse>
<verse osisID="Num.1.31"> zeven en vijftig duizend vierhonderd.</verse>
<verse osisID="Num.1.32"> Wat de kinderen van Joseph betreft, werden van de kinderen van Ephraïm volgens de geslachten en familiën en huizen hunner afstamming geteld, een ieder bij zijnen naam, van het twintigste jaar en daarboven, allen, die ten oorlog konden uittrekken,</verse>
<verse osisID="Num.1.33"> veertig duizend vijfhonderd.</verse>
<verse osisID="Num.1.34"> Voorts van de kinderen van Manasses werden volgens de geslachten en familiën en huizen hunner afstamming geteld, een ieder bij zijnen naam, van twintig jaar en daarboven, allen, die ten oorlog konden uittrekken,</verse>
<verse osisID="Num.1.35"> twee en dertig duizend twee honderd.</verse>
<verse osisID="Num.1.36"> Van de kinderen van Benjamin werden volgens de geslachten en familiën en huizen hunner afstamming geteld, een ieder bij zijnen naam, van het twintigste jaar en daarboven, allen, die ten oorlog konden uittrekken,</verse>
<verse osisID="Num.1.37"> vijf en dertig duizend vierhonderd.</verse>
<verse osisID="Num.1.38"> Van de kinderen van Dan werden volgens de geslachten en familiën en huizen hunner afstamming geteld, een ieder bij zijnen naam, van het twintigste jaar en daarboven, allen, die ten oorlog konden uittrekken,</verse>
<verse osisID="Num.1.39"> twee en zestig duizend zevenhonderd.</verse>
<verse osisID="Num.1.40"> Van de kinderen van Aser werden volgens de geslachten en familiën en huizen hunner afstamming geteld, een ieder bij zijnen naam, van twintig jaar en daarboven, allen, die ten oorlog konden uittrekken,</verse>
<verse osisID="Num.1.41"> een en veertig duizend vijfhonderd.</verse>
<verse osisID="Num.1.42"> Van de kinderen van Nephthali werden volgens de geslachten en familiën en huizen hunner afstamming geteld, een ieder bij zijnen naam van twintig jaar en daarboven, allen, die ten oorlog konden uittrekken,</verse>
<verse osisID="Num.1.43"> drie en vijftig duizend vierhonderd.</verse>
<verse osisID="Num.1.44"> Dat zijn degenen, die Moses en Aäron en de twaalf vorsten van Israël hebben geteld, een ieder volgens de huizen hunner afstamming.</verse> 
<verse osisID="Num.1.45"> En het gansche getal der kinderen van Israël volgens hunne huizen en familiën, van twintig jaar en daarboven, die ten oorlog konden uittrekken, bedroeg</verse>
<verse osisID="Num.1.46"> zeshonderd- en drie duizend vijfhonderd en vijftig mannen<note n="2084">Exod. XXXVIII 25 geeft hetzelfde getal. Daar en hier is dus eigenlijk eenzelfde telling bedoeld. De geringe wijziging in de getalsterkte tijdens de weinige maanden na de betaling van het hoofdgeld kwam, bij deze opschrijving voor den krijgsdienst, niet in aanmerking. Vgl. Exod. t.a.p. noot 8 aan het einde. Uit de ronde cijfers der opgave blijkt overigens genoeg, dat niet juist de uiterste nauwkeurigheid hier gezocht moet worden.</note>.</verse>
<verse osisID="Num.1.47"> De Levieten echter werden naar den stam hunner familiën niet met hen geteld.</verse>
<verse osisID="Num.1.48"> En de Heer sprak tot Moses, zeggende:</verse>
<verse osisID="Num.1.49"> Den stam Levi zult gij niet tellen en hun getal niet voegen bij de kinderen van Israël,</verse>
<verse osisID="Num.1.50"> maar stel hen aan over den tabernakel der getuigenis en over al het gereedschap daarvan en over alles wat tot den heiligen dienst behoort. Zij zullen den tabernakel en al zijne benoodigdheden dragen, en zij zullen dien bedienen en zich rondom den tabernakel legeren.</verse>
<verse osisID="Num.1.51"> Wanneer men moet optrekken, zullen de Levieten den tabernakel uit elkander nemen; wanneer men moet legeren, zullen zij hem oprichten. Iedere vreemde<note n="2085">Ieder, die niet tot den stam Levi behoort.</note>, die toetreedt, zal gedood worden.</verse>
<verse osisID="Num.1.52"> De kinderen van Israël nu zullen zich legeren, een ieder volgens zijne afdeelingen en gelederen en legerschaar<note n="2086">Hebr.: ‘een ieder bij zijne legerafdeeling en een ieder bij zijne banier volgens hunne scharen’.</note>.</verse>
<verse osisID="Num.1.53"> Doch de Levieten zullen rondom den tabernakel hunne tenten plaatsen, opdat er geen toorn kome over de menigte der kinderen van Israël, en zij zullen de wacht houden ter bewaking van den tabernakel der getuigenis.</verse>
<verse osisID="Num.1.54"> De kinderen van Israël deden dan overeenkomstig al wat de Heer aan Moses geboden had.</verse>
</chapter>

      
<chapter osisID="Num.2"> 
<title>Hoofdstuk II.</title><p>Orde in het legerkamp en bij den optocht. Getalsterkte der stammen en hunne splitsing in vier hoofdafdeelingen (v. 1-.34.</p>
<verse osisID="Num.2.1"> En de Heer sprak tot Moses en Aäron, zeggende:</verse>
<verse osisID="Num.2.2"> De kinderen van Israël zullen zich legeren, een ieder volgens zijne afdeelingen, veldteekenen en banieren en volgens de huizen zij ner geslachten<note n="2087">Hebr.: ‘een ieder bij zijne banier, bij de teekenen hunner vaderlijke huizen’. Volgens een Joodsche overlevering waren er vier hoofdbanieren, te weten van Juda, van Ruben, van Ephraïm en van Dan, welke stammen, gelijk uit de volgende verzen blijkt, elk twee andere stammen naast zich hadden. Ieder Israëliet moest zich dan legeren bij de banier zijner hoofdafdeeling en wel onder de vanen zijner eigen stamafdeeling.</note>, rondom den tabernakel des verbonds.</verse>
<verse osisID="Num.2.3"> Ten oosten zal Juda<note n="2088">Als de eerste der stammen (vgl. Gen. XLIX noot 14) wordt Juda het eerst genoemd en heeft hij (vgl. III 38) de eereplaats.</note> de tenten opslaan volgens de afdeelingen van zijn leger; en de vorst zijner kinderen zal Nahasson zijn, de zoon van Aminadab.</verse>
<verse osisID="Num.2.4"> En het gansche getal der strijdbare mannen van zijnen stam is vier en zeventig duizend zeshonderd.</verse>
<verse osisID="Num.2.5"> Naast hem legeren zich die van den stam Issachar, wier vorst is Nathanaël, de zoon van Suar.</verse>
<verse osisID="Num.2.6"> En het gansche getal zijner strijdbare mannen is vier en vijftig duizend vierhonderd.</verse>
<verse osisID="Num.2.7"> In den stam Zabulon is de vorst Eliab, de zoon van Helon.</verse>
<verse osisID="Num.2.8"> Het gansche leger der strijdbare mannen van zijnen stam is zeven en vijftig duizend vierhonderd.</verse>
<verse osisID="Num.2.9"> Allen, die in het heerleger van Juda geteld werden, waren honderd zes en tachtig duizend vierhonderd; en volgens hunne afdeelingen zullen zij het eerst optrekken.</verse>
<verse osisID="Num.2.10"> In de legerplaats der kinderen van Ruben aan de zuidzijde zal de vorst zijn Elisur, de zoon van Sedeür;</verse> 
<verse osisID="Num.2.11"> en het gansche leger zijner strijdbare mannen, die geteld zijn, is zes en veertig duizend vijfhonderd.</verse>
<verse osisID="Num.2.12"> Naast hem legeren zich die van den stam Simeon; en hun vorst is Salamiël, de zoon van Surisaddaï.</verse>
<verse osisID="Num.2.13"> En het gansche leger zijner strijdbare mannen, die geteld zijn, is negen en vijftig duizend driehonderd.</verse>
<verse osisID="Num.2.14"> In den stam Gad is de vorst Eliasaph, de zoon van Duel.</verse>
<verse osisID="Num.2.15"> En het gansche leger zijner strijdbare mannen, die geteld zijn, is vijf en veertig duizend zeshonderd en vijftig.</verse>
<verse osisID="Num.2.16"> Allen, die in het heerleger van Ruben geteld werden, zijn honderd een en vijftig duizend vierhonderd en vijftig volgens hunne afdeelingen; zij zullen de tweeden zijn bij het optrekken.</verse>
<verse osisID="Num.2.17"> De tabernakel der getuigenis nu zal gedragen worden door de Levieten volgens hun dienstwerk en volgens hunne afdeelingen. Op dezelfde wijze als hij wordt opgericht, zal hij ook uit elkander genomen worden. Zij zullen, een ieder volgens zijne plaats en rangorde, optrekken<note n="2089">Het Hebr. heeft: ‘En (dan) zal optrekken de tabernakel der samenkomst, het leger der Levieten in het midden van de legers. Gelijk zij zich zullen legeren, alzoo zullen zij optrekken, een ieder op zijne plaats volgens hunne banieren’. Tusschen de voorhoede en achterhoede kwamen de zonen van Levi met de heilige zaken. Vgl. echter X 17, 21, waar de orde nauwkeuriger is aangewezen.</note>.</verse>
<verse osisID="Num.2.18"> Aan de westzijde zal de legerplaats zijn der kinderen van Ephraïm, wier vorst is Elisama, de zoon van Ammiud:</verse>
<verse osisID="Num.2.19"> Het gansche leger zijner strijdbare mannen, die geteld zijn, is veertig duizend vijfhonderd.</verse>
<verse osisID="Num.2.20"> En bij hen de stam der kinderen van Manasses, wier vorst is Gamaliël, de zoon van Phadassur.</verse>
<verse osisID="Num.2.21"> En het gansche leger zijner strijdbare mannen, die geteld zijn, is twee en dertig duizend tweehonderd.</verse> 
<verse osisID="Num.2.22"> In den stam der kinderen van Benjamin is de vorst Abidan, de zoon van Gedeon.</verse>
<verse osisID="Num.2.23"> En het gansche leger zijner strijdbare mannen, die geteld zijn, is vijf en dertig duizend vierhonderd.</verse>
<verse osisID="Num.2.24"> Allen, die in het heerleger van Ephraïm geteld werden, zijn honderd en acht duizend éénhonderd volgens hunne afdeelingen; zij zullen de derden zijn bij het optrekken.</verse>
<verse osisID="Num.2.25"> Aan de noordzijde legeren zich de kinderen van Dan; en hun vorst is Ahiëzer, de zoon van Ammisaddaï.</verse>
<verse osisID="Num.2.26"> Het gansche leger van zijn strijdbare mannen, die geteld zijn, is twee en zestig duizend zevenhonderd.</verse>
<verse osisID="Num.2.27"> Naast hem slaan die van den stam Aser de tenten op; en hun vorst is Phegiël, de zoon van Ochran;</verse>
<verse osisID="Num.2.28"> het gansche leger van zijn strijdbare mannen, die geteld zijn, is een en veertig duizend vijfhonderd.</verse>
<verse osisID="Num.2.29"> Van den stam der kinderen van Nephthali is de vorst Ahira, de zoon van Enan.</verse>
<verse osisID="Num.2.30"> Het gansche leger zijner strijdbare mannen is drie en vijftig duizend vierhonderd.</verse>
<verse osisID="Num.2.31"> Allen, die geteld werden in het heerleger van Dan, waren honderd zeven en vijftig duizend zeshonderd; en zij zullen het laatst optrekken.</verse>
<verse osisID="Num.2.32"> Dit is het getal der kinderen van Israël volgens de huizen hunner geslachten en de afdeelingen, waarin het heerleger verdeeld is, zeshonderd en drie duizend vijfhonderd en vijftig.</verse>
<verse osisID="Num.2.33"> De Levieten echter zijn niet geteld met de kinderen van Israël; want alzoo had de Heer het aan Moses bevolen.</verse>
<verse osisID="Num.2.34"> En de kinderen van Israël deden overeenkomstig al hetgeen de Heer had geboden. Zij legerden zich volgens hunne afdeelingen en trokken op volgens hunne geslachten en de huizen hunner vaderen.</verse>
</chapter>

      
<chapter osisID="Num.3"> 
<title>Hoofdstuk III.</title><p>Het geslacht van Aäron (v. 1-.4. De Levieten worden tot den dienst der priesters bestemd en vervangen daarin de plaats der eerstgeborenen (v. 5-.13. Telling der Levieten met aanwijzing van eigen legering en diensttaak voor elk der drie hoofdgeslachten (v. 14-.39. Telling der eerstgeborenen van Israël en hun losgeld (v. 40-.51.</p>
<verse osisID="Num.3.1"> Dit zijn de geslachten van Aäron en Moses<note n="2090">Alleen van Aäron's geslacht wordt gesproken, dat slechts in wijderen zin ook Moses' geslacht genoemd kan worden. Waarom ook deze na den stamvader nadrukkelijk vermeld is, blijkt niet duidelijk. Misschien werd het opschrift van de stamlijst der twee broeders letterlijk uit de oorkonden overgenomen en geschiedde het zoo, omdat Aäron's geslacht zijn aanzien, den luister des priesterschaps, van God ontving door middel van Moses.</note> ten dage dat de Heer tot Moses op den berg Sinaï sprak.</verse>
<verse osisID="Num.3.2"> En dit zijn de namen der zonen van Aäron: zijn eerstgeborene Nadab, verder Abiu en Eleazar en Ithamar.</verse>
<verse osisID="Num.3.3"> Dat zijn de namen der zonen van Aäron, der priesters, die gezalfd zijn en wier handen gevuld en gewijd<note n="2091">Zie voor de zalving der priesters Exod. XL noot 4. En gewijd is een verklarende toevoeging der Vulgaat. Vgl. Exod. XXVIII noot 29 en Lev. VIII 27.</note> zijn, opdat zij als priesters zouden dienen.</verse>
<verse osisID="Num.3.4"> Maar Nadab en Abiu stierven, toen zij vreemd vuur voor het aanschijn des Heeren aanboden in de woestijn van Sinaï, zonder kinderen; en Eleazar en Ithamar dienden als priesters voor het aangezicht<note n="2092">Tijdens het leven huns vaders en (zie v. 6) onder zijn bestier.</note> van Aäron, hunnen vader.</verse>
<verse osisID="Num.3.5"> En de Heer sprak tot Moses, zeggende:</verse>
<verse osisID="Num.3.6"> Laat den stam Levi naderen en doe hem staan voor het aangezicht van Aäron, den priester, opdat zij hem dienen en opdat zij bewaken</verse>
<verse osisID="Num.3.7"> en waarnemen al wat tot den dienst van de menigte behoort vóór den tabernakel der getuigenis<note n="2093">Onder het toezicht der priesters zouden zij in het voorhof behulpzaam zijn bij de plechtigheden van den eeredienst, bijv. bij de toebereiding der door en voor het volk gebrachte offers.</note>,</verse>
<verse osisID="Num.3.8"> en het gereedschap van den tabernakel in bewaring houden, en in den dienst daarvan dienstbaar zijn.</verse> 
<verse osisID="Num.3.9"> En gij zult de Levieten ten geschenk geven</verse>
<verse osisID="Num.3.10"> aan Aäron en aan zijne zonen, aan wie zij worden overgegeven uit de kinderen van Israël<note n="2094">Eene in het Hebr. nadrukkelijker klinkende herhaling: ‘En gij zult de Levieten geven aan Aäron enz. gegeven, gegeven (d.i. inderdaad en ten volle gegeven) zijn zij hem uit de kinderen van Israël’.</note>. Aäron echter en zijne zonen zult gij over den priesterlijken dienst stellen. De vreemde<note n="2095">Vgl. Exod. XXIX noot 27.</note>, die tot den dienst nadert, zal sterven.</verse>
<verse osisID="Num.3.11"> En de Heer sprak tot Moses, zeggende:</verse>
<verse osisID="Num.3.12"> Ik heb de Levieten uit de kinderen van Israël genomen in plaats van al het eerstgeborene, dat den moederschoot opent onder de kinderen van Israël, en de Levieten zullen Mij toebehooren.</verse>
<verse osisID="Num.3.13"> Want Mij behoort al het eerstgeborene; sinds Ik de eerstgeborenen in het land Egypte versloeg, heb Ik Mij toegeheiligd alles wat het eerst geboren wordt in Israël van den mensch tot het vee; Mij behooren zij, Ik ben de Heer<note n="2096">De verzen 12 en 13 geven de reden, waarom God éénen stam tot het heilig dienstwerk verplicht. Levi moet de plaats vervullen der eerstgeborenen, die God zich had toegeëigend. Waarom juist die stam de eervolle taak ontving, zegt Exod. XXXII 27-29.</note>.</verse>
<verse osisID="Num.3.14"> En de Heer sprak tot Moses in de woestijn van Sinaï, zeggende:</verse>
<verse osisID="Num.3.15"> Tel de zonen van Levi volgens de huizen hunner vaderen en de geslachten, al wat mannelijk is, van ééne maand<note n="2097">Van ééne maand met het oog op de eerstgeborenen, in welker plaats de Levieten traden, nadat op dien leeftijd van ééne maand de verplichting der eerstgeboorte door loskooping was opgeheven. Vgl. v. 40, 43; XVIII 16.</note> en daarboven.</verse>
<verse osisID="Num.3.16"> Moses telde hen, gelijk de Heer geboden had,</verse>
<verse osisID="Num.3.17"> en bevonden werden de zonen van Levi volgens hunne namen: Gerson en Caäth en Merari.</verse>
<verse osisID="Num.3.18"> De zonen van Gerson: Lebni en Semeï.</verse>
<verse osisID="Num.3.19"> De zonen van Caäth: Amram en Jesaär, Hebron en Oziël.</verse>
<verse osisID="Num.3.20"> De zonen van Merari: Moholi en Musi<note n="2098">Vgl. bij v. 17-20 Exod. VI 16-19.</note>.</verse> 
<verse osisID="Num.3.21"> Van Gerson waren twee geslachten, de Lebnieten en de Semeïeten;</verse>
<verse osisID="Num.3.22"> en van hen bedroeg het getelde volk van het mannelijk geslacht, van ééne maand en daarboven, zeven duizend vijfhonderd.</verse>
<verse osisID="Num.3.23"> Dezen zullen zich achter den tabernakel legeren aan de westzijde</verse>
<verse osisID="Num.3.24"> onder den vorst Eliasaph, den zoon van Laël.</verse>
<verse osisID="Num.3.25"> En zij zullen ter bewaking hebben betreffende den tabernakel des verbonds:</verse>
<verse osisID="Num.3.26"> den tabernakel zelf en zijne bedekking, de gordijn, welke voor den ingang van het dak des verbonds hangt, en de tapijten van het voorhof; ook de gordijn, welke aan den ingang van het voorhof des tabernakels hangt, en al wat tot het gebruik des altaars behoort, de koorden des tabernakels en al zijn gereedschap<note n="2099">Allereerst hadden zij naar den grondtekst in bewaring: ‘de woning’ en ‘de tent’ en ‘dezer bedekking’. Hiermede zijn (vgl. Exod. XXVI noot 9 en noot 4) alleen de vier bekleedsels van den tabernakel bedoeld. Vgl. voor hetgeen hun verder was toevertrouwd Exod. XXVI 36 en XXVII 9-16. - Wat tot het gebruik des altaars diende en al het gereedschap des tabernakels behoorden (zie v. 31 en IV 13, 14) tot den dienst der Caäthieten. Het Hebr. heeft hier dan ook na ingang van het voorhof: ‘hetwelk de woning (den tabernakel) en het altaar (het brandofferaltaar des voorhofs) omringt, en zijne koorden voor geheel den dienst daarvan’. Bedoeld zijn de koorden en pinnen der genoemde bekleedsels, tapijten of behangselkleeden en gordijnen. Vgl. Exod. XXXV noot 17.</note>.</verse>
<verse osisID="Num.3.27"> Het geslacht van Caäth zal bevatten het volk der Amramieten en der Jesaärieten en der Hebronieten en der Oziëlieten. Dat zijn de geslachten der Caäthieten, opgeteld naar hunne namen;</verse>
<verse osisID="Num.3.28"> allen van het mannelijk geslacht, van één maand en daarboven, acht duizend zeshonderd, zullen de wacht des heiligdoms waarnemen</verse>
<verse osisID="Num.3.29"> en zich legeren aan den zuidkant.</verse>
<verse osisID="Num.3.30"> En hun vorst zal zijn Elisaphan, de zoon van Oziël;</verse>
<verse osisID="Num.3.31"> en zij zullen de ark bewaren en de tafel en den kandelaar, de altaren en het gereedschap des hei- ligdoms, waarmede het dienstwerk verricht wordt, en het voorhangsel en alle zoodanig gereedschap<note n="2100">Vgl. Exod. XXV 10-40. De altaren zijn het reukaltaar (Exod. XXX 1-10) en het brandofferaltaar (Exod. XXVII 1-8). Het gereedschap, waarmede enz. doelt op die zaken, welke bij de genoemde heiligdommen behoorden. Ook het waschvat (Exod. XXX 17-21) is hieronder begrepen. Van het voorhangsel spreekt Exod. XXVI 31-33.</note>.</verse>
<verse osisID="Num.3.32"> De vorst nu van de vorsten der Levieten zal Eleazar zijn, de zoon van Aäron, den priester<note n="2101">Dit wordt hier vermeld, omdat de eerste der Levietische familiën, Aäron's huis, tot het geslacht van Caäth behoorde. Vgl. Exod. VI 18 en 20.</note>; hij zal staan over de wachters, die de wacht des heiligdoms hebben.</verse>
<verse osisID="Num.3.33"> Tot Merari nu behooren het volk der Moholieten en der Musieten, opgeteld naar hunne namen;</verse>
<verse osisID="Num.3.34"> allen van het mannelijk geslacht, van één maand en daarboven, zijn zes duizend tweehonderd.</verse>
<verse osisID="Num.3.35"> Hun vorst is Suriël, de zoon van Abihaïel; aan den noordkant zullen zij zich legeren.</verse>
<verse osisID="Num.3.36"> Onder hunne bewaring zullen zijn de delen van den tabernakel en de sluitboomen en de kolommen en hunne voetstukken en alles wat tot den dienst daarvan behoort<note n="2102">Vgl. Exod. XXVI 15-28, 32 en 37.</note>;</verse>
<verse osisID="Num.3.37"> en de kolommen van het voorhof in het rond met hunne voetstukken en de pinnen met de koorden<note n="2103">Vgl. Exod. XXVII 10-17. Van de pinnen en koorden, waarmede de kolommen van het voorhof (Exod. XXVII 19) steviger bevestigd werden, is hier sprake. Vgl. noot 10.</note>.</verse>
<verse osisID="Num.3.38"> Vóór den tabernakel des verbonds, dat is aan den oostkant, zullen zich legeren Moses en Aäron met zijne zonen om de wacht des heiligdoms waar te nemen in het midden der kinderen van Israël; elke vreemde<note n="2104">Degene, die niet tot de priesterlijke familie behoort. Zie v. 10. Vgl. Exod. XXIX 33.</note>, die nadert, zal sterven.</verse>
<verse osisID="Num.3.39"> Al de Levieten, die Moses en Aäron naar het gebod des Heeren geteld hadden volgens hunne familiën, van het mannelijk geslacht, van één maand en daarboven, waren twee en twintig duizend<note n="2105">De som der boven gegeven getallen moest driehonderd hooger zijn. Volgens sommigen zouden hier in het eindcijfer, dat (zie de volgende verzen) in verband staat met de loskooping van Israël's eerstgeborenen, driehonderd Levieten niet medegeteld zijn, die krachtens hunne eerstgeboorte den Heer reeds toebehoorden en geene plaatsvervangers van anderen konden zijn. Anderen vermoeden, dat door het wegvallen van ééne letter in het Hebr. de opgave van v. 28 driehonderd te veel bedraagt.</note>.</verse> 
<verse osisID="Num.3.40"> En de Heer zeide tot Moses: Tel de eerstgeborenen van het mannelijk geslacht onder de kinderen van Israël van ééne maand en daarboven, en gij zult hun getal opmaken.</verse>
<verse osisID="Num.3.41"> En gij zult Mij de Levieten nemen in plaats van alle eerstgeborenen der kinderen van Israël - Ik ben de Heer - en hun vee in plaats van al het eerstgeborene onder het vee der kinderen van Israël<note n="2106">God eigent zich het vee der Levieten toe, zonder dat het echter behoefde geslacht te worden, in ruil van al het eerstgeborene onder het vee der Israëlieten, dat Hem krachtens Exod. XIII 12, 13; XXXIV 19, 20 toebehoorde. Al dat eerstgeborene mocht nu ten eigen gebruik behouden blijven, maar voor het vervolg gold XVIII 15, 17.</note>.</verse>
<verse osisID="Num.3.42"> Moses telde, gelijk de Heer geboden had, de eerstgeborenen der kinderen van Israël.</verse>
<verse osisID="Num.3.43"> En er waren van het mannelijk geslacht volgens hunne namen, van ééne maand en daarboven, twee en twintig duizend tweehonderd drie en zeventig<note n="2107">Vermoedelijk zijn hiermede alleen diegenen bedoeld, die sedert den uittocht uit Egypte, na de heiliging der eerstgeborenen (Exod. XIII 2), geboren waren. Wel is dan hun getal zeer hoog, maar niet te hoog, als op de talrijkheid der bevolking en op de veelwijverij gelet wordt en ook als men in aanmerking neemt, dat na den uittocht buitengemeen veel huwelijken gesloten zullen zijn, daar de laatste tijd der Egyptische slavernij hiervoor ongunstig was.</note>.</verse>
<verse osisID="Num.3.44"> En de Heer sprak tot Moses, zeggende:</verse>
<verse osisID="Num.3.45"> Neem de Levieten in plaats van de eerstgeborenen der kinderen van Israël en het vee der Levieten in plaats van hun vee, en de Levieten zullen mij toebehooren. Ik ben de Heer.</verse>
<verse osisID="Num.3.46"> Ten losprijs echter voor de tweehonderd drie en zeventig, die van de eerstgeborenen der kinderen van Israël het getal der Levieten te boven gaan,</verse>
<verse osisID="Num.3.1">het heiligdom<note n="2108">Vermoedelijk zijn die overtalligen door het lot aangewezen. Met vijf sikkels moest ook voortaan elke eerstgeboren zoon in Israël gelost worden. Zie XVIII 16. Vgl. verder Exod. XXX noot 9.</note>. De sikkel heeft twintig obolen.</verse>
<verse osisID="Num.3.48"> En gij zult het geld geven aan Aäron en zijne zonen als losprijs voor hen, die overtallig zijn.</verse>
<verse osisID="Num.3.49"> Moses nam dan het geld van hen, die overtallig waren en die men gelost had van de Levieten</verse>
<verse osisID="Num.3.50"> als eerstgeborenen der kinderen van Israël<note n="2109">De overtalligen behoorden als eerstgeborenen vóór hunne lossing bij de aan God toegewijde Levieten. Het Hebr. echter heeft: ‘En Moses nam het geld der lossing van hen, die overtallig waren boven de gelosten door de Levieten; van de eerstgeborenen der kinderen van Israël nam hij het geld, duizend’ enz.</note>, duizend driehonderd vijf en zestig sikkels volgens het gewicht van het heiligdom,</verse>
<verse osisID="Num.3.51"> en hij gaf het aan Aäron en zijne zonen volgens het woord, dat de Heer hem geboden had.</verse>
</chapter>

      
<chapter osisID="Num.4">
<title>Hoofdstuk IV.</title><p>Gebod om de Levieten van dertig tot vijftig jaren te tellen (v. 1-.3. Nauwkeurige omschrijving van het dienstwerk der drie hoofdgeslachten tijdens de reis (v. 4-.33. Getal der dienstdoende Levieten (v. 34-.49.</p>
<verse osisID="Num.4.1"> En de Heer sprak tot Moses en Aäron, zeggende:</verse>
<verse osisID="Num.4.2"> Neem het getal op der zonen van Caäth uit het midden der Levieten volgens hunne huizen en geslachten,</verse>
<verse osisID="Num.4.3"> van dertig jaren en daarboven tot vijftig jaren, van allen, die toetreden om te staan en dienst te doen in den tabernakel des verbonds<note n="2110">Hebr.: ‘een ieder, die tot den (heiligen) krijgsdienst komt (en vanzelf ook de geschiktheid daartoe heeft), om arbeid te verrichten in den tabernakel der samenkomst.’ In den tabernakel beteekent hier ‘bij’ of ‘met betrekking tot den tabernakel’. Hetzelfde geldt voor v. 23, 28, 33, 37 en 39. Alleen aan de priesters was het veroorloofd binnen den tabernakel in het Heilige te gaan en daar het dienstwerk te verrichten.</note>.</verse>
<verse osisID="Num.4.4"> Dit is de dienst der zonen van Caäth<note n="2111">De Caäthieten worden het eerst genoemd, omdat hun dienstwerk de heiligste zaken betrof en het gewichtigste was, alsook omdat de priesterlijke familie tot het geslacht van Caäth behoorde.</note>: Den tabernakel des verbonds en het Heilige der heiligen</verse>
<verse osisID="Num.4.5"> zullen Aäron en zijne zonen binnengaan, wanneer het leger moet opbreken, en zij zullen het voorhangsel<note n="2112">Het voorhangsel tusschen het Heilige en het Heilige der heiligen. Zie Exod. XXVI 31-33.</note>, dat vóór den ingang hangt, afnemen en daarin de ark van het getuigenis wikkelen,</verse>
<verse osisID="Num.4.6"> en zij zullen dat wederom dekken met een dekkleed van violetblauwe vellen en daarover een kleed geheel van donkerblauw uitspreiden en de draagboomen aanleggen<note n="2113">Vgl. voor violetblauwe vellen en donkerblauw Exod. XXV noot 3 en 2. - De draagboomen aanleggen beteekent volgens sommigen met verwijzing naar Exod. XXV 15 de draagboomen zoo schikken, dat zij door de dragers der ark aanstonds konden worden aangevat. Anderen meenen, dat bij wijze van uitzondering op den regel de draagboomen vóór het omwikkelen der ark uit de ringen genomen en daarna er weder ingestoken werden.</note>.</verse>
<verse osisID="Num.4.7"> Ook de toontafel zullen zij in een donkerblauw kleed wikkelen en daarbij doen de wierookvaten<note n="2114">Hebr. ‘de schotels’. Vgl. verder Exod. XXV noot 21. Vgl. voor de toontafel Exod. XXV 23-28.</note> en de schalen, de bekers en de bekkens om de plengoffers uit te storten; de brooden zullen altijd daarop zijn;</verse>
<verse osisID="Num.4.8"> en zij zullen daarover een karmozijnen kleed uitspreiden, dat zij wederom zullen dekken met. een dekkleed van violetblauwe vellen, en zij zullen de draagboomen aanleggen.</verse>
<verse osisID="Num.4.9"> Ook zullen zij een donkerblauw kleed nemen, waarmede zij den kandelaar zullen bedekken met zijne lampen en tangen en snuiters en al zijne olievaten, welke voor het bereiden der lampen noodig zijn<note n="2115">Vgl. Exod. XXV 31-39.</note>;</verse>
<verse osisID="Num.4.10"> en over dat alles zullen zij een dekkleed doen van violetblauwe vellen, en zij zullen de draagboomen aanleggen<note n="2116">Hebr.: ‘en zij zullen dat op de draagbaar leggen’. Hetzelfde geldt voor v. 12 aan het einde.</note>.</verse>
<verse osisID="Num.4.11"> Evenzoo ook zullen zij het gouden altaar<note n="2117">Het reukaltaar. Vgl. Exod. XXX 1-10.</note> in een donkerblauw kleed wikkelen en daarover een dekkleed van violetblauwe vellen uitspreiden, en zij zullen de draagboomen aanleggen.</verse>
<verse osisID="Num.4.12"> Al het gereedschap, waarmede het dienstwerk in het heiligdom verricht wordt, zullen zij in een donkerblauw kleed wikkelen en daarover een dekkleed van violetblauwe vellen uitspreiden, en zij zullen de draagboomen aanleggen.</verse>
<verse osisID="Num.4.13"> Insgelijks zullen zij ook het altaar zuiveren van de asch en het in een purperen kleed wikkelen<note n="2118">Het brandofferaltaar. Vgl. Exod. XXVII 3-8. Zie voor purperen kleed Exod. XXV noot 2.</note>,</verse>
<verse osisID="Num.4.14"> en zij zullen daarbij doen al het gereedschap, dat voor deszelfs dienst gebruikt wordt, te weten de vuurpannen, de vorken en de drietanden, de haken en de schoppen. Al het gereedschap des altaars te zamen zullen zij met een dekkleed van violetblauwe vellen bedekken, en zij zullen de draagboomen aanleggen<note n="2119">De Samaritaansche Pentateuch en eene lezing van de Septuagint vermelden hierbij nog het omwikkelen en dragen van het waschvat met zijn voetstuk (Exod. XXX 17-21), dat zeker ook aan de Caäthieten was toevertrouwd.</note>.</verse>
<verse osisID="Num.4.15"> En wanneer Aäron en zijne zonen het heiligdom en<note n="2120">En staat verklarenderwijze in de beteekenis van ‘te weten’.</note> al zijn gereedschap omwikkeld hebben bij het opbreken van het leger, dan zullen de zonen van Caäth komen om dat omwikkelde te dragen; en zij zullen het gereedschap van het heiligdom niet aanraken, opdat zij niet sterven. Dat zijn de lasten der zonen van Caäth bij den tabernakel des verbonds;</verse>
<verse osisID="Num.4.16"> en over hen zal staan Eleazar, de zoon van Aäron, den priester, die te zorgen heeft voor de olie ter bereiding der lampen en voor het mengsel van het reukwerk en voor het spijsoffer, dat voortdurend wordt opgedragen, en voor de olie der zalving<note n="2121">Vgl. Exod. XXVII 20; XXX 34-38, 25; XXIX 40; XXX 25.</note> en voor alles wat tot den dienst van den tabernakel behoort en van alle gereedschap, dat in het heiligdom is.</verse> 
<verse osisID="Num.4.17"> En de Heer sprak tot Moses en Aäron, zeggende:</verse>
<verse osisID="Num.4.18"> Verdelgt het volk van Caäth niet<note n="2122">Geeft geen aanleiding tot verdelging. Dat de priesters hunne taak (v. 5-15) stipt volbrengen. Anders schenden wellicht de zonen van Caäth de hen op straffe des doods verplichtende wet.</note> uit het midden der Levieten,</verse>
<verse osisID="Num.4.19"> maar doet dit voor hen, opdat zij blijven leven en niet sterven, wanneer zij de allerheiligste zaken aanraken. Aäron en zijne zonen zullen binnengaan, en zij zullen ieders werk regelen en verdeelen wat een ieder moet dragen.</verse>
<verse osisID="Num.4.20"> Dat niet de anderen uit eenige nieuwsgierigheid de dingen zien, welk in het heiligdom zijn, voordat zij omwikkeld zijn; anders zullen zij sterven.</verse>
<verse osisID="Num.4.21"> En de Heer sprak tot Moses, zeggende:</verse>
<verse osisID="Num.4.22"> Neem ook het getal op der zonen van Gerson volgens hunne huizen en familiën en geslachten,</verse>
<verse osisID="Num.4.23"> van dertig jaren en daarboven tot vijftig jaren. Tel allen, die toetreden en dienst doen in den tabernakel des verbonds.</verse>
<verse osisID="Num.4.24"> Dit is de taak van het geslacht der Gersonieten:</verse>
<verse osisID="Num.4.25"> Zij moeten dragen de tapijten van den tabernakel en het dak des verbonds, de andere bedekking en het violetblauwe dekkleed, dat over alles ligt, en de gordijn, welke aan den ingang van den tabernakel des verbonds hangt<note n="2123">De tapijten enz. zijn (Exod. XXVI 1) het binnenste dekkleed des tabernakels; het dak des verbonds, Hebr.: ‘de tent der samenkomst’, is (in beperkten zin, vgl. Exod. XXVI noot 9) de geitenharen bedekking. Vgl. verder III noot 10.</note>,</verse>
<verse osisID="Num.4.26"> de tapijten van het voorhof en het voorhangsel aan den ingang vóór den tabernakel. Alles, wat tot het altaar behoort, de koorden en het gereedschap voor zijnen dienst<note n="2124">Beter heeft de grondtekst: ‘de tapijten van het voorhof en de gordijn aan den ingang van de deur des voorhofs, dat rondom den tabernakel en het altaar is, en hare koorden en alle gereedschap ten dienste daarvan’ enz. Vgl. III noot 10.</note></verse>
<verse osisID="Num.4.27"> zullen, op bevel van Aäron en zijne zonen, de zonen van Gerson dragen; en een ieder zal weten voor welken last hij dienstbaar moet zijn.</verse>
<verse osisID="Num.4.28"> Dat is de dienst van het geslacht der Gersonieten in den tabernakel des verbonds, en zij zullen onder het bestier zijn van Ithamar, den zoon van Aäron, den priester.</verse>
<verse osisID="Num.4.29"> Ook zult gij de zonen van Merari tellen volgens de geslachten en de huizen hunner vaderen,</verse>
<verse osisID="Num.4.30"> van dertig jaren en daarboven tot vijftig jaren; allen, die toetreden tot de taak van hun dienstwerk en tot den dienst van het verbond der getuigenis<note n="2125">Van den tabernakel. Hebr. ‘ohel moʽeed’. Vgl. Exod. XXVII noot 18.</note>.</verse>
<verse osisID="Num.4.31"> Dit zijn hunne lasten: Zij zullen de delen dragen van den tabernakel en zijne sluitboomen, de kolommen en hare voetstukken,</verse>
<verse osisID="Num.4.32"> ook de kolommen van het voorhof in het rond met hare voetstukken en pinnen en koorden. Al het gereedschap en geheel den toestel zullen zij toegeteld ontvangen en aldus dragen<note n="2126">Vgl. III 36, 37.</note>.</verse>
<verse osisID="Num.4.33"> Dat is de taak van het geslacht der Merarieten en hun dienstwerk in den tabernakel des verbonds; en zij zullen onder het bestier zijn van Ithamar, den zoon van Aäron, den priester.</verse>
<verse osisID="Num.4.34"> Moses dan en Aäron en de vorsten der gemeente telden de zonen van Caäth volgens de geslachten en de huizen hunner vaderen,</verse>
<verse osisID="Num.4.35"> van dertig jaren en daarboven tot vijftig jaren, allen, die toetraden tot het dienstwerk van den tabernakel des verbonds;</verse>
<verse osisID="Num.4.36"> en er werden er gevonden twee duizend zevenhonderd en vijftig.</verse>
<verse osisID="Num.4.37"> Dat is het getal van het volk van Caäth, die in den tabernakel des verbonds ingaan<note n="2127">Ingaan, Hebr. ‘dienst doen’. Vgl. verder noot 1.</note>; hen hebben Moses en Aäron geteld volgens het woord des Heeren door de bediening van Moses.</verse>
<verse osisID="Num.4.38"> Ook de zonen van Gerson wer- den geteld volgens de geslachten en de huizen hunner vaderen,</verse>
<verse osisID="Num.4.39"> van dertig jaren en daarboven tot vijftig jaren, allen, die toetraden om in den tabernakel des verbonda te dienen;</verse>
<verse osisID="Num.4.40"> en er werden er gevonden twee duizend zeshonderd en dertig.</verse>
<verse osisID="Num.4.41"> Dat is het volk der Gersonieten en hen hebben Moses en Aäron geteld volgens het woord des Heeren.</verse>
<verse osisID="Num.4.42"> Ook de zonen van Merari werden geteld volgens de geslachten en de huizen hunner vaderen,</verse>
<verse osisID="Num.4.43"> van dertig jaren en daarboven tot vijftig jaren, allen, die toetraden om het dienstwerk te verrichten van den tabernakel des verbonds;</verse>
<verse osisID="Num.4.44"> en er werden er gevonden drie duizend tweehonderd.</verse>
<verse osisID="Num.4.45"> Dat is het getal der zonen van Merari en hen hebben geteld Moses en Aäron volgens het bevel des Heeren door de bediening van Moses.</verse>
<verse osisID="Num.4.46"> Allen, die geteld zijn van de Levieten en die Moses en Aäron en de vorsten van Israël bij name hebben doen tellen volgens de geslachten en de huizen hunner vaderen,</verse>
<verse osisID="Num.4.47"> van dertig jaren en daarboven tot vijftig jaren, die toetraden tot het dienstwerk des tabernakels en tot het dragen der lasten,</verse>
<verse osisID="Num.4.48"> waren te zamen acht duizend vijfhonderd en tachtig.</verse>
<verse osisID="Num.4.49"> Volgens het woord des Heeren heeft hen Moses geteld, een ieder naar zijne taak en zijne lasten, gelijk de Heer hem geboden had.</verse>
</chapter>

      
<chapter osisID="Num.5"> 
<title>Hoofdstuk V.</title><p>Afzondering der onreinen buiten de legerplaats (v. 1-.4. Vergoeding van aan den naaste berokkende schade (v. 5-.10. De wet der ijverzucht (v. 11-.31.</p>
<verse osisID="Num.5.1"> En de Heer sprak tot Moses, zeggende:</verse>
<verse osisID="Num.5.2"> Gebied aan de kinderen van Israël, dat zij buiten de legerplaats zenden een ieder, die melaatsch is en die aan zaadvloed lijdt en die wegens eenen doode verontreinigd is<note n="2128">Van zoodanigen is sprake, die, door erge onreinheid aangetast, bij aanraking anderen zouden besmetten. Vgl. Lev. XIII; XV; Num. XIX 11 en Lev. XXI 1.</note>;</verse>
<verse osisID="Num.5.3"> zoo man als vrouw, zend ze buiten de legerplaats, opdat zij die niet besmetten, terwijl Ik bij ulieden woon.</verse>
<verse osisID="Num.5.4"> En de kinderen van Israël deden aldus en zonden hen buiten de legerplaats, gelijk de Heer tot Moses gesproken had.</verse>
<verse osisID="Num.5.5"> En de Heer sprak tot Moses, zeggende:</verse>
<verse osisID="Num.5.6"> Spreek tot de kinderen van Israël: Wanneer een man of eene vrouw eene van al die zonden begaat, welke den menschen plegen te overkomen, en door onachtzaamheid het gebod des Heeren overtreedt en misdoet<note n="2129">Door onachtzaamheid ontbreekt in het Hebr. Vgl. voor het hier v. 6-8 gestelde geval Lev. VI 2-7 en de noten.</note>,</verse>
<verse osisID="Num.5.7"> dan zullen zij hunne zonde belijden en de zaak zelve teruggeven alsook het vijfde deel daarboven aan hem, tegen wien zij gezondigd hebben.</verse>
<verse osisID="Num.5.8"> Zoo er echter niemand is om dit te ontvangen<note n="2130">Hebr.: ‘Wanneer echter de man geen goëel heeft’. Dezen naam droeg de nabestaande in den bloede (vgl. Lev. XXV noot 15), die voor de belangen van zijnen bloedverwant kon of moest optreden en na diens dood het erfrecht had.</note>, zullen zij het den Heer geven, en het zal voor den priester zijn, ongerekend de ram, die voor de verzoening geofferd wordt om een verzoenende offerande te zijn<note n="2131">Vanzelf, krachtens de wet van het schuldoffer (Lev. VII 1-7) behoorde reeds de ram aan den priester. - Geheel het vers is eene aanvulling der wet van Lev. VI 2-7.</note>.</verse> 
<verse osisID="Num.5.9"> Ook alle eerstelingen<note n="2132">Hebr.: ‘elk hefoffer’, d.i. elke gift in het algemeen.</note>, welke de kinderen van Israël offeren, zullen den priester toebehooren;</verse>
<verse osisID="Num.5.10"> en al wat voor het heiligdom door een ieder geofferd en in de handen des priesters gegeven wordt, zal hem toebehooren<note n="2133">Voor het heiligdom staat niet in den grondtekst. Daar is van ‘heilige gaven’ sprake, welke dien priester toebehooren, aan wien iemand ze geeft.</note>.</verse>
<verse osisID="Num.5.11"> En de Heer sprak tot Moses, zeggende:</verse>
<verse osisID="Num.5.12,"> Spreek tot de kinderen van Israël en zeg tot hen: Indien iemands huisvrouw afdwaalt en, met verachting van haren echtgenoot,</verse>
<verse osisID="Num.5.13"> bij eenen anderen man slaapt, en de echtgenoot dit niet kan achterhalen, maar de echtbreuk verborgen blijft en niet met getuigen bewezen kan worden, omdat zij niet op overspel betrapt is<note n="2134">Was de echtbreuk bewezen, dan volgde de doodstraf der schuldigen. Zie Lev. XX 10.</note>;</verse>
<verse osisID="Num.5.14"> indien een geest van ijverzucht den man aandrijft tegen zijne huisvrouw, welke of verontreinigd is of door een valsch vermoeden wordt aangerand,</verse>
<verse osisID="Num.5.15"> dan zal hij haar tot den priester voeren en als een offer voor haar het tiende deel van eene maat gerstemeel brengen; hij zal daarop geen olie gieten noch wierook leggen; want het is een spijsoffer der ijverzucht en een offerande tot navorsching van echtbreuk<note n="2135">Uit gerstemeel, het voedsel der armen, dat slechts half zooveel waarde had (IV Reg. VII 1) als het bij de spijsoffers gebruikelijke tarwemeel, bestond deze droevige offerande. Eenzelfde maat, volgens het Hebr.: ‘het tiende van een epha’, werd in acht genomen bij het als zondoffer voorgeschreven spijsoffer, waaraan ook het gemis van olie en wierook doet denken. De zinnebeeldige teekenen van een blij en godvruchtig gemoed pasten hier niet. Vgl. Lev. V 11 en noot 9. - In den grondtekst luiden de laatste woorden: ‘en een spijsoffer van herinnering, dat misdaad in herinnering brengt’, te weten, dat de bedoeling heeft de misdaad, zoo die begaan is, en de bestraffing der misdaad aan God in herinnering te brengen.</note>.</verse>
<verse osisID="Num.5.16"> De priester dan zal haar doen naderen en haar plaatsen voor den Heer<note n="2136">Binnen het voorhof, bij het brandofferaltaar. Vgl. Lev. I noot 8.</note>.</verse>
<verse osisID="Num.5.17"> En hij zal heilig water in een aarden vat nemen en een weinig aarde van den vloer des tabernakels daarbij doen<note n="2137">Water uit het koperen waschvat (Exod. XXX 18) en een weinig aarde of beter stof van den grond des tabernakels (Hebr. ‘der woning’. Vgl. Exod. XXVI noot 4).</note>.</verse>
<verse osisID="Num.5.18"> En wanneer de vrouw voor het aanschijn des Heeren staat, zal hij haar het hoofd ontdekken en op hare handen leggen het spijsoffer der herinnering en de offerande der ijverzucht; hij echter zal het allerbitterste water vasthouden, waarin hij onder verwensching vervloekingen heeft opeengehoopt<note n="2138">De ontdekking des hoofds (Lev. X noot 5) herinnerde er aan, dat niets voor God verborgen is, die zelf, gelijk het heilige water en het stof der heilige plaats verzinnebeeldde, het oordeel zou vellen. Het spijsoffer der herinnering (zie noot 8) moest in de handen der vrouw zijn, ten teeken dat zij zich aan het godsoordeel onderwierp, maar de priester droeg als Gods vertegenwoordiger het allerbitterste water, aldus genoemd om het bittere wee, dat het der schuldige berokkenen zou. - Wat de laatste woorden betreft, heeft het Hebr.: ‘en in zijne hand zal het water der bitterheid zijn, dat vloek aanbrengt’. De Vulgaat las, blijkens haar vrije vertaling, ‘dat vervloekt is’. Hetzelfde geldt voor het volgende vers.</note>.</verse>
<verse osisID="Num.5.19"> En hij zal haar bezweren en tot haar zeggen: Indien geen vreemde man bij u geslapen heeft en gij niet door ontrouw aan de sponde uws echtgenoots verontreinigd zijt, dan zal u dit allerbitterste water niet schaden, waarin ik vervloe kingen heb opeengehoopt.</verse>
<verse osisID="Num.5.20"> Maar als gij van uwen man afgeweken en bezoedeld zijt en bij een anderen man hebt gelegen,</verse>
<verse osisID="Num.5.21"> dan zullen deze vervloekingen over u komen: De Heer make u tot eene vervloeking en tot een voorbeeld<note n="2139">Tot een voorbeeld, Hebr.: ‘tot een eed’. Uw naam worde spreekwoordelijk bij wijze van voorbeeld genoemd, wanneer iemand onder eede verwenschingen uitspreekt. Eene tegenstelling hiermede geeft Gen. XLVIII 20. En barste vaneen ontbreekt in den grondtekst.</note> voor allen onder zijn volk: Hij doe uwe heup verrotten en uw schoot zwelle op en barste vaneen.</verse>
<verse osisID="Num.5.22"> Het gevloekte water kome in uwen buik en uw schoot zwelle op en uwe heup verrotte. En de vrouw zal antwoorden: Amen, amen<note n="2140">Amen, zoo zij het: eene betuiging van volkomen instemming met de onder eede uitgesproken verwensching.</note>.</verse>
<verse osisID="Num.5.23"> En de priester zal die vervloekingen op een blad schrijven en ze met het allerbitterste water uitwisschen, waarin hij de vervloekingen heeft opeengehoopt<note n="2141">Waarin enz. ontbreekt in den grondtekst. - Deze handeling, waarbij de vervloekingen als in het water overgingen, verzinnebeeldde de noodlottige kracht van dat water, waaraan de schuldige zich ziekte en dood zou drinken.</note>,</verse> 
<verse osisID="Num.5.24"> en hij zal het haar te drinken geven. En wanneer zij dat gedronken heeft<note n="2142">Het Hebr. heeft: ‘En hij zal de vrouw... laten drinken en in haar zal komen het water, dat vervloeking aanbrengt, tot bitterheid’. Dit gebeurde echter niet onmiddellijk, maar (zie v. 26) nadat het spijsoffer was opgedragen.</note>,</verse>
<verse osisID="Num.5.25"> zal de priester uit hare hand het spijsoffer der ijverzucht nemen en het voor den Heer opheffen en op het altaar leggen<note n="2143">Na het spijsoffer opgeheven (Hebr. ‘bewogen’, zie Ex. XXIX noot 17) te hebben, legde hij het niet in zijn geheel, maar (zie v. 26) een handvol er van, de gedenkgave (Lev. II 2), gelijk de grondtekst duidelijker zegt, op het altaar.</note>, zoo nochtans, dat hij eerst</verse>
<verse osisID="Num.5.26"> een handvol neme van het spijsoffer, dat opgedragen wordt, en op het altaar verbrande; en aldus geve hij aan de vrouw het allerbitterste water te drinken.</verse>
<verse osisID="Num.5.27"> En wanneer zij dat gedronken heeft, dan zal, indien zij verontreinigd en met verachting van haren man aan echtbreuk schuldig is, het water der vervloeking haar doordringen en haar buik zal opzwellen en hare heup verrotten; en de vrouw zal tot eene vervloeking zijn en tot een voorbeeld voor geheel het volk.</verse>
<verse osisID="Num.5.28"> Bijaldien zij echter niet verontreinigd is, zal zij ongedeerd blijven en kinderen baren.</verse>
<verse osisID="Num.5.29"> Dat is de wet der ijverzucht. Indien eene vrouw afwijkt van haren man en indien zij verontreinigd is,</verse>
<verse osisID="Num.5.30"> en de echtgenoot, door een geest van ijverzucht aangedreven, haar voor het aanschijn des Heeren voert, en de priester haar doet overeenkomstig al hetgeen geschreven is,</verse>
<verse osisID="Num.5.31"> dan zal de echtgenoot geene schuld hebben<note n="2144">Immers hij oefende het recht uit, dat de Wet hem gaf. - Het hier beschreven godsoordeel verhinderde de nootlottige gevolgen der ijverzucht en was een krachtig middel om de eerbaarheid der vrouw en de reinheid van het huwelijk bij het uitverkoren volk in stand te houden.</note>, en zij zal naar hare ongerechtigheid ontvangen.</verse>
</chapter>

      
<chapter osisID="Num.6"> 
<title>Hoofdstuk VI.</title><p>Het nazareaat en zijne verplichtingen (v. 1-.8. Voorschriften in geval het geschonden is (v. 9-.12. Plechtigheden bij het einde van het nazareaat (v. 13-.21. - De priesterlijke zegen over het volk (v. 22-.27.</p>
<verse osisID="Num.6.1"> En de Heer sprak tot Moses, zeggende:</verse>
<verse osisID="Num.6.2"> Spreek tot de kinderen van Israël en zeg tot hen: Wanneer een man of eene vrouw eene gelofte doen om zich te heiligen<note n="2145">Hebr.: ‘eene nazirgelofte’. Nazir of nazareër beteekent ‘afgezonderd’ en ‘toegewijd’, in wijderen zin ook ‘voortreffelijk’ (Gen. XLIX 26). Wie de in de eerstvolgende verzen beschreven gelofte van onthouding deed, werd daardoor nazir: afgezonderd voor God en Hem bijzonder toegewijd. Het nazareaat, dat bij Amos (II 11) naast het profetenambt wordt geprezen als een uitnemende zegen van God en voor uitverkorenen als Samson, Samuel en Joannes den Dooper (Jud. XIII 5 en 7; I Reg. I 11; Luc. I 15) levenslang eene verplichting was, wijst ons op den veel volmaakteren staat in de Nieuwe Wet, op de naleving, krachtens gelofte, van de evangelische raden.</note> en zich den Heer willen toewijden,</verse>
<verse osisID="Num.6.3"> zullen zij zich van wijn en van alles, wat bedwelmen kan, onthouden<note n="2146">Evenals de priesters in hun priesterlijken dienst. Lev. X 9.</note>. Azijn van wijn en van elken anderen drank<note n="2147">Hebr.: ‘van bedwelmenden drank’.</note> en al wat uit druiven geperst wordt, zullen zij niet drinken; versche en gedroogde druiven zullen zij niet eten</verse>
<verse osisID="Num.6.4"> al de dagen, dat zij krachtens de gelofte den Heer zijn toegewijd; al wat van den wijngaard kan zijn, van rozijn tot druivepit<note n="2148">Hebr.: ‘van pit tot schil’.</note>, zullen zij niet eten.</verse>
<verse osisID="Num.6.5"> Al- den tijd zijner afzondering zal geen scheermes over zijn hoofd gaan, totdat de dagen voleind zijn, dat hij den Heer is toegewijd. Heilig zal hij zijn, terwijl het haar van zijn hoofd aanwast.</verse>
<verse osisID="Num.6.6"> Geheel den tijd zijner toewijding zal hij bij eenen doode niet binnengaan,</verse>
<verse osisID="Num.6.7"> en zelfs wegens de lijkplechtigheid van vader en moeder en broeder en zuster zal hij zich niet verontreinigen, omdat de wijding van zijnen God op zijn hoofd is<note n="2149">Hij mocht dit evenmin als de gezalfde hoogepriester (Lev. XXI 11 en 12) wegens de wijding (Hebr. ‘nezer’, het nazareërschap) op zijn hoofd, d.i. wegens zijne toewijding aan God, waarvan het lange hoofdhaar het teeken was.</note>.</verse> 
<verse osisID="Num.6.8"> Alle dagen zijner afzondering zal hij den Heer heilig zijn.</verse>
<verse osisID="Num.6.9"> Zoo echter iemand plotseling in zijne tegenwoordigheid sterft, zal zijn gewijd hoofd verontreinigd zijn; en hij zal het aanstonds scheren op den eigen dag zijner zuivering en nogmaals op den zevenden dag<note n="2150">Volgens het Hebr. zal hij zijn hoofd scheren op den dag zijner zuivering, te weten op den zevenden dag. Vgl. XIX 11, 14, 16, 19. - Was de heiliging des nazareërs verontreinigd, dan was ook het zinnebeeld dier heiliging, het hoofdhaar, verontreinigd en moest van de vernieuwde heiliging nieuw hoofdhaar getuigenis geven. Zie v. 11 en 12.</note>.</verse>
<verse osisID="Num.6.10"> Doch op den achtsten dag zal hij twee tortelduiven of twee jonge duiven den priester brengen aan den ingang van het verbond der getuigenis.</verse>
<verse osisID="Num.6.11"> En de priester zal de eene als zondoffer opdragen en de andere als brandoffer en voor hem bidden, wijl hij ter oorzake van den doode gezondigd heeft<note n="2151">In plaats van bidden heeft het Hebr. ‘verzoening bewerken’. Door het zondoffer werd de zonde in wijderen zin, te weten de verontreiniging, uitgeboet (Lev. IV noot 10), door het brandoffer de vernieuwde toewijding aan God uitgedrukt (Lev. I noot 3). Dezelfde offers brachten ook de arme moeders bij hare wettelijke zuivering en de arme melaatschen bij hunne reiniging. Zie Lev. XII 8 en XIV 30, 31.</note>; en hij zal het hoofd van hem op dien dag heiligen;</verse>
<verse osisID="Num.6.12"> en hij zal den Heer de dagen zijner afzondering toewijden en een éénjarig lam voor de zonde offeren, zoo echter, dat de vorige dagen ongeldig zijn, wijl zijne toeheiliging onrein is geworden<note n="2152">Alvorens zijn nazareaat opnieuw te beginnen, bracht de nazareër eerst nog een éénjarig lam ‘als schuldoffer’, gelijk de grondtekst heeft. Door dat schuldoffer werd de onvrijwillige schennis van het recht Gods, welke in het onderbreken der gelofte lag, weggenomen (Lev. V noot 12). Een soortgelijk schuldoffer bracht ook de melaatsche bij zijne reiniging. Vgl. Lev. XIV 12 en 21.</note>.</verse>
<verse osisID="Num.6.13"> Dit is de wet der toewijding<note n="2153">Hebr.: ‘de wet van (voor) den nazarëer’, te weten aan het einde van zijn nazareaat.</note>. Wanneer de dagen, welke hij volgens gelofte bepaald heeft, voleind zijn, zal men hem aan den ingang brengen van den tabernakel des verbonds</verse>
<verse osisID="Num.6.14"> en hij zal als zijne offerande aan den Heer opdragen een éénja- rig, smetteloos lam ten brandoffer en een éénjarig, smetteloos schaap ten zondoffer en eenen ram zonder smet als vredeoffer<note n="2154">Het brandoffer verzinnebeeldde de volkomen toewijding des nazareërs aan God, het zondoffer diende ter uitboeting van de gedurende het nazareaat in onwetendheid en onbedachtzaamheid bedreven overtredingen, het vredeoffer strekte om de gemeenschap van vrede en vriendschap met God te beteekenen en te bevestigen. Vgl. Lev. III noot 1.</note>,</verse>
<verse osisID="Num.6.15"> alsook een korf met ongedeesemde brooden, welke met olie beslagen zijn, en koeken zonder zuurdeeg, bestreken met olie, en de bijoffers van elk<note n="2155">De laatste woorden luiden in het Hebr.: ‘en hunne spijsoffers en hunne drankoffers’. Bedoeld zijn de spijs- en drankoffers, welke bij het brandoffer en vredeoffer behoorden. Vgl. XV 3-5 en Lev. VII 12. Zie ook Lev. VI noot 12.</note>;</verse>
<verse osisID="Num.6.16"> en de priester zal dat aanbieden voor den Heer en zoowel het zondoffer als het brandoffer opdragen.</verse>
<verse osisID="Num.6.17"> Den ram echter zal hij als vredeoffer voor den Heer slachten en te gelijk de korf met het ongedeesemde offeren, alsook de bijoffers, welke naar het gebruik verschuldigd zijn<note n="2156">In plaats van alsook de bijoffers enz. heeft het Hebr.: ‘en de priester zal offeren zijn spijsoffer en zijn drankoffer’, te weten het bij het vredeoffer behoorende bijoffer.</note>.</verse>
<verse osisID="Num.6.18"> Dan zal den nazareër vóór den ingang van den tabernakel des verbonds zijn gewijd hoofdhaar worden afgeschoren; en hij zal diens haren nemen en op het vuur leggen, dat onder het vredeoffer gelegd is<note n="2157">Volgens het Hebr. legde de nazareër zelf zijne haren op het vuur. Van welk vuur hier sprake is, wordt verschillend verklaard. Waarschijnlijk is niet dat van het altaar bedoeld, maar ander vuur in het voorhof voor de toebereiding van het vleesch der vredeoffers.</note>.</verse>
<verse osisID="Num.6.19"> En den gekookten schouder van den ram en één broodbol zonder zuurdeeg uit den korf en één ongedeesemden koek<note n="2158">In de Vulgaat is blijkbaar een enkel woord weggevallen. Het Hebr. zegt: ‘En de priester zal den gekookten schouder nemen’ enz. - Behalve de gewone, voor den priester bestemde stukken behoorde ook de schouder (zie v. 20) aan den priester, wellicht om de meer dan gewone diensten, den nazareër bij het lossen zijner gelofte bewezen.</note>, en hij zal dat den nazareër in de handen geven, nadat diens hoofd geschoren is.</verse>
<verse osisID="Num.6.20"> En hij zal het wederom van hem nemen en het opheffen<note n="2159">Hebr. ‘bewegen’. Vgl. Exod. XXIX noot 17.</note> voor het aanschijn des Heeren; en geheiligd zijnde, zal het den priester toebehooren evenals de borst, welke volgens het gebod moet worden afgezonderd, en de dijharst<note n="2160">Voor evenals de borst enz. heeft het Hebr.: ‘met de borst des beweegoffers en den achterbout des hefoffers’. Vgl. Lev. VII noot 21 en Exod. XXIX 27.</note>. Daarna mag de nazareër wijn drinken.</verse>
<verse osisID="Num.6.21"> Dat is de wet des nazareërs, wanneer hij zijne offerande den Heer belooft ten tijde zijner toewijding, buiten hetgeen zijne hand nog vinden mag; zooals hij in zijn gemoed beloofd heeft, zoo zal hij doen ter voltooiïng zijner heiliging<note n="2161">Ten tijde zijner toewijding, Hebr. ‘wegens zijn nazareaat’. Buiten hetgeen enz. Hij mocht nog andere offers naar zijn vermogen opdragen, maar de hier beschreven offers moest hij brengen ter voltooiïng enz., volgens den grondtekst: ‘wegens de wet van zijn nazareaat’.</note>.</verse>
<verse osisID="Num.6.22"> En de Heer sprak tot Moses, zeggende:</verse>
<verse osisID="Num.6.23"> Zeg tot Aäron en zijne zonen: Alzoo zult gij de kinderen van Israël zegenen en gij zult tot hen zeggen:</verse>
<verse osisID="Num.6.24"> De Heer zegene u en beware u.</verse>
<verse osisID="Num.6.25"> De Heer toone u zijn aangezicht<note n="2162">Hebr.: ‘doe zijn aangezicht over u lichten’, d.i. verleene u blijdschap en geluk, waarvan het licht het zinnebeeld is (Eccles. XI 7).</note> en erbarme zich over u.</verse>
<verse osisID="Num.6.26"> De Heer wende zijn gelaat naar u en geve u vrede.</verse>
<verse osisID="Num.6.27"> En zij zullen mijnen naam inroepen over de kinderen van Israël, en Ik zal hen zegenen<note n="2163">Alleen de priesters, Aäron en zijne zonen, mochten als de middelaars tusschen God en het volk dien zegen uitspreken, welke daarom de zegen van Aäron (Eccli. XXXVI 19) genoemd werd. In dien drievoudigen zegen zien vele Vaders eene aanduiding van het Geheim der allerheiligste Drieëenheid.</note>.</verse>
</chapter>

      
<chapter osisID="Num.7"> 
<title>Hoofdstuk VII.</title><p>De gaven van de vorsten der stammen ten dienste des heiligdoms (v. 1-.89.</p>
<verse osisID="Num.7.1"> Het gebeurde nu ten dage<note n="2164">Ten dage beteekent in het algemeen (vgl. v. 84) ‘ten tijde’. De uitdrukking zegt alleen, dat de in dit Hoofdst. vermelde feiten plaats grepen in den tusschentijd, welke er verliep sedert de oprichting en zalving des tabernakels op den eersten dag der eerste maand van het tweede jaar (Exod. XL 2 en 15) en het vertrek uit de woestijn van Sinaï op den twintigsten dag der tweede maand (Num. X11).</note>, dat Moses den tabernakel voltooid en opgericht en dien gezalfd en geheiligd had met al zijn gereedschap, alsook het altaar en al zijn gereedschap,</verse>
<verse osisID="Num.7.2"> toen brachten de vorsten van Israël en de hoofden der geslachten<note n="2165">Hebr.: ‘De vorsten van Israël, de hoofden hunner vaderlijke huizen’. Vgl. I 4-16.</note> in elken stam en de oversten over degenen, die geteld waren,</verse>
<verse osisID="Num.7.3"> als geschenken vóór den Heer zes huifwagens met twaalf runderen. Twee vorsten boden éénen wagen aan en ieder hunner één rund, en zij brachten dat voor het aanschijn des tabernakels.</verse>
<verse osisID="Num.7.4"> De Heer nu zeide tot Moses:</verse>
<verse osisID="Num.7.5"> Neem het van hen aan om voor het dienstwerk van den tabernakel te dienen en geef het aan de levieten volgens de orde van hun dienstwerk.</verse>
<verse osisID="Num.7.6"> Toen dan Moses de wagens en de runderen had aangenomen, gaf hij ze aan de levieten.</verse>
<verse osisID="Num.7.7"> Twee wagens en vier runderen gaf hij aan de zonen van Gerson in verhouding tot hetgeen zij noodig hadden.</verse>
<verse osisID="Num.7.8"> De andere vier wagens en acht runderen gaf hij aan de zonen van Merari in verhouding tot hunne ambtsbezigheden en hunnen dienst onder de leiding van Ithamar, den zoon van Aäron, den priester.</verse>
<verse osisID="Num.7.9"> Maar aan de zonen van Caäth gaf hij geen wagens en runderen, omdat zij in het heiligdom dienen en de lasten dragen op hun eigen schouders<note n="2166">Zie voor het dienstwerk der Gersonieten III 26 en IV 25-27, der Merarieten III 36, 37 en IV 31-33, der Caäthieten III 31 en IV 15.</note>.</verse> 
<verse osisID="Num.7.10"> De vorsten dan brachten ter inwijding van het altaar ten dage, dat het gezalfd werd, hunne offergave voor het altaar.</verse>
<verse osisID="Num.7.11"> En de Heer zeide tot Moses: Ieder der vorsten afzonderlijk biede op een afzonderlijken dag geschenken aan voor de inwijding van het altaar.</verse>
<verse osisID="Num.7.12"> Den eersten dag bracht zijne offergave Nahasson, de zoon van Aminadab, uit den stam Juda;</verse>
<verse osisID="Num.7.13"> en daartoe behoorden een zilveren schotel ter zwaarte van honderd dertig sikkels, een zilveren schaal van zeventig sikkels volgens het gewicht van het heiligdom, beide vol tarwebloem, welke met olie beslagen was, ten spijsoffer;</verse>
<verse osisID="Num.7.14"> een vat<note n="2167">Vgl. voor acetabulum, schotel, en voor mortariolum, vat, elders ‘phiala’ genoemd, Exod. XXV noot 21.</note> van tien gouden sikkels, vol reukwerk;</verse>
<verse osisID="Num.7.15"> een var<note n="2168">Hoewel bos in de Vulgaat gewoonlijk ‘rund’ beteekent en soms zelfs (Gen. XXXIII 13) bepaaldelijk ‘koe’ kan beteekenen, moet het hier en v. 21, 27 enz., zooals het Hebr. aantoont, met ‘var’ vertaald worden.</note> uit de runderkudde en een ram en een éénjarig lam ten brandoffer;</verse>
<verse osisID="Num.7.16"> en een bok ten zondoffer;</verse>
<verse osisID="Num.7.17"> en ten vredeoffer twee runderen, vijf rammen, vijf bokken, vijf éénjarige lammeren. Dat was de offerande van Nahasson, den zoon van Aminadab.</verse>
<verse osisID="Num.7.18"> Den tweeden dag<note n="2169">Met dezelfde uitvoerigheid wordt thans van de offergave der overige vorsten gewag gemaakt, hoewel allen hetzelfde offerden. Hiermede wordt nadrukkelijk op de eensgezindheid van alle stammen gewezen. Dergelijke herhalingen komen meermalen voor, waar het gewichtige feiten geldt. Vgl. bijv. Exod. XXV-XXXI met XXXV-XL.</note> offerde Nathanaël, de zoon van Suar, de vorst uit den stam Issachar,</verse>
<verse osisID="Num.7.19"> een zilveren schotel ter zwaarte van honderd dertig sikkels, een zilveren schaal van zeventig sikkels volgens het gewicht van het heiligdom, beide vol tarwebloem, welke met olie beslagen was, ten spijsoffer;</verse>
<verse osisID="Num.7.20"> een gouden vat van tien sikkels, vol reukwerk;</verse> 
<verse osisID="Num.7.21"> een var uit de runderkudde en een ram en een éénjarig lam ten brandoffer;</verse>
<verse osisID="Num.7.22"> en een bok ten zondoffer;</verse>
<verse osisID="Num.7.23"> en ten vredeoffer twee runderen, vijf rammen, vijf bokken, vijf éénjarige lammeren. Dat was de offergave van Nathanaël, den zoon van Suar.</verse>
<verse osisID="Num.7.24"> Den derden dag offerde de vorst der kinderen van Zabulon, Eliab, de zoon van Helon,</verse>
<verse osisID="Num.7.25"> een zilveren schotel ter zwaarte van honderd dertig sikkels, een zilveren schaal van zeventig sikkels volgens het gewicht van het heiligdom, beide vol tarwebloem, welke met olie beslagen was, ten spijsoffer;</verse>
<verse osisID="Num.7.26"> een gouden vat ter zwaarte van tien sikkels, vol reukwerk;</verse>
<verse osisID="Num.7.27"> een var uit de runderkudde en een ram en een éénjarig lam ten brandoffer;</verse>
<verse osisID="Num.7.28"> en een bok ten zondoffer;</verse>
<verse osisID="Num.7.29"> en ten vredeoffer twee runderen, vijf rammen, vijf bokken, vijf éénjarige lammeren. Dat was de offergave van Eliab, den zoon van Helon.</verse>
<verse osisID="Num.7.30"> Den vierden dag offerde de vorst der kinderen van Ruben, Elisur, de zoon van Sedeür,</verse>
<verse osisID="Num.7.31"> een zilveren, schotel ter zwaarte van honderd dertig sikkels, een zilveren schaal van zeventig sikkels volgens het gewicht van het heiligdom, beide vol tarwebloem, welke met olie beslagen was, ten spijsoffer;</verse>
<verse osisID="Num.7.32"> een gouden vat ter zwaarte van tien sikkels, vol reukwerk;</verse>
<verse osisID="Num.7.33"> een var uit de runderkudde en een ram en een éénjarig lam ten brandoffer;</verse>
<verse osisID="Num.7.34"> en een bok ten zondoffer;</verse>
<verse osisID="Num.7.35"> en ten vredeoffer twee runderen, vijf rammen, vijf bokken, vijf éénjarige lammeren. Dat was de offergave van Elisur, den zoon van Sedeür.</verse>
<verse osisID="Num.7.36"> Den vijfden dag offerde de vorst der kinderen van Simeon, Samaliël, de zoon van Surisaddaï,</verse>
<verse osisID="Num.7.37"> een zilveren schotel ter zwaarte van honderd dertig sikkels, een zilveren schaal van zeventig sikkels volgens het gewicht van het heiligdom, beide vol tarwebloem, welke met olie beslagen was, ten spijsoffer;</verse>
<verse osisID="Num.7.38"> een gouden vat ter zwaarte van tien sikkels, vol reukwerk;</verse>
<verse osisID="Num.7.39"> een var uit de runderkudde en een ram en een éénjarig lam ten brandoffer;</verse>
<verse osisID="Num.7.40"> en een bok ten zondoffer;</verse>
<verse osisID="Num.7.41"> en ten vredeoffer twee runderen, vijf rammen, vijf bokken, vijf éénjarige lammeren. Dat was de offergave van Salamiël, den zoon van Surisaddaï.</verse>
<verse osisID="Num.7.42"> Den zesden dag offerde de vorst der kinderen van Gad, Eliasaph, de zoon van Duel,</verse>
<verse osisID="Num.7.43"> een zilveren schotel ter zwaarte van honderd dertig sikkels, een zilveren schaal van zeventig sikkels volgens het gewicht van het heiligdom, beide vol tarwebloem, welke met olie beslagen was, ten spijsoffer;</verse>
<verse osisID="Num.7.44"> een gouden vat ter zwaarte van tien sikkels, vol reukwerk;</verse>
<verse osisID="Num.7.45"> een var uit de runderkudde en een ram en een éénjarig lam ten brandoffer;</verse>
<verse osisID="Num.7.46"> en een bok ten zondoffer;</verse>
<verse osisID="Num.7.47"> en ten vredeoffer twee runderen, vijf rammen, vijf bokken, vijf éénjarige lammeren. Dat was de offergave van Eliasaph, den zoon van Duel.</verse>
<verse osisID="Num.7.48"> Den zevenden dag offerde de vorst der kinderen van Ephraïm, Elisama, de zoon van Ammiud,</verse>
<verse osisID="Num.7.49"> een zilveren schotel ter zwaarte van honderd dertig sikkels, een zilveren schaal van zeventig sikkels volgens het gewicht van het heiligdom, beide vol tarwebloem, welke met olie beslagen was, ten spijsoffer;</verse>
<verse osisID="Num.7.50"> een gouden vat ter zwaarte van tien sikkels, vol reukwerk;</verse> 
<verse osisID="Num.7.51"> een var uit de runderkudde en een ram en een éénjarig lam ten brandoffer;</verse>
<verse osisID="Num.7.52"> en een bok ten zondoffer;</verse>
<verse osisID="Num.7.53"> en ten vredeoffer twee runderen, vijf rammen, vijf bokken, vijf éénjarige lammeren. Dat was de offergave van Elisama, den zoon van Ammiud.</verse>
<verse osisID="Num.7.54"> Den achtsten dag offerde de vorst der kinderen van Manasses, Gamaliël, de zoon van Phadassur,</verse>
<verse osisID="Num.7.55"> een zilveren schotel ter zwaarte van honderd dertig sikkels, een zilveren schaal van zeventig sikkels volgens het gewicht van het heiligdom, beide vol tarwebloem, welke met olie beslagen was, ten spijsoffer;</verse>
<verse osisID="Num.7.56"> een gouden vat ter zwaarte van tien sikkels, vol reukwerk;</verse>
<verse osisID="Num.7.57"> een var uit de runderkudde en een ram en een éénjarig lam ten brandoffer;</verse>
<verse osisID="Num.7.58"> en een bok ten zondoffer;</verse>
<verse osisID="Num.7.59"> en ten vredeoffer twee runderen, vijf rammen, vijf bokken, vijf éénjarige lammeren. Dat was de offergave van Gamaliël, den zoon van Phadassur.</verse>
<verse osisID="Num.7.60"> Den negenden dag offerde de vorst der kinderen van Benjamin, Abidan, de zoon van Gedeon,</verse>
<verse osisID="Num.7.61"> een zilveren schotel ter zwaarte van honderd dertig sikkels, een zilveren schaal van zeventig sikkels volgens het gewicht van het heiligdom, beide vol tarwebloem, welke met olie beslagen was, ten spijsoffer;</verse>
<verse osisID="Num.7.62"> een gouden vat ter zwaarte van tien sikkels, vol reukwerk;</verse>
<verse osisID="Num.7.63"> een var uit de runderkudde en een ram en een éénjarig lam ten brandoffer;</verse>
<verse osisID="Num.7.64"> en een bok ten zondoffer;</verse>
<verse osisID="Num.7.65"> en ten vredeoffer twee runderen, vijf rammen, vijf bokken, vijf éénjarige lammeren. Dat was de offergave van Abidan, den zoon van Gedeon.</verse> 
<verse osisID="Num.7.66"> Den tienden dag offerde de vorst der kinderen van Dan, Ahiëzer, de zoon van Ammisaddaï,</verse>
<verse osisID="Num.7.67"> een zilveren schotel ter zwaarte van honderd dertig sikkels, een zilveren schaal van zeventig sikkels volgens het gewicht van het heiligdom, beide vol tarwebloem, welke met olie beslagen was, ten spijsoffer;</verse>
<verse osisID="Num.7.68"> een gouden vat ter zwaarte van tien sikkels, vol reukwerk;</verse>
<verse osisID="Num.7.69"> een var uit de runderkudde en een ram en een éénjarig lam ten brandoffer;</verse>
<verse osisID="Num.7.70"> en een bok ten zondoffer;</verse>
<verse osisID="Num.7.71"> en ten vredeoffer twee runderen, vijf rammen, vijf bokken, vijf éénjarige lammeren. Dat was de offergave van Ahiëzer, den zoon van Ammisaddaï.</verse>
<verse osisID="Num.7.72"> Den elfden dag offerde de vorst der kinderen van Aser, Phegiël, de zoon van Ochran,</verse>
<verse osisID="Num.7.73"> een zilveren schotel ter zwaarte van honderd dertig sikkels, een zilveren schaal van zeventig sikkels volgens het gewicht van het heiligdom, beide vol tarwebloem, welke met olie beslagen was, ten spijsoffer;</verse>
<verse osisID="Num.7.74"> een gouden vat ter zwaarte van tien sikkels, vol reukwerk;</verse>
<verse osisID="Num.7.75"> een var uit de runderkudde en een ram en een éénjarig lam ten brandoffer;</verse>
<verse osisID="Num.7.76"> en een bok ten zondoffer;</verse>
<verse osisID="Num.7.77"> en ten vredeoffer twee runderen, vijf rammen, vijf bokken, vijf éénjarige lammeren. Dat was de offergave van Phegiël, den zoon van Ochran.</verse>
<verse osisID="Num.7.78"> Den twaalfden dag offerde de vorst der kinderen van Nephthali, Ahira, de zoon van Enan,</verse>
<verse osisID="Num.7.79"> een zilveren schotel ter zwaarte van honderd dertig sikkels, een zilveren schaal van zeventig sikkels volgens het gewicht van het heiligdom, beide vol tarwebloem, welke met olie beslagen was, ten spijsoffer;</verse> 
<verse osisID="Num.7.80"> een gouden vat ter zwaarte van tien sikkels, vol reukwerk;</verse>
<verse osisID="Num.7.81"> een var uit de runderkudde en een ram en een éénjarig lam ten brandoffer;</verse>
<verse osisID="Num.7.82"> en een bok ten zondoffer;</verse>
<verse osisID="Num.7.83"> en ten vredeoffer twee runderen, vijf rammen, vijf éénjarige lammeren. Dat was de offergave van Ahira, den zoon van Enan.</verse>
<verse osisID="Num.7.84"> Dit werd bij de inwijding des altaars door de vorsten van Israël geofferd, ten dage dat het gewijd werd: twaalf zilveren schotels, twaalf zilveren schalen, twaalf gouden vaten,</verse>
<verse osisID="Num.7.85"> in dier voege, dat elke schotel honderd dertig sikkels aan zilver en elke schaal zeventig sikkels woog, dat is alle vaatwerk bij elkander aan zilver twee duizend vierhonderd sikkels naar het gewicht van het heiligdom.</verse>
<verse osisID="Num.7.86"> Twaalf gouden vaten vol reukwerk, elk tien sikkels wegend naar het gewicht van het heiligdom, dat is te zamen aan goud honderd twintig sikkels;</verse>
<verse osisID="Num.7.87"> twaalf varren uit de runderkudde ten brandoffer, twaalf rammen, twaalf éénjarige lammeren en hunne bijoffers<note n="2170">Hebr.: ‘en hunne spijsoffers’.</note>; twaalf bokken ten zondoffer.</verse>
<verse osisID="Num.7.88"> Voor de vredeoffers vier en twintig varren, zestig rammen, zestig bokken, zestig éénjarige lammeren. Dat werd geofferd bij de inwijding des altaars, toen het gezalfd was.</verse>
<verse osisID="Num.7.89"> En toen Moses den tabernakel des verbonds binnenging om de godspraak te raadplegen<note n="2171">Zie voor de godspraak Exod. XXV noot 14 en 17. Hebr.: ‘om te spreken met Hem’, nl. met God.</note>, hoorde hij de stem van Dengene, die tot hem sprak van het verzoendeksel, dat boven de ark van het getuigenis was, tusschen<note n="2172">Hebr.: ‘van tusschen’ enz. Alles, wat God voor zijn heiligdom gevorderd had, was thans ten volle vervuld. Passend volgt dan hier de vermelding, dat ook God zijne belofte van Exod. XXV 22 gestand heeft gedaan.</note> de twee cherubijnen, van waar Hij tot hem sprak.</verse>
</chapter>

      
<chapter osisID="Num.8"> 
<title>Hoofdstuk VIII.</title>
<p>De kandelaar (v. 1-4); de wijding der Levieten (v. 5-22) en de duur van hun diensttijd (v. 23-.26.</p>
<verse osisID="Num.8.1"> En de Heer sprak tot Moses, zeggende:</verse>
<verse osisID="Num.8.2"> Spreek tot Aäron en zeg tot hem: Wanneer gij de zeven lampen stelt, worde de kandelaar opgericht aan de zuidzijde. Beveel dan, dat de lampen recht naar het noorden op de tafel der toonbrooden zien; naar dien kant, waarop de kandelaar ziet, moeten zij licht geven<note n="2173">Meer beknopt zegt het Hebr., dat wanneer Aäron de lampen stelt, naar de voorzijde van den kandelaar de zeven lampen licht moeten geven. Vgl. Exod. XXV noot 29 en XXVI 35.</note>.</verse>
<verse osisID="Num.8.3"> En Aäron deed het en zette de lampen op den kandelaar, gelijk de Heer aan Moses bevolen had.</verse>
<verse osisID="Num.8.4"> Dit nu was het maaksel van den kandelaar: van gedreven goud was zoowel de middelstam als het geheel der armen, dat daaruit van weerszijden voortkwam; volgens het voorbeeld, dat de Heer aan Moses getoond had, aldus had hij den kandelaar gemaakt<note n="2174">Het Hebr. heeft in plaats van middelstam ‘zijne heup’. Vgl. Exod. XXV 31 en noot 23, alsook v. 9 en 40.</note>.</verse>
<verse osisID="Num.8.5"> En de Heer sprak tot Moses, zeggende:</verse>
<verse osisID="Num.8.6"> Neem de Levieten uit het midden der kinderen van Israël en reinig hen</verse>
<verse osisID="Num.8.7"> volgens dit voorschrift: Dat zij met reinigingswater<note n="2175">Misschien is hiermede het reinigingswater bedoeld van XIX 9, 17-19.</note> besprengd worden en zich al het haar van hun lijf afscheren. En wanneer zij hunne kleederen gewasschen hebben en gezuiverd zijn<note n="2176">Alvorens de zonen van Levi (vgl. III 45) tot het heilig dienstwerk worden aangenomen, moet hunne zuivering, welke de reiniging des harten verzinnebeeldt en veronderstelt (Gen. XXXV noot 2; Exod. XIX noot 10), zoo volkomen mogelijk zijn.</note>,</verse>
<verse osisID="Num.8.8"> zullen zij een var uit de runderkudde nemen en als zijn bijoffer tarwebloem, welke met olie beslagen is<note n="2177">Een var, vgl. VII noot 5, ten brandoffer, gelijk blijkt uit v. 12. - Voor bijoffer heeft het Hebr. ‘spijsoffer’.</note>; en een tweeden var uit de runderkudde zult gij nemen ten zondoffer;</verse> 
<verse osisID="Num.8.9"> en gij zult de Levieten doen naderen voor den tabernakel des verbonds, terwijl de gansche menigte der kinderen van Israël is bijeengeroepen.</verse>
<verse osisID="Num.8.10"> En wanneer de Levieten voor den Heer zijn, zullen de kinderen van Israël hunne handen op hen leggen<note n="2178">Daarmede zouden zij, te weten de vorsten als vertegenwoordigers des volks, hen stellen in hunne plaats, op de Levieten de verplichting tot het heilig dienstwerk overdragend, waartoe anders alle eerstgeborenen (III 45) verplicht waren. Vgl. Lev. I noot 6.</note>.</verse>
<verse osisID="Num.8.11"> En Aäron zal de Levieten aanbieden als gave<note n="2179">In plaats van aanbieden als gave heeft het Hebr. ‘bewegen met beweging’. Op wat wijze die plechtigheid (vgl. Exod. XXIX noot 17) geschiedde, is onzeker. Wellicht bewoog Aäron zijne handen over de Levieten op dezelfde wijze, als wanneer de priester de borst en den schouder (Hebr. achterbout) der vredeoffers bewoog, of wel deed hij hen ten teeken van hunne toewijding tot het brandofferaltaar naderen.</note> voor het aanschijn des Heeren vanwege de kinderen van Israël, opdat zij dienen in zijnen dienst.</verse>
<verse osisID="Num.8.12"> Ook zullen de Levieten hunne handen leggen op de koppen der varren, van welke gij den eenen zult offeren ten zondoffer en den anderen ten brandoffer des Heeren, om voor hen te bidden<note n="2180">Beide varren waren offers voor de Levieten. Vandaar dat ook zij de handoplegging (Lev. I noot 6) deden. Moses zou door middel van Aäron die offers opdragen om voor hen te bidden, Hebr. ‘verzoening te bewerken’. Zie voor de verzoenende kracht der offers, ook van het brandoffer, Lev. I noot 7.</note>.</verse>
<verse osisID="Num.8.13"> En gij zult<note n="2181">En gij zult, d.i. gij zult dan. Het gegeven voorschrift wordt nog eens beknopt herhaald.</note> de Levieten voor het aanschijn van Aäron en van zijne zonen plaatsen en hen den Heer aanbieden en toewijden,</verse>
<verse osisID="Num.8.14"> en gij zult hen afzonderen uit het midden der kinderen van Israël opdat zij Mij toebehooren.</verse>
<verse osisID="Num.8.15"> En daarna zullen zij den tabernakel des verbonds binnengaan om Mij te dienen<note n="2182">Het Hebr. heeft: ‘En daarna zullen de Levieten komen om den tabernakel der samenkomst te bedienen.’ De plaats der Levieten was in het voorhof. Alleen de priesters betraden het heiligdom.</note>. En aldus zult gij hen reinigen en toewijden tot offergave des Heeren, want ten geschenke zijn zij Mij geschonken vanwege de kinderen van Israël.</verse>
<verse osisID="Num.8.1">dat allen moederschoot opent in Israël, heb Ik hen aangenomen.</verse>
<verse osisID="Num.8.17"> Want Mij behoort al het eerstgeborene der kinderen van Israël, zoowel van de menschen als van het vee. Sinds den dag, dat Ik al het eerstgeborene versloeg in het land Egypte, heb Ik hen Mij toegeheiligd;</verse>
<verse osisID="Num.8.18"> en Ik heb de Levieten genomen in ruil voor al de eerstgeborenen der kinderen van Israël;</verse>
<verse osisID="Num.8.19"> en Ik heb hen ten geschenke overgedragen aan Aäron en aan zijne zonen uit het midden des volks, ten einde zij in plaats van Israël Mij dienen in den tabernakel des verbonds en voor hen bidden, opdat er geene plaag zij onder het volk, als zij het zouden wagen tot het heiligdom te naderen<note n="2183">In het voorhof van den tabernakel zouden zij dienen en, zegt het Hebr.: ‘voor de kinderen van Israël verzoening bewerken’, in dien zin, dat de Heer om hun plaatsvervangend dienstwerk geheel Israël genadig zou zijn. - Opdat er enz. Het Hebr. kan ook vertaald worden: ‘en er zal geene plaag zijn onder de kinderen van Israël, doordat de kinderen van Israël tot het heiligdom naderen’. Alleen de Levieten zouden naderen, hetgeen aan alle anderen als onbevoegden op doodstraf verboden was. Vgl. I 51.</note>.</verse>
<verse osisID="Num.8.20"> En Moses en Aäron en geheel de menigte der kinderen van Israël deden aangaande de Levieten hetgeen de Heer aan Moses geboden had;</verse>
<verse osisID="Num.8.21"> en zij werden gereinigd en waschten hunne kleederen. En Aäron hief hen op voor het aanschijn des Heeren en bad voor hen<note n="2184">Hief hen op, Hebr. ‘bewoog hen met beweging’. Zie noot 7. - En bad voor hen, Hebr. ‘en bewerkte verzoening voor hen’, te weten door het opdragen der offeranden.</note>,</verse>
<verse osisID="Num.8.22"> opdat zij, na gereinigd te zijn, mochten ingaan tot hunne ambtsbezigheden in den tabernakel des verbonds voor het aangezicht van Aäron en zijne zonen. Zooals de Heer aan Moses geboden had aangaande de Levieten, aldus geschiedde het.</verse>
<verse osisID="Num.8.23"> En de Heer sprak tot Moses, zeggende:</verse>
<verse osisID="Num.8.24"> Dit is de wet der Levieten: Van vijf en twintig jaren en daar- boven zullen zij ingaan om dienst te doen in den tabernakel des verbonds<note n="2185">Eerst met het voleinde dertigste levensjaar echter begon hun dienstplicht, voor zoover die het zwaarste werk, het vervoeren van den tabernakel met zijn toebehooren, betrof. Zie IV 47. Volgens anderen is hier geen sprake van eene wet, welk woord in het Hebr. ontbreekt, maar van een verlof om te mogen ingaan, en verplichtte de wet eerst op dertigjarigen leeftijd.</note>.</verse>
<verse osisID="Num.8.25"> En wanneer zij hun vijftigste levensjaar voleind hebben, zullen zij ophouden te dienen;</verse>
<verse osisID="Num.8.26"> en zij zullen dienaars hunner broeders zijn in den tabernakel des verbonds om acht te geven op hetgeen hun zal worden toevertrouwd, maar het dienstwerk zelf zullen zij niet verrichten<note n="2186">Hun, beter: dezen. Zij zouden de jongeren bijstaan met raad en daad, wanneer dit passend was, maar tot het eigenlijke, niet zelden zware dienstwerk waren zij niet meer verplcht.</note>. Aldus zult gij beschikken over de Levieten, wat hun ambtswerk betreft.</verse>
</chapter>

      
<chapter osisID="Num.9">
<title>Hoofdstuk IX.</title><p>Viering van het Paaschfeest (v. 1-.5. Voorschrift voor degenen, die verhinderd zijn het Paaschfeest mede te vieren (v. 6-.14. De wolkzuil geeft het teeken om op te breken of zich te legeren (v. 15-.23.</p>
<verse osisID="Num.9.1"> De Heer sprak tot Moses in de woestijn van Sinaï, het tweede jaar nadat zij uit het land Egypte waren getrokken, in de eerste maand<note n="2187">Hoewel het verhaal van v. 1-14 tot de eerste maand behoort, werd het te dezer plaatse bij de gebeurtenissen der tweede maand (vgl. I 1) gevoegd, omdat de naviering van het Paaschfeest, welker vermelding hier hoofdzaak is, in die maand geschiedde.</note>, zeggende:</verse>
<verse osisID="Num.9.2"> Dat de kinderen van Israël het Paschen houden<note n="2188">De wet van het Paaschfeest, welke naar de letter van Exod. XII 25 eerst in Chanaän verplichtte, gold dus ook voor het woestijnleven. Waarschijnlijk is zij echter, bij wijziging van den toestand (XIV 20-35), in hare werking geschorst. Althans van eene paaschfeestviering wordt vóór Jos. V 10 nergens meer melding gemaakt.</note> te zijnen tijde,</verse>
<verse osisID="Num.9.3"> den veertienden dag dezer maand, tegen den avond, volgens al zijne plechtgebruiken en rechten.</verse>
<verse osisID="Num.9.4"> En Moses beval aan de kinderen van Israël het Paschen te houden.</verse>
<verse osisID="Num.9.5"> En zij hielden het te zijnen tijde, den veertienden dag der maand, tegen den avond, bij den berg Sinaï<note n="2189">Hebr.: ‘in de woestijn van Sinaï’.</note>. Overeenkomstig al hetgeen de Heer aan Moses bevolen had, deden de kinderen van Israël.</verse>
<verse osisID="Num.9.6"> Maar zie, sommige onreinen wegens het lijk van eenen mensch<note n="2190">Letterlijk: ‘wegens de ziel van een mensch’. Het hier gebezigde Hebr. woord, dat ‘ziel’ beteekent, drukt verder ook meermalen, zooals hier, het begrip uit van ‘ontzield lichaam’ of ‘lijk’.</note>, die op dien dag het Paschen niet konden houden<note n="2191">Dat zulke onreinen (zie XIX 11-16) van het paaschoffer niet konden eten, volgt uit Lev. VII 20, 21.</note>, naderden tot Moses en Aäron</verse>
<verse osisID="Num.9.7"> en zeiden hun: Wij zijn onrein wegens het lijk van eenen mensch; waarom worden wij uitgesloten, zoodat wij niet bij machte zijn het offer aan den Heer te brengen te zijnen tijde onder de kinderen van Israël?</verse>
<verse osisID="Num.9.8"> Moses nu antwoordde hun: Wacht, opdat ik verneme wat de Heer aangaande u beveelt.</verse>
<verse osisID="Num.9.9"> En de Heer sprak tot Moses, zeggende:</verse>
<verse osisID="Num.9.10"> Zeg aan de kinderen van Israël: Wanneer iemand onder uw volk onrein is wegens een lijk of een verre reis doet<note n="2192">Niet enkel in deze twee gevallen, maar ook bij alle andere soortgelijke beletselen gold deze wet.</note>, hij houde het Paschen voor den Heer</verse>
<verse osisID="Num.9.11"> in de tweede maand, den veertienden dag der maand, tegen den avond; met ongedeesemd brood en wilde latuwe zullen zij het eten;</verse>
<verse osisID="Num.9.12"> zij zullen daarvan niets overlaten tot den morgen en geen been van hetzelve breken; geheel het plechtgebruik van het Paschen zullen zij onderhouden.</verse>
<verse osisID="Num.9.13"> Maar indien iemand wel rein is en geene reis deed en echter het Paschen niet heeft gehouden, die ziel zal uit hare volksgenooten worden uitgeroeid, omdat zij het offer aan den Heer niet heeft gebracht te zijnen tijde; hij zal zijne zonde dragen<note n="2193">Vgl. voor de beteekenis dier bedreigingen Gen. XVII noot 8 en Lev. XX noot 8.</note>.</verse> 
<verse osisID="Num.9.14"> Ook de vreemdeling en aankomeling<note n="2194">Bedoeld zijn de vreemden, die zich lieten besnijden. Vgl. Exod. XII 48, 49.</note>, indien er bij u zijn, zullen het Paschen voor den Heer houden volgens deszelfs plechtgebruiken en rechten. Eenerlei zal het gebod bij u zijn zoowel voor den aankomeling als voor den inboorling.</verse>
<verse osisID="Num.9.15"> Op den dag dan, dat de tabernakel werd opgericht, bedekte hem de wolk<note n="2195">Nadrukkelijk wordt hier, alvorens het leger van Israël in het volgende hoofdstuk den tocht hervat, van de reeds zoo dikwijls genoemde wolk des Heeren (Exod. XIII 21, 22; XXXIII 9, 10; XL 32, 34-36) melding gemaakt. Immers juist door middel dier wolk geleidde God zijn volk en wist Israël, wanneer het moest optrekken.</note>. Van den avond af nu was zij boven de tent als een schijnsel van vuur tot den morgen.</verse>
<verse osisID="Num.9.16"> Aldus geschiedde voortdurend: des daags bedekte hem de wolk en des nachts als een schijnsel van vuur.</verse>
<verse osisID="Num.9.17"> En wanneer de wolk, welke den tabernakel dekte, werd weggenomen, dan vertrokken de kinderen van Israël; en ter plaatse, waar de wolk bleef staan, daar legerden zij zich.</verse>
<verse osisID="Num.9.18"> Naar het bevel des Heeren vertrokken zij en naar zijn bevel sloegen zij den tabernakel op<note n="2196">Hebr. ‘legerden zij zich’.</note>. Al de dagen, dat de wolk bleef staan boven den tabernakel, bleven zij op dezelfde plaats;</verse>
<verse osisID="Num.9.19"> en als het gebeurde, dat zij langen tijd daarboven verbleef, dan hielden de kinderen van Israël de wacht des Heeren<note n="2197">In het Hebr. is dezelfde zegswijze gebezigd als Lev. VIII 35. Vgl. aldaar noot 20.</note> en vertrokken zij niet</verse>
<verse osisID="Num.9.20"> gedurende zoovele dagen, als de wolk boven den tabernakel was. Naar het bevel des Heeren sloegen zij de tenten op en naar zijn bevel braken zij ze af.</verse>
<verse osisID="Num.9.21"> Indien de wolk van den avond tot den morgen bleef en terstond bij het aanbreken van den dag den tabernakel verliet, dan vertrokken zij; en indien zij na éénen dag en nacht wegging, dan braken zij de tenten op.</verse>
<verse osisID="Num.9.22"> Indien zij echter twee dagen of ééne maand of nog langeren tijd boven den tabernakel bleef, dan vertoefden de kinderen van Israël op dezelfde plaats en vertrokken niet; maar zoodra zij wegging, braken zij de legerplaats op.</verse>
<verse osisID="Num.9.23"> Op het woord des Heeren sloegen zij de tenten op en op zijn woord vertrokken zij; en zij hielden de wacht des Heeren naar hetgeen Hij door de bediening van Moses bevolen had.</verse>
</chapter>

      
<chapter osisID="Num.10">
<title>Hoofdstuk X.</title>
<p>De zilveren signaaltrompetten (v. 1-.10. Vertrek van Sinaï naar Pharan en orde der legerscharen bij den tocht (v. 11-.28. Hobab en Moses (v. 29-.32. De driedaagsche reis onder Gods geleide (v. 33-.34. Gebed van Moses bij het opheffen en nederzetten der ark (v. 35-.36.</p>
<verse osisID="Num.10.1"> En de Heer sprak tot Moses, zeggende:</verse>
<verse osisID="Num.10.2"> Maak u twee trompetten van gedreven zilver, waarmede gij de menigte kunt samenroepen, wanneer de legerplaats moet worden opgebroken<note n="2198">Wellicht was het teeken der wolk niet overal bij de wijd en zijd verspreide scharen zichtbaar. Overigens vorderde vanzelf de orde, dat niet de gansche menigte te gelijk in beweging kwam.</note>.</verse>
<verse osisID="Num.10.3"> En wanneer gij op de trompetten blaast, zal de gansche menigte<note n="2199">De vertegenwoordigers der menigte, de hoofden des volks. Vgl. Exod. XII 3.</note> zich bij u verzamelen aan den ingang van den tabernakel des verbonds.</verse>
<verse osisID="Num.10.4"> Als gij éénmaal blaast, zullen tot u komen de vorsten en<note n="2200">Voor éénmaal heeft net Hebr.: ‘met ééne’ (trompet). - En staat verklarenderwijze voor ‘te weten’. Vgl. I 16.</note> de hoofden der menigte van Israël.</verse>
<verse osisID="Num.10.5"> Maar als het geschal langer aanhoudt en met korte stooten klinkt<note n="2201">Een omschrijvende, niet letterlijke vertaling. Volgens anderen: ‘En als gij alarm blaast’.</note>, zullen degenen, die aan de oostzijde zijn, het eerst het leger opbreken.</verse> 
<verse osisID="Num.10.6"> En als ten tweeden male de trompet klinkt en op een zelfde wijze schettert, zullen degenen, die aan de zuidzijde legeren, de tenten opbreken; en eveneens zullen de overigen doen, wanneer de trompetten schetteren ten vertrek.</verse>
<verse osisID="Num.10.7"> Maar wanneer het volk verzameld moet worden, zal het geschal der trompetten gewoon zijn en zullen zij niet met korte stooten schetteren.</verse>
<verse osisID="Num.10.8"> En de zonen van Aäron, de priesters, zullen op de trompetten blazen; en dit zal een altijddurende wet zijn in uwe geslachten.</verse>
<verse osisID="Num.10.9"> Als gij ten oorlog trekt uit uw land tegen de vijanden, die u bestrijden, zult gij de trompetten doen schallen en schetteren, en er zal aan u gedacht worden bij den Heer, uwen God, zoodat gij uit de handen uwer vijanden gered zult worden<note n="2202">Van dit gebruik der trompetten in oorlogstijd spreekt XXXI 6; II Paral. XIII 12, 14; I Mach. IV 40; V 33; XVI 8.</note>.</verse>
<verse osisID="Num.10.10"> Bijaldien gij een gastmaal en feestdagen en nieuwemaandagen houdt<note n="2203">Hebr.: ‘En ten dage uwer vreugde en (te weten) op uwe feestdagen enz. Vgl. Lev. XXIII en Num. XXVIII 11-15.</note>, zult gij op de trompetten blazen bij uwe brandoffers en vredeoffers, opdat zij ulieden ter gedachtenis strekken bij uwen God. Ik ben de Heer, uw God.</verse>
<verse osisID="Num.10.11"> In het tweede jaar, de tweede maand, den twintigsten dag der maand, werd de wolk opgeheven boven den tabernakel des verbonds;</verse>
<verse osisID="Num.10.12"> en de kinderen van Israël vertrokken volgens hunne afdeelingen uit de woestijn van Sinaï, en de wolk rustte wederom in de woestijn van Pharan<note n="2204">Bijkans een vol jaar derhalve (zie Exod. XIX 1) had het verblijf bij den Sinaï geduurd. - De wolk rustte, d.i. zij bleef na twee kortere tusschenhalten, de Lustgraven en Haseroth (XI 34), voor een geruimen tijd staan in de woestijn van Pharan (vgl. XIII 1). Met deze woorden wordt dus vooraf een kort verslag gegeven aangaande de gansche reis van Sinaï naar Pharan. Volgens anderen echter lag reeds de legerplaats der Lustgraven binnen de genoemde woestijn. - De woestijn van Pharan, thans et-Tih geheeten, is de hoogvlakte, welke zich over de noordelijke helft van het Sinaïetische schiereiland tusschen Egypte, Palestina en het gebergte van Seïr uitstrekt. Zij wordt ten zuiden begrensd door het gebergte et-Tih, waarachter de woestijn van Sinaï is gelegen, en reikt ten noorden aan de woestijn van Sin (Hebr. Tsin) en Palestina, ten noordwesten aan de Middellandsche Zee, terwijl zij westwaarts door het gebergte er-Rahah, waarachter de woestijn van Sur ligt, van Egypte is afgesloten en oostwaarts omzoomd wordt beneden door de Golf van Akaba en hoogerop door de breede en diepe vallei el-Araba, de natuurlijke grens tusschen het woestijnland en het gebergte van Seïr. Vooral in den zomer is de woestijn van Pharan een dorre en waterlooze wildernis, uitgezonderd de vele oasen, welke meer vruchtbaar worden, naarmate men den zuidkant van Palestina nadert.</note>.</verse> 
<verse osisID="Num.10.13"> En het eerst braken op, naar het bevel des Heeren door de bediening van Moses,</verse>
<verse osisID="Num.10.14"> de kinderen van Juda volgens hunne afdeelingen; en hun vorst was Nahasson, de zoon van Aminadab<note n="2205">Vgl. Hoofdst. II, waar de hier v. 14-28 aangewezen orde reeds is vastgesteld.</note>.</verse>
<verse osisID="Num.10.15"> De vorst in den stam der kinderen van Issachar was Nathanaël, de zoon van Suar.</verse>
<verse osisID="Num.10.16"> De vorst in den stam van Zabulon was Eliab, de zoon van Helon.</verse>
<verse osisID="Num.10.17"> En de tabernakel werd afgebroken, en de kinderen van Gerson en Merari, die hem droegen, trokken uit<note n="2206">Vgl. II 17 en IV 24-33.</note>.</verse>
<verse osisID="Num.10.18"> En ook de kinderen van Ruben vertrokken volgens hunne afdeelingen en hunne rangorde; en hun vorst was Helisur, de zoon van Sedeür.</verse>
<verse osisID="Num.10.19"> En de vorst in den stam der kinderen van Simeon was Salamiël, de zoon van Surisaddaï.</verse>
<verse osisID="Num.10.20"> Voorts was de vorst in den stam van Gad Eliasaph, de zoon van Duel.</verse>
<verse osisID="Num.10.21"> En ook de Caäthieten vertrokken, terwijl zij het heiligdom droegen. Zoolang werd de tabernakel gedragen, totdat zij kwamen ter plaatse, waar hij werd opgericht<note n="2207">Den naam van het heiligdom dragen hier de III 31 en IV 5-15 opgetelde heilige zaken. In het Hebr. luidt het tweede halfvers: ‘En men richtte den tabernakel op, tegen dat zij kwamen’. Bij hun aankomst in het legerkamp vonden derhalve de Caäthieten den tabernakel door de zorg der Gersonieten en Merarieten reeds opgericht, zoodat de heilige zaken terstond daar geplaatst konden worden.</note>.</verse>
<verse osisID="Num.10.22"> Ook braken de kinderen van Ephraïm op volgens hunne afdeelingen, en de vorst in hun leger was Elisama, de zoon van Ammiud.</verse> 
<verse osisID="Num.10.23"> En de vorst in den stam der kinderen van Manasse was Gamaliël, de zoon van Phadassur.</verse>
<verse osisID="Num.10.24"> En de vorst in den stam van Benjamin was Abidan, de zoon van Gedeon.</verse>
<verse osisID="Num.10.25"> Het laatst van het gansche heerleger vertrokken de kinderen van Dan volgens hunne afdeelingen; en de vorst in hun leger was Ahiëzer, de zoon van Ammisaddaï.</verse>
<verse osisID="Num.10.26"> En de vorst in den stam der kinderen van Aser was Phegiël, de zoon van Ochran.</verse>
<verse osisID="Num.10.27"> En de vorst in den stam der kinderen van Nephthali was Ahira, de zoon van Enan.</verse>
<verse osisID="Num.10.28"> Dat waren de legers en de optochten der kinderen van Israël volgens hunne afdeelingen, wanneer zij wegtrokken.</verse>
<verse osisID="Num.10.29"> En Moses zeide tot zijnen aanverwant Hobab, den zoon van Raguel, den Madianiet<note n="2208">Vgl. Exod. II noot 20.</note>: Wij vertrekken naar het oord, dat de Heer ons zal geven; kom met ons, opdat wij u weldoen, want de Heer heeft goede dingen beloofd aan Israël.</verse>
<verse osisID="Num.10.30"> En deze antwoordde hem: Ik zal niet met u gaan, maar naar mijn land terugkeeren, waar ik geboren ben.</verse>
<verse osisID="Num.10.31"> En hij zeide: Verlaat ons niet, want gij weet op welke plaatsen wij in de woestijn moeten legeren, en gij zult onze gids zijn<note n="2209">Al wees de wolk den weg aan, zij gaf geen gewestelijke kennis. De goddelijke bijstand maakte de menschelijke medewerking niet overbodig. Een ervaren gids was dus van groot nut, vooral om de weiden en waterbronnen aan te wijzen, welke dikwijls tusschen het gebergte of in de valleien verborgen zijn.</note>.</verse>
<verse osisID="Num.10.32"> En wanneer gij met ons gaat, zullen wij al het beste uit de rijkdommen, welke de Heer ons zal schenken, aan u geven.</verse>
<verse osisID="Num.10.33"> Zij trokken dan van den berg des Heeren eenen weg van drie dagen voort, en de ark van het verbond des Heeren ging voor hen uit en wees hun gedurende drie dagen de plaats der legering<note n="2210">Volgens v. 21 was de plaats der ark midden tusschen de legers. In dien zin dan ging de ark voor hen uit, gelijk een veldheer in het midden zijner troepen gezegd wordt aan de spits te gaan. Te meer nog mag dit zoo verstaan worden om het Hebr.: ‘en de ark van het verbond van Jehova toog op voor hun aangezicht (d.i. terwijl allen het zagen) eenen weg van drie dagen, om hun een rustoord op te speuren’. Ongetwijfeld werd meermalen gedurende dien tocht een korte rusttijd gehouden, maar aan het einde wees de ark, door middel der wolkzuil, het rustoord voor langeren tijd aan.</note>.</verse> 
<verse osisID="Num.10.34"> Ook was de wolk des Heeren des daags boven hen, wanneer zij voorttrokken<note n="2211">Dit vers (Hebr.: ‘En de wolk’ enz.) voltooit de gedachte van het vorige tweede halfvers. Dáár is alleen van de ark, hier alleen van de wolk sprake, maar beide behooren bij elkander (Exod. XXV noot 17) en wat aan elk afzonderlijk wordt toegeschreven, is inderdaad niet te scheiden. In deze verzen is eenvoudig bedoeld, dat Israël, de ark met zich voerend en de wolk boven zich hebbend, op wonderbare wijze geleid en beschut werd en voorttrok onder Gods hoede.</note>.</verse>
<verse osisID="Num.10.35"> En wanneer de ark werd opgeheven, zeide Moses: Rijs op, Heer, en dat uwe vijanden verstrooid worden, en dat uwe haters vluchten voor uw aangezicht.</verse>
<verse osisID="Num.10.36"> En wanneer zij werd neergezet, zeide hij: Keer terug, Heer, tot de menigte van Israël's leger.</verse>
</chapter>

      
<chapter osisID="Num.11">
<title>Hoofdstuk XI.</title><p>Gemor des volks met brand gestraft (v. 1-.3. Het roept om vleeschspijzen en walgt van het manna (v. 4-.9. Klacht van Moses tot God (v. 10-15), die hem op zijn bede medehelpers toezegt alsook de belofte doet het volk een maand lang met vleesch te spijzigen (v. 16-.23. De zeventig oudsten met den geest Gods vervuld (v. 24-.30. De kwakkels, en de straf van het gulzige volk (v. 31-.34.</p>
<verse osisID="Num.11.1"> Intusschen ontstond er een gemor onder het volk, als van klagenden over ongemak, tegen den Heer. En toen de Heer dat hoorde, werd Hij vertoornd. En het vuur des Heeren ontbrandde tegen hen en verslond het uiterste gedeelte der legerplaats.</verse>
<verse osisID="Num.11.2"> En toen het volk tot Moses riep, bad Moses tot den Heer en het vuur werd uitgedoofd.</verse>
<verse osisID="Num.11.3"> En hij noemde den naam dier plaats Brand, omdat het vuur des Heeren ontbrand was tegen hen<note n="2212">Omdat de lijst der vertoefplaatsen (Num. XXXIII) tusschen de woestijn van Sinaï en Hazeroth slechts een enkele vertoefplaats, de Lustgraven, aanwijst en omdat ook hier tusschen Brand, Hebr. Thab eerah, en de Lustgraven (zie v. 34) van een opbreken des legerkamps geen melding gemaakt wordt, doelen beide namen waarschijnlijk op hetzelfde oord, is Brand de plek van den brand aan het uiterste gedeelte der legerplaats, welke in hare geheele uitgestrektheid Lustgraven genoemd is.</note>.</verse> 
<verse osisID="Num.11.4"> Voorts ontgloeide de menigte van allerlei volk<note n="2213">Vgl. Exod. XII 38.</note>, welke met hen was opgetrokken, in lust, en nederzittend en weenend te zamen met de kinderen van Israël, zeide zij: Wie zal ons vleesch<note n="2214">Zie ter verklaring dier klacht Exod. XVI noot 3.</note> te eten geven?</verse>
<verse osisID="Num.11.5"> Wij denken aan de visschen, die wij in Egypte om niet aten; ons komen in de gedachte de komkommers en de meloenen en de preien en de uiën en het knoflook<note n="2215">Van die spijzen was er overvloed in Egypte. De Nijl is altijd als uiterst vischrijk geroemd geworden, en wanneer die rivier, na met een vruchtbaar slib het land overstroomd te hebben, weer binnen hare bedding is getreden, groeien allerlei granen en de genoemde groenten allerweelderigst.</note>.</verse>
<verse osisID="Num.11.6"> Onze ziel is uitgedroogd; niets anders zien onze oogen dan Man.</verse>
<verse osisID="Num.11.7"> Het Man nu was als korianderzaad, van kleur als bedellium<note n="2216">Vgl. voor de tusschenrede v. 7-9 Exod. XVI 14, 15, 31. - Bedellium is een doorschijnend en welriekend hars.</note>.</verse>
<verse osisID="Num.11.8"> En het volk ging het in het rond verzamelen en maalde het in den molen of stampte het fijn in den vijzel en kookte het in den pot en maakte er koeken van, welke als met olie toebereid brood smaakten.</verse>
<verse osisID="Num.11.9"> En wanneer des nachts de dauw op de legerplaats nederdaalde, daalde te gelijk ook het Man neder.</verse>
<verse osisID="Num.11.10"> Moses dan hoorde het volk, geslacht aan geslacht, weenen, een ieder aan den ingang zijner tent. En de gramschap des Heeren werd zeer ontstoken; en ook aan Moses scheen het ondraaglijk.</verse>
<verse osisID="Num.11.11"> En hij sprak tot den Heer: Waarom hebt Gij uwen dienaar bedroefd? Waarom vind ik geen genade voor uw aangezicht? En waarom hebt Gij den last van geheel dit volk op mij gelegd?</verse> 
<verse osisID="Num.11.12"> Ben ik dan zwanger geweest van geheel die menigte of heb ik ze gebaard, dat Gij tot mij zegt: draag hen in uwen schoot, gelijk de voedster het kindeke pleegt te dragen, en leid hen naar het land, dat Gij aan hunne vaderen onder eede beloofd hebt?</verse>
<verse osisID="Num.11.13"> Van waar heb ik vleesch om het aan zoo groot een menigte te geven? Zij weenen tegen mij, zeggende: Geef ons vleesch te eten.</verse>
<verse osisID="Num.11.14"> Ik kan niet alleen geheel dit volk dragen, want zwaar is het mij.</verse>
<verse osisID="Num.11.15"> Indien het U echter anders goeddunkt, dan smeek ik U mij te dooden en vinde ik genade in uwe oogen om niet met zoo groote rampen getroffen te worden<note n="2217">Geen kleinmoedigheid, maar ootmoedigheid, geen ongeduld, maar heilige ijver is de grondtoon van dit gebed (v. 11-15). De taak om Israël in vrede en vriendschap met God te bewaren gaat feitelijk Moses' krachten te boven en de ellendige toestand, welke den Heer tot gramschap wekt en het volk tot schade strekt, is hem erger dan de dood. Vandaar de dubbele bede om verlichting in zijne taak en om genade voor het volk, dat immers (v. 12) veelmeer Gods volk is dan het zijne. De Heer luistert dan ook naar zijn dienaar, die hier naar recht en plicht het ambt van middelaar uitoefent.</note>.</verse>
<verse osisID="Num.11.16"> En de Heer zeide tot Moses: Verzamel Mij zeventig mannen uit de oudsten van Israël, van wie gij weet dat zij oudsten des volks en zijne meesters zijn<note n="2218">Mannen, van wie hij wist, dat zij ook metterdaad in handel en wandel boven de menigte stonden. Immers geen aangelegenheden van minder belang (Exod. XVIII 22), maar de zwaarwichtigste zaken zouden hun worden toevertrouwd. Met Moses, vervuld van Gods geest, moesten zij (vgl. het volgende vers) als Gods uitgelezen dienaars den grooten leidsman ter zijde staan in het hooge bestier van het volk.</note>; en gij zult hen naar den ingang van den tabernakel des verbonds brengen en hen daar bij u doen staan,</verse>
<verse osisID="Num.11.17"> opdat Ik nederdale en met u spreke; en Ik zal van uwen geest wegnemen en aan hen geven<note n="2219">Gelijk vele lichten aan één licht ontstoken worden, zonder dat het in kracht vermindert, zoo zou de geest van wijsheid en verstand in Moses op de anderen overgaan en niettemin bij hem blijven in al zijne volheid.</note>, opdat zij met u den last des volks dragen en niet gij alleen wordet bezwaard.</verse>
<verse osisID="Num.11.18"> Ook zult gij aan het volk zeggen: Heiligt u<note n="2220">Het volk moet zich heiligen (vgl. Exod. XIX 10) ten einde op waardige wijze de openbaring van Gods almacht te aanschouwen en zijne wonderbare gave te ontvangen. Zoo ontbreekt de waarschuwing niet, alvorens God, goed en gerechtig tevens, het verlangen des volks vervult.</note>; morgen zult gij vleesch eten, want Ik heb u hooren zeggen: Wie zal ons vleeschspijzen geven? Het was ons goed in Egypte. Zoo dan zal de Heer u vleesch te eten geven</verse>
<verse osisID="Num.11.19"> niet eenen dag, noch twee of vijf of tien, noch zelfs twintig dagen,</verse>
<verse osisID="Num.11.20"> maar een gansche maand lang, totdat het u de neusgaten uitkomt en u tot walging wordt<note n="2221">Totdat de geur van het vleesch hun ondraaglijk zou worden.</note>, omdat gij den Heer versmaad hebt, die in uw midden is, en gij geweend hebt voor zijn aangezicht, zeggende: Waarom zijn wij uit Egypte getrokken?</verse>
<verse osisID="Num.11.21"> En Moses zeide: Zeshonderd duizend mannen te voet bedraagt dit volk, en Gij zegt: Ik zal hun vleeschspijzen geven een gansche maand?</verse>
<verse osisID="Num.11.22"> Zal er dan van schapen en runderen zooveel geslacht worden, dat het ten voedsel toereikend kan zijn? Of zullen alle visschen der zee bijeen verzameld worden om hen te verzadigen<note n="2222">Hij twijfelt niet aan de vervulling der belofte, maar kan niet begrijpen op wat wijze God zijn woord gestand zal doen.</note>?</verse>
<verse osisID="Num.11.23"> En de Heer antwoordde hem: Is de hand des Heeren machteloos? Nu zult gij zien of mijn woord metterdaad volbracht wordt.</verse>
<verse osisID="Num.11.24"> Moses kwam dan en verhaalde aan het volk de woorden des Heeren en verzamelde zeventig mannen uit de oudsten van Israël, die hij rondom den tabernakel deed staan.</verse>
<verse osisID="Num.11.25"> En de Heer daalde neder in de wolk en sprak tot hem en nam van den geest, die in Moses was, en gaf er van aan de zeventig oudsten. En toen de geest op hen rustte, profeteerden<note n="2223">Onder den invloed van Gods geest verkondigden zij waarschijnlijk den lof van God op zulk eene wijze, dat de werking van Gods geest voor allen duidelijk was. Vgl. I Reg. X 6; III Reg. XVIII 29; I Paral. XXV 1-3.</note> zij en hielden zij niet meer op<note n="2224">Ook in het vervolg profeteerden zij, te weten wanneer dit ter vervulling hunner roeping dienstig was. Hebr.: ‘en deden het niet meer’. Volgens deze vertaling gebeurde dit wonder slechts eenmaal. Voldoende was daarmede betuigd, dat de geest Gods blijvend op hen rustte.</note>.</verse> 
<verse osisID="Num.11.26"> In de legerplaats nu waren twee mannen achtergebleven, van wie de een Eldad heette en de ander Medad, en op hen rustte de geest; want ook zij waren opgeschreven en waren niet naar den tabernakel gegaan.</verse>
<verse osisID="Num.11.27"> En toen zij in de legerplaats profeteerden, liep een knaap heen en boodschapte het aan Moses, zeggende: Eldad en Medad profeteeren in de legerplaats.</verse>
<verse osisID="Num.11.28"> Aanstonds sprak Josue, de zoon van Nun, de dienaar van Moses en een uitgelezene uit velen: Mijn heer Moses, wederhoud hen<note n="2225">Hoewel door Moses aangewezen, hadden die twee de gave des geestes ontvangen zonder verdere bemiddeling van Moses. Hun profeteeren scheen daarom aan Josue eene krenking van het gezag zijns meesters, welke niet geduld mocht worden. Op soortgelijke wijze sprak ook eens de apostel Joannes tot den Heiland. Vgl. Luc. IX 49.</note>.</verse>
<verse osisID="Num.11.29"> Maar deze zeide: Wat ijvert gij voor mij? Wie verleene, dat geheel het volk profeteert<note n="2226">De zin is: Och, mocht geheel het volk profeteeren enz. - Wie verleene, is een Hebreeuwsche zegswijze, waarmede een wensch wordt ingeleid. Vgl. Judic. IX 29.</note> en de Heer hun zijnen geest geeft?</verse>
<verse osisID="Num.11.30"> En Moses keerde met de oudsten van Israël in de legerplaats terug.</verse>
<verse osisID="Num.11.31"> Een wind nu toog uit van den Heer en greep kwakkelen aan en voerde ze over de zee en liet ze op de legerplaats vallen, eene dagreize ver rondom de legerplaats aan al hare zijden, en ze vlogen in de lucht op eene hoogte van twee el boven den grond<note n="2227">Een zuidoostenwind voerde op Gods bevel de vogelen op het uitgestrekte terrein der legerplaats, waar ze rondom de tenten der afdeelingen gemakkelijk gevangen werden. Ze vlogen in de lucht is een verklarende invoeging der Vulgaat. Anderen verstaan het Hebr. zoo, dat de menigte der neergestorte kwakkelen op menige plek eene hoogte van twee el bereikte. Vgl. hierbij Psal. LXXVII 26-28.</note>.</verse>
<verse osisID="Num.11.32"> Het volk maakte zich dan op dien ganschen dag en nacht en den volgenden dag en verzamelde de kwakkelen - wie weinig had, tien cormaten - en zij droogden ze rondom de legerplaats<note n="2228">De cormaat, Hebr. ‘chomer’, de grootste maat voor droge waren, bedroeg tien epha, d.i. volgens sommigen ruim 201, volgens anderen 315 liter. - Het drogen diende om het vleesch te bewaren.</note>.</verse> 
<verse osisID="Num.11.33"> Nog was het vleesch tusschen hunne tanden en ontbrak dat voedsel nog niet<note n="2229">Waarschijnlijk dus nog geen maand na de komst der kwakkelen. Vgl. v. 20.</note>, en zie, de gramschap des Heeren ontstak tegen het volk en sloeg het met een uitermate zware plaag.</verse>
<verse osisID="Num.11.34"> En die plaats werd genoemd de Lustgraven, want daar begroeven zij het volk, dat belust was geweest. Van de Lustgraven nu trokken zij weg en kwamen te Haseroth, en zij verbleven daar<note n="2230">Naar de juiste ligging van de Lustgraven en van Haseroth kan slechts gegist worden. Wat bepaaldelijk het laatste betreft, kunnen gemakkelijk ook nog andere plekken, wellicht bijv. Deut. I 1, met dien algemeenen naam genoemd zijn. Haseroth toch, Hebr. Chatseerooth, beteekent ‘omheiningen’ of ‘afgeperkte plaatsen’.</note>.</verse>
</chapter>

      
<chapter osisID="Num.12">
<title>Hoofdstuk XII.</title>
<p>Gemor van Aäron en Maria tegen Moses, die door God zelf verdedigd wordt (v. 1-.9. Maria met melaatschheid geslagen en op Moses' voorbede genezen (v. 10-.15.</p>
<verse osisID="Num.12.1"> En Maria en Aäron spraken tegen Moses wegens zijne Ethiopische huisvrouw<note n="2231">Maria was de hoofdschuldige. Dit blijkt hieruit, dat zij het eerst genoemd is, en wordt overigens door de Latijnsche vertaling locuta, in navolging van den grondtekst, genoegzaam aangeduid. Ook treft haar alleen (v. 10) de straf. - Niet weinigen meenen, dat met de Ethiopische huisvrouw een tweede in plaats der gestorven Sephora bedoeld wordt. Volgens aloude katholieke schriftverklaring echter zou Moses slechts ééne echtgenoote gehad hebben. Waarom dan deze hier de Ethiopische, Hebr. ‘de Koesjietische’, heet, is niet duidelijk. Sommigen wijzen ter verklaring er op, dat onder den naam van Ethiopië of ‘Koesj’ meermalen (II Paral. XIV 9; XXI 16) ook Arabië, waartoe Madian behoort, wordt aangewezen. Wellicht ook had zich de Madianietische stam, waaruit Sephora gesproten was, met eene Koesjietische volkplanting (vgl. Gen. X noot 8) vermengd. Hoe dat zij, de afstamming van Moses' echtgenoote uit een vreemd volk schijnt voor de oproerigen het voorwendsel te zijn geweest tot minachting van Moses en tot opstand tegen zijn gezag.</note>,</verse>
<verse osisID="Num.12.2"> en zij zeiden: Heeft de Heer door Moses alleen gesproken? heeft Hij niet eveneens tot ons<note n="2232">Op de hun geschonken genadegaven (Exod. XV 20; XXVIII 30) zich hoovaardig verheffend, wilden zij aan Moses zelf gelijk zijn.</note> gesproken? En toen de Heer dat gehoord had,</verse> 
<verse osisID="Num.12.3"> [Moses toch was een zeer zachtmoedig man, meer dan alle menschen<note n="2233">Sommigen willen, dat deze lofspraak door een ander dan Moses, bijv. door Josue zal zijn ingevoegd. Volgens anderen zou de groote godsman zelf onder ingeving van den H. Geest dit geschreven hebben, niet om voor zich zelven, maar om van zich zelven, waar dit paste, te getuigen. Deze tusschenrede verklaart dan, waarom de schuldigen niet door Moses, maar door God zelf ter verantwoording worden geroepen.</note>, die op aarde woonden,]</verse>
<verse osisID="Num.12.4"> sprak Hij terstond tot hem en tot Aäron en Maria: Gaat uit, gij drieën alleen, naar den tabernakel des verbonds. En toen zij uitgegaan waren,</verse>
<verse osisID="Num.12.5"> daalde de Heer in de wolkzuil neder en stelde zich aan den ingang van den tabernakel en riep Aäron en Maria. En toen zij gekomen waren,</verse>
<verse osisID="Num.12.6"> zeide Hij tot hen: Luistert naar mijne woorden; indien iemand onder u een profeet des Heeren is, openbaar Ik mij in een gezicht aan hem of spreek Ik door een droom tot hem<note n="2234">De profeet ontvangt hetzij in wakenden toestand door middel van een gezicht, of wel in den slaap door middel van een droom, kennis van Gods openbaring.</note>.</verse>
<verse osisID="Num.12.7"> Maar niet een zoodanige is mijn dienaar Moses, die in geheel mijn huis allergetrouwst is;</verse>
<verse osisID="Num.12.8"> immers van mond tot mond spreek Ik tot hem, en klaar en niet in raadselen en beelden ziet hij den Heer<note n="2235">Hij overtreft in dubbel opzicht andere profeten en vooreerst hierin (v. 7), dat hem geen beperkte lastgeving ten deel viel. Over geheel Israël gesteld, vervult hij, en met eere, gelijk God getuigt, een veel gewichtiger taak. Vgl. verder voor het tweede punt Exod. XXXIII 11 en noot 8.</note>. Waarom dan hebt gij niet gevreesd van mijnen dienaar Moses kwaad te spreken?</verse>
<verse osisID="Num.12.9"> En Hij was vertoornd tegen hen en ging henen;</verse>
<verse osisID="Num.12.10"> ook week de wolk, die boven den tabernakel was, en zie, Maria vertoonde zich wit van melaatschheid als sneeuw. En toen Aäron<note n="2236">Deze bleef ongedeerd, waarschijnlijk als de minst schuldige en ook, omdat hij, de hoogepriester, door geene onreinheid bezoedeld mocht worden.</note> haar beschouwde en haar met melaatschheid overdekt zag,</verse>
<verse osisID="Num.12.11"> zeide hij tot Moses: Ik smeek u, mijn heer, leg op ons deze zonde niet<note n="2237">Laat de zonde niet op ons blijven, zorg dat de straf worde weggenomen.</note>, welke wij dwaselijk bedreven hebben</verse>
<verse osisID="Num.12.13"> En Moses riep tot den Heer, zeggende: o God, ik smeek U, genees haar.</verse>
<verse osisID="Num.12.12"> opdat deze niet eene doode gelijk worde en als eene misgeboorte, welke van den schoot harer moeder wordt weggeworpen; zie, reeds voor de helft is haar vleesch door de melaatschheid verslonden.</verse>
<verse osisID="Num.12.14"> En de Heer antwoordde hem: Als haar vader haar in het gelaat had gespuwd<note n="2238">Gelijk eene door den vergramden vader ten diepste vernederde (Job. XXX 10) dochter minstens een week lang buiten het aangezicht des vaders moest blijven, zoo moest María, door den vergramden God zoo schrikkelijk vernederd, denzelfden tijd buiten het legerkamp, de woonplaats van God (Exod. XXV 8), hare straf dragen.</note>, moest zij dan niet zeven dagen ten minste schaamrood zijn? Zeven dagen worde zij afgezonderd buiten de legerplaats en daarna zal zij worden teruggeroepen.</verse>
<verse osisID="Num.12.15"> Zoo werd dan Maria zeven dagen uitgesloten buiten de legerplaats; en het volk trok niet weg van die plaats, totdat Maria werd teruggeroepen<note n="2239">Volgens vele HH. Vaders verzinnebeeldt het huwelijk van Moses met de Ethiopische het huwelijk van Christus met de Kerk der heidensche volken, dat afgunst en haat verwekte bij het door Maria en Aäron vertegenwoordigde Joodsche volk. Gelijk Maria echter met melaatschheid en uitbanning een tijdlang gestraft werd, zoo blijft Israël nu in geestelijke ellende buiten het rijk Gods gebannen, totdat het eens, op den door God bepaalden tijd, wederom in de gemeenschap van het volk Gods zal worden opgenomen.</note>.</verse>
</chapter>

      
<chapter osisID="Num.13">
<title>Hoofdstuk XIII.</title><p>Zending van twaalf verspieders naar Chanaän (v. 1-.21. Hunne reis en hun verslag daarvan na de terugkomst (v. 22-.34.</p>
<verse osisID="Num.13.1"> En het volk vertrok van Haseroth en sloeg de tenten op in de woestijn van Pharan<note n="2240">Vgl. X noot 7. Uiterst beknopt is dit bericht. In het volgende vers staat Israël aan de noordergrens der woestijn.</note>.</verse>
<verse osisID="Num.13.2"> En de Heer sprak daar tot Moses, zeggende:</verse>
<verse osisID="Num.13.3"> Zend mannen om het land Cha- naän te verkennen, dat Ik aan de kinderen van Israël geven zal, uit elken stam éénen van de vorsten<note n="2241">Dit gebeurde te Cades, ook Cadesbarne geheeten, dat volgens Deut. I 2 elf dagreizen van het gebergte Horeb verwijderd is (vgl. v. 27; XXXII 8; Jos. XIV 7), nadat het volk daar, in het gezicht van Chanaän, de verkenning des lands gevraagd had. Vgl. Deut. I 19-23. - Vorsten heeten niet enkel de stamvorsten, maar ook andere opperhoofden van minderen rang. Uit die mannen van aanzien, die het vertrouwen des volks hadden, moesten de verkenners genomen worden.</note>.</verse>
<verse osisID="Num.13.4"> Moses deed hetgeen de Heer bevolen had en zond uit de woestijn van Pharan mannen, die vorsten waren, en dit zijn hunne namen.</verse>
<verse osisID="Num.13.5"> Uit den stam Ruben Sammua, den zoon van Zechur.</verse>
<verse osisID="Num.13.6"> Uit den stam Simeon Saphat, den zoon van Huri.</verse>
<verse osisID="Num.13.7"> Uit den stam Juda Caleb, den zoon van Jephone.</verse>
<verse osisID="Num.13.8"> Uit den stam Issachar Igal, den zoon van Joseph.</verse>
<verse osisID="Num.13.9"> Uit den stam Ephraïm Osee, den zoon van Nun.</verse>
<verse osisID="Num.13.10"> Uit den stam Benjamin Phalti, den zoon van Raphu.</verse>
<verse osisID="Num.13.11"> Uit den stam Zabulon Geddiël, den zoon van Sodi.</verse>
<verse osisID="Num.13.12"> Uit den stam Joseph, van Manasses' schepter<note n="2242">Schepter, Hebr. ‘stam’. - Wellicht wordt alleen hier, en niet in v. 9, van Joseph melding gemaakt, omdat Manasses zijn eerstgeborene is.</note>, Gaddi, den zoon van Susi.</verse>
<verse osisID="Num.13.13"> Uit den stam Dan Ammiël, den zoon van Gemalli.</verse>
<verse osisID="Num.13.14"> Uit den stam Aser Sthur, den zoon van Michaël.</verse>
<verse osisID="Num.13.15"> Uit den stam Nephthali Nahabi, den zoon van Vapsi.</verse>
<verse osisID="Num.13.16"> Uit den stam Gad Guel, den zoon van Machi.</verse>
<verse osisID="Num.13.17"> Dat zijn de namen der mannen, die Moses zond om het land te verkennen; en hij noemde Osee, den zoon van Nun, Josue<note n="2243">Hij noemde kan de beteekenis hebben, dat Moses hem vroeger dien naam gegeven had. Vgl. Exod. XVII noot 6.</note>.</verse>
<verse osisID="Num.13.18"> Moses zond hen dan om het land Chanaän te verkennen en zeide tot hen: Trekt op langs den zuidkant. En wanneer gij aan de bergen komt<note n="2244">Met den zuidkant, Hebr. ‘de negeb’, vgl. Exod. XXVI noot 12, is de steppengrond bedoeld, welke zich in de breedte van de Doode Zee tot aan de Middellandsche Zee, in de lengte van Cades tot op eenige mijlen beneden Hebron uitstrekt. De bergen zijn de bergstreek, welke ten zuiden van Hebron begint, dan noordwaarts tot de vlakte van Jesraël loopt en daar in noordwestelijke richting tot het voorgebergte van den Carmel reikt.</note>,</verse>
<verse osisID="Num.13.19"> verkent dan het land, hoedanig het is, en het volk, dat er woont, of het sterk of zwak is, of zij weinigen in getal of wel velen zijn;</verse>
<verse osisID="Num.13.20"> of het land zelf goed is of slecht; hoedanig de steden zijn, ommuurd of zonder muren;</verse>
<verse osisID="Num.13.21"> of de grond vet is of onvruchtbaar, boschrijk of zonder geboomte. Weest moedig en brengt ons van de vruchten des lands. Het was dan de tijd, dat reeds de vroege druiven konden gegeten worden<note n="2245">De maand Juli.</note>.</verse>
<verse osisID="Num.13.22"> En toen zij opgetrokken waren, verkenden zij het land van de woestijn van Sin tot Rohob, waar men naar Emath komt<note n="2246">De woestijn van Sin (Hebr. ‘Tsin’) moet niet verward worden met de woestijn van Sin (Hebr. ‘Sin’), welke langs de Roode Zee zich uitstrekt (Exod. XVI 1). Zij ligt boven de woestijn van Pharan en kan als het noordoostelijke einde dier woestijn beschouwd worden. - Rohob lag in het hooge noorden van Chanaän, vermoedelijk bij de stad Dan of Laïs (Judic. XVIII 28), en beheerschte, aan den ingang naar het meer noordelijke gewest van Emath, den bergpas tusschen den Libanon en den Anti-Libanon. In het kort is hier vooraf medegedeeld, dat zij geheel het land van het zuiden tot het noorden doortrokken. Eenige bijzonderheden van dien tocht geven v. 23 en 24.</note>.</verse>
<verse osisID="Num.13.23"> En zij trokken op langs den zuidkant en kwamen te Hebron, alwaar Achiman en Sisaï en Tholmaï, de kinderen van Enac, waren; Hebron toch is zeven jaren vóór Tanis, de stad van Egypte, gebouwd<note n="2247">Langs den zuidkant, Hebr. ‘in den negeb’. Vgl. noot 5. - Zie voor Hebron Gen. XIII noot 13. De drie kinderen, d.i. geslachten, van Enac worden als opmerkelijke reuzengeslachten (v. 34; Deut. IX 2) in het bijzonder genoemd. - Tanis is de stad der tien plagen (Ps. LXXVII 12, 43).</note>.</verse>
<verse osisID="Num.13.24"> En zij kwamen tot de Druiventrosbeek en sneden eene rank met hare druiven af, welke twee mannen aan een draagstok droegen. Ook van de granaatappelen en van de vijgen dier plaats namen zij mede;</verse> 
<verse osisID="Num.13.25"> en deze is Nehelescol genoemd, dat is Druiventrosbeek, omdat van daar de kinderen van Israël de druiventros gedragen hadden<note n="2248">De Druiventrosbeek of, gelijk het Hebr. ook vertaald wordt (XXXII 9), het Druiventrosdal lag in de nabijheid van Hebron, welks vruchtbare omstreken ook nu nog voor den wijnbouw uitnemend geschikt zijn. - Nog heden worden in Palestina reusachtige druiventrossen of wijnranken ter lengte van ongeveer een meter en ter zwaarte van vier of vijf kilo gevonden.</note>.</verse>
<verse osisID="Num.13.26"> En de verkenners des lands keerden na veertig dagen terug, toen zij het gansche gewest hadden rondgetrokken;</verse>
<verse osisID="Num.13.27"> en zij kwamen bij Moses en Aäron en bij de gansche verzamemeling der kinderen van Israël in de woestijn van Pharan, dat is te Cades. En zij spraken tot hen en tot de gansche menigte en toonden de vruchten des lands;</verse>
<verse osisID="Num.13.28"> en zij verhaalden, zeggende: Wij zijn in het land gekomen, werwaarts gij ons gezonden hebt, en het vloeit waarlijk over van melk en honig, zooals aan deze vruchten erkend kan worden;</verse>
<verse osisID="Num.13.29"> maar het heeft allersterkste bewoners en groote en ommuurde steden. Het geslacht van Enac hebben wij daar gezien.</verse>
<verse osisID="Num.13.30"> Amalec woont in het zuiden, de Hetheër en de Jebuseër en de Amorrheër op het gebergte, en de Chananeër woont aan de zee en langs den Jordaanstroom<note n="2249">Vgl. voor Amalec in het zuiden (Hebr.: ‘in den negeb’) Exod. XVII noot 5. Van de Hetheërs te Hebron in het gebergte van Juda spreekt Gen. XXIII 3, van de Jebuseërs te Jerusalem, dat oudtijds Jebus heette, Jos. XVIII 28 en II Reg. V 6. De Amorrheërs waren wijd verspreid. Reeds te Cades zag Israël de bergen der Amorrheërs (Deut. I 19, 20). Ten tijde der aartsvaders woonden zij te Asasonthamar aan de westzijde der Doode Zee (Gen. XIV 7) en bij Hebron (Gen. XIV 13), alsook hooger op bij Sichem (Gen. XLVIII 22), en zelfs stichtten zij twee rijken in het Overjordaansche, dat van Basan in het noorden (Jos. IX 10) en dat van Hesebon in het zuiden (Num. XXI 25, 26). Genoemde volken waren van Chanaänietischen stam (Gen. X 15, 16) evenals de Chananeërs, een afzonderlijk volk, dat alleen den oorspronkelijken naam bewaard had. Het woonde in het westen en in het oosten (Jos. XI 3), aan de kust der Middellandsche Zee en langs de oevers van den Jordaan.</note>.</verse>
<verse osisID="Num.13.31"> Middelerwijl stilde Caleb<note n="2250">Ook Josue. Vgl. bijv. XIV 6 en 7. Wellicht wordt hier van hem gezwegen, wijl Caleb aanvankelijk het woord voerde.</note> het gemor, dat onder het volk tegen Moses ontstond, en hij zeide: Trekken wij op en nemen wij het land in bezit, want wij kunnen het veroveren.</verse>
<verse osisID="Num.13.32"> Maar de anderen, die met hem waren, zeiden: Geenszins zijn wij in staat tegen dat volk op te trekken, want het is sterker dan wij.</verse>
<verse osisID="Num.13.33"> En zij spraken bij de kinderen van Israël kwaad van het land, dat zij verkend hadden, zeggende: Het land, dat wij doorreisd hebben, verslindt zijne bewoners<note n="2251">Deze uitdrukking is duister. Misschien doelt ze, niet zonder leugenachtige overdrijving, op besmettelijke ziekte of andere landplagen.</note>; het volk, dat wij aanschouwd hebben, is hoog van gestalte.</verse>
<verse osisID="Num.13.34"> Wij hebben daar sommige monsters gezien onder de kinderen van Enac uit het geslacht der reuzen, en bij hen vergeleken schenen wij als het ware sprinkhanen.</verse>
</chapter>

      
<chapter osisID="Num.14">
<title>Hoofdstuk XIV.</title>
<p>Gemor des volks en vergeefsche poging van Josue en Caleb om het tot inkeer te brengen (v. 1-.9. Verschijning van 's Heeren heerlijkheid en Moses' voorbede bij den vertoornden God (v. 10-.19. Het vonnis over de schuldigen (v. 20-.38. Spijt des volks en nederlaag, nadat het tegen Gods wil ten strijde is getrokken (v. 39-.45.</p>
<verse osisID="Num.14.1"> Geheel de menigte hief dan een luid geschreeuw aan en weende dien nacht,</verse>
<verse osisID="Num.14.2"> en al de kinderen van Israël morden tegen Moses en Aäron, zeggende:</verse>
<verse osisID="Num.14.3"> Och, waren wij in Egypte gestorven en kwamen wij maar om in deze woeste wildernis en voere ons de Heer toch niet in dat land, opdat wij niet door het zwaard vallen en onze vrouwen en kinderen niet gevankelijk worden weggevoerd. Is het niet beter naar Egypte terug te keeren?</verse>
<verse osisID="Num.14.4"> En zij zeiden tot elkander: Stellen wij ons eenen aanvoerder en keeren wij naar Egypte terug.</verse> 
<verse osisID="Num.14.5"> Toen nu Moses en Aäron dat hoorden, vielen zij voorover op den grond in tegenwoordigheid van de gansche menigte der kinderen van Israël<note n="2252">Zij smeekten zoo God om hulp en baden voor het volk.</note>.</verse>
<verse osisID="Num.14.6"> Maar Josue, de zoon van Nun, en Caleb, de zoon van Jephone, die zelf ook het land doorreisd hadden, scheurden hunne kleederen<note n="2253">Ten teeken hunner droefheid. Vgl. Gen. XXXVII noot 14.</note></verse>
<verse osisID="Num.14.7"> en zeiden tot de gansche menigte der kinderen van Israël: Het land, dat wij hebben rondgetrokken, is zeer goed.</verse>
<verse osisID="Num.14.8"> Als de Heer genadig is, zal Hij ons daar binnenvoeren en ons een grond geven, die overvloeit van melk en honig.</verse>
<verse osisID="Num.14.9"> Weest niet weerspannig tegen den Heer en vreest het volk van dat land niet, want wij kunnen hen als brood verslinden; alle beschutting is van hen geweken<note n="2254">Overeenkomstig Gen. XV 16; Exod. XXXIV 24; Lev. XVIII 25; XX 23.</note>; de Heer is met ons, vreest niet.</verse>
<verse osisID="Num.14.10"> En toen de gansche menigte schreeuwde en hen wilde steenigen, verscheen de heerlijkheid des Heeren boven het dak des verbonds aan alle kinderen van Israël<note n="2255">Vgl. Exod. XVI noot 7.</note>.</verse>
<verse osisID="Num.14.11"> En de Heer zeide tot Moses: Hoelang zal dat volk Mij lasteren? hoelang zullen zij Mij niet gelooven bij al de teekenen, welke Ik in hunne tegenwoordigheid gedaan heb?</verse>
<verse osisID="Num.14.12"> Ik zal hen dan met de pest slaan en hen vernietigen; u echter zal Ik opperhoofd maken over een volk, dat groot en sterker dan dit is<note n="2256">Vgl. Exod. XXXII 10.</note>.</verse>
<verse osisID="Num.14.13"> En Moses zeide tot den Heer: Als de Egyptenaren, uit wier midden Gij dit volk hebt uitgevoerd,</verse>
<verse osisID="Num.14.14"> en de bewoners van dit land, die gehoord hebben, dat Gij, Heer, onder dit volk zijt en van aange- zicht tot aangezicht<note n="2257">Hebr.: ‘Oog in oog’, d.i. duidelijk kenbaar, in innige gemeenschap. Vgl. verder Exod. XXXII 11-13, waar Moses op eenzelfde wijze God verbidt met een beroep op de openbaring van Gods heerlijkheid en op de goddelijke barmhartigheid.</note> gezien wordt en dat uwe wolk hen beschermt en Gij hen voorgaat in eene wolkzuil des daags en in eene vuurzuil des nachts, als zij hooren,</verse>
<verse osisID="Num.14.15"> dat Gij zoo groot eene menigte als éénen man gedood hebt, dan zullen zij zeggen:</verse>
<verse osisID="Num.14.16"> Hij kon het volk niet in het land binnenvoeren, dat Hij onder eede beloofd had; daarom doodde Hij hen in de woestijn.</verse>
<verse osisID="Num.14.17"> Verheerlijke zich dan de kracht des Heeren, gelijk Gij gezworen hebt, zeggende:</verse>
<verse osisID="Num.14.18"> De Heer is lankmoedig en rijk aan ontferming, neemt ongerechtigheid en misdaden weg en laat niemand ongestraft; Gij bezoekt de zonden der vaderen aan de kinderen tot in het derde en vierde geslacht<note n="2258">In zijn beroep op Gods barmhartigheid gewaagt Moses toch ook van Gods gerechtigheid, omdat de Heer zelf aldus had gesproken (Exod. XXXIV 7; XX 5), en ook om met de heilzame vrees des Heeren het volk te doordringen. Gij bezoekt, Hebr.: ‘Hij bezoekt’.</note>.</verse>
<verse osisID="Num.14.19"> Vergeef, bid ik U, de zonde van dit volk naar de grootheid uwer ontferming, zooals Gij het genadig zijt geweest, sinds zij uit Egypte uittrokken tot op deze plaats.</verse>
<verse osisID="Num.14.20"> En de Heer zeide: Ik heb vergeven volgens uw woord<note n="2259">Een duidelijk bewijs van hetgeen de voorbede der heiligen bij God vermag. Vgl. ook Gen. XVIII noot 18.</note>.</verse>
<verse osisID="Num.14.21"> Ik leef, en met de heerlijkheid des Heeren zal de gansche aarde vervuld worden<note n="2260">Ik leef, d.i. zoowaar Ik leef. Geheel het vers is naar het Hebr. inleiding tot v. 22 en 23. God zweert bij zijne eeuwigheid en heerlijkheid, dat al de menschen enz.</note>.</verse>
<verse osisID="Num.14.22"> Maar alle menschen, die mijne majesteit en de teekenen zagen, welke Ik in Egypte en in de woestijn gedaan heb, en die Mij reeds tienmaal<note n="2261">Tienmaal, een rond getal, beteekent ‘dikwijls’, evenals Gen. XXXI 7.</note> tergden en aan mijne stem niet gehoorzaamden,</verse> 
<verse osisID="Num.14.23"> zij zullen het land niet zien, dat Ik onder eede aan hunne vaderen beloofd heb, en niemand van hen, die Mij lasterden, zal het aanschouwen<note n="2262">De godtergende wensch des volks (v. 3) zou vervuld worden. De dag der wraak (Exod. XXXII 34) was gekomen.</note>.</verse>
<verse osisID="Num.14.24"> Mijnen dienstknecht Caleb, die, van een anderen geest vervuld, Mij volgde, zal Ik in dat land binnenvoeren, dat hij heeft rondgetrokken; en zijn zaad zal het bezitten<note n="2263">Vgl. Jos. XIV 6-14.</note>.</verse>
<verse osisID="Num.14.25"> Doch de Amalekiet en de Chanaäniet wonen in de dalen<note n="2264">De Chanaäniet is hier een algemeene naam om het machtigste volk van Chanaän, de Amorrheërs, aan te duiden. Zie Deut. I 44. - In de dalen, Hebr. ‘in het dal’. Misschien wordt bedoeld, dat de verdere toegang voor Israël versperd is, daar reeds de zwervende benden der Amalekieten met de Amorrheërs der bergen (v. 45) den bergpas in het dal bezet hebben.</note>. Breekt morgen het legerkamp op en keert in de woestijn terug langs den weg naar de Roode Zee.</verse>
<verse osisID="Num.14.26"> En de Heer sprak tot Moses en Aäron, zeggende:</verse>
<verse osisID="Num.14.27"> Hoelang nog mort die allerbooste menigte tegen Mij? Ik heb de klachten der kinderen van Israël gehoord.</verse>
<verse osisID="Num.14.28"> Zeg hun dan: Zoo waar Ik leef, zegt de Heer, gelijk gij gesproken hebt, terwijl Ik het hoorde, zoo zal Ik u doen.</verse>
<verse osisID="Num.14.29"> In deze woestijn zullen uwe lijken liggen. Allen, die geteld zijt van twintig jaren en daarboven en tegen Mij hebt gemord<note n="2265">Daar Eleazar, de zoon van Aäron, Josue nog ter zijde stond bij de verdeeling des lands (Jos. XIV 1; XVII 4), meenen sommigen, dat de stam Levi niet door dat vonnis getroffen is. Immers, zeggen zij, de stam Levi stond buiten de telling van Num. I, waarop hier gedoeld wordt, en had geen vertegenwoordiger onder de twaalf verkenners. Ook heeft hij vermoedelijk in zijn beproefde trouw (Exod. XXXII 29) niet gewankeld. Hiertegen pleit echter, dat van eene uitzondering voor Levi nergens uitdrukkelijk gesproken wordt. Wat overigens Eleazar betreft, kan deze om zijne jeugd gespaard zijn gebleven. Want dat voor het priesterschap een rijpere leeftijd vereischte zou zijn geweest, kan uit den Pentateuch niet worden aangetoond. Eerst II Paral. XXXI 17 geeft aangaande den vereischten leeftijd van twintig jaren eenige aanwijzing.</note>,</verse>
<verse osisID="Num.14.30"> gij zult het land niet binnengaan, over hetwelk Ik mijne hand heb opgeheven<note n="2266">Vgl. Exod. VI noot 7.</note> om er u te doen wonen, uitgenomen Caleb, den zoon van Jephone, en Josue, den zoon van Nun.</verse>
<verse osisID="Num.14.31"> Maar uwe kinderen, van wie gij gezegd hebt, dat zij den vijanden ten buit zouden zijn, zal Ik binnenvoeren, opdat zij het land zien, dat aan u mishaagde.</verse>
<verse osisID="Num.14.32"> Uwe lijken zullen in de woestijn liggen.</verse>
<verse osisID="Num.14.33"> Uwe zonen zullen veertig jaren in de woestijn zwerven en uwe hoererij dragen<note n="2267">De straf uwer ontrouw aan Jehova.</note>, totdat de lijken hunner vaderen in de woestijn zijn vergaan,</verse>
<verse osisID="Num.14.34"> overeenkomstig het getal van veertig dagen, dat gij het land verkend hebt; een jaar zal in ruil van een dag gerekend worden. En veertig jaren<note n="2268">De veertig jaren moeten berekend worden van den uittocht uit Egypte af. Vgl. Deut. II 14.</note> zult gij voor uwe ongerechtigheden boeten en mijne wraak ondervinden;</verse>
<verse osisID="Num.14.35"> want zooals Ik gesproken heb, alzoo zal Ik aan geheel die allerbooste menigte doen, welke tegen Mij is opgestaan: in deze woestijn zal zij bezwijken en sterven.</verse>
<verse osisID="Num.14.36"> Al de mannen dan, die Moses ter verkenning des lands had gezonden, en die bij hun terugkeer geheel de menigte tegen hem deden morren, doordat zij van het land lasterden, dat het slecht was,</verse>
<verse osisID="Num.14.37"> stierven en werden verslagen<note n="2269">Hebr.: ‘stierven door eene plaag’. Een plotselinge dood was hunne straf.</note> voor het aanschijn des Heeren.</verse>
<verse osisID="Num.14.38"> Maar Josue, de zoon van Nun, en Caleb, de zoon van Jephone, bleven leven van allen, die gegaan waren ter verkenning des lands.</verse>
<verse osisID="Num.14.39"> En Moses sprak al deze woorden tot al de kinderen van Israël, en het volk treurde uitermate.</verse>
<verse osisID="Num.14.40"> En zie, des morgens vroeg zich opmakend, klommen zij naar de kruin van den berg en zeiden: Wij zijn bereid naar de plaats op te trekken, waarvan de Heer heeft gesproken, want wij hebben gezondigd.</verse>
<verse osisID="Num.14.41"> Moses nu zeide hun: Waarom overtreedt gij het woord des Heeren, hetgeen u geen geluk zal aanbrengen?</verse>
<verse osisID="Num.14.42"> Trekt niet op, want de Heer is niet met u, opdat gij niet nederstort voor het aangezicht uwer vijanden.</verse>
<verse osisID="Num.14.43"> De Amalekiet en de Chanaäniet zijn vóór u en door hun zwaard zult gij vallen, doordien gij naar den Heer niet hebt willen luisteren, en de Heer zal niet met u zijn.</verse>
<verse osisID="Num.14.44"> Maar zij waren verblind en trokken op naar de kruin van den berg. De ark echter van het verbond des Heeren en Moses weken niet uit de legerplaats.</verse>
<verse osisID="Num.14.45"> En de Amalekiet en de Chanaäniet, die op het gebergte woonden, daalden af; en zij versloegen hen en hieuwen hen neer en vervolgden hen tot Horma<note n="2270">Tot de plaats, die later Horma, d.i. banvloek (XXI 3), genoemd is. Het was de verblijfplaats van een Chanaänietischen koning (Jos. XII 14) en heette aanvankelijk Sephaäth (Judic. I 17).</note>.</verse>
</chapter>

      
<chapter osisID="Num.15">
<title>Hoofdstuk XV.</title><p>Voorschriften betreffende de spijs- en drankoffers als bijoffers (v. 1-.15. De offeranden der eerstelingsvruchten (v. 16-.21. Offers voor zonden van onwetendheid en straf voor opzettelijke boosheid (v. 22-.31. Straf des sabbatschenners (v. 32-.36. Voorschrift betreffende de kleeding (v. 37-.41.</p>
<verse osisID="Num.15.1"> De Heer sprak tot Moses, zeggende:</verse>
<verse osisID="Num.15.2"> Spreek tot de kinderen van Israel en zeg tot hen: Wanneer gij in het land uwer inwoning komt, dat Ik u zal geven<note n="2271">De afkondiging dezer wetten diende ter aanvulling van de vroegere wetgeving betreffende de offeranden. Zij bewees te gelijk den voortduur des Verbonds ook in den langen straftijd en verlevendigde de hoop van het nieuwe geslacht op het erfdeel in Chanaän.</note>,</verse> 
<verse osisID="Num.15.3"> en gij eene offerande den Heer brengt als brandoffer of als slachtoffer, ter volbrenging van geloften of ter vrijwillige aanbieding van gaven of op uwe hoogfeesten ter ontsteking van welriekenden geur voor den Heer, uit de runderen of uit de schapen<note n="2272">Als slachtoffer, d.i. als vredeoffer, gelijk de nadere aanduiding van gelofteoffer en vrijwillig offer (Lev. XXII 21) bewijst. De hier volgende bepaling aangaande het spijs- en drankoffer bij de bloedige offerande betrof niet de zoenoffers. - Vgl. voor welriekenden geur Gen. VIII noot 14. - Uit de schapen, Hebr. ‘uit het klein vee’, d.i. uit de schapen en de geiten.</note>,</verse>
<verse osisID="Num.15.4"> dan zal ieder, die een slachtoffer brengt, een spijsoffer opdragen van tarwebloem, het tiende deel van een ephi, beslagen met olie, zooveel als het vierde deel van een hin-maat bedraagt<note n="2273">Zie voor de epha en de hin-maat Exod. XXIX noot 35.</note>;</verse>
<verse osisID="Num.15.5"> ook zal hij wijn ten drankoffer in dezelfde maat opdragen voor het brandoffer of voor het slachtoffer. Voor elk lam<note n="2274">Naar het Hebr. behoort voor elk lam bij het voorgaande en is de zin, dat bij elk lam één tiende epha tarwebloem met één vierde hinmaat olie en even zooveel wijn geofferd moet worden, terwijl bij elken ram en bij elk rund (zie v. 6-10) overeenkomstig de hoogere waarde dezer offerd eren ook het spijs- en drankoffer grooter moet zijn.</note></verse>
<verse osisID="Num.15.6"> en elken ram zal het spijsoffer twee tienden tarwebloem bedragen, welke met het derde deel van een hin-maat olie beslagen is;</verse>
<verse osisID="Num.15.7"> en hij zal wijn ten drankoffer, een derde deel van dezelfde maat, opdragen ten welriekenden geur voor den Heer.</verse>
<verse osisID="Num.15.8"> Maar wanneer gij uit de runderen een brandoffer of slachtoffer brengt ter vervulling eener gelofte of als vredeoffer<note n="2275">Het vredeoffer kon ter vervulling eener gelofte gebracht worden (Lev. VII 16) of eenvoudig vredeoffer, d.i. dankoffer (Lev. VII 12), zijn.</note>,</verse>
<verse osisID="Num.15.9"> zult gij bij elk rund drie tienden tarwebloem geven, beslagen met olie, welke de helft van eene hin-maat bedraagt,</verse>
<verse osisID="Num.15.10"> en wijn ten drankoffer in dezelfde maat tot eene offerande van allerwelriekendsten geur voor den Heer.</verse>
<verse osisID="Num.15.11"> Zoo zult gij doen</verse>
<verse osisID="Num.15.12"> bij elk rund en elken ram en elk lam en geitebokje.</verse> 
<verse osisID="Num.15.13"> Zoowel de inboorlingen als de vreemdelingen</verse>
<verse osisID="Num.15.14"> zullen volgens hetzelfde plechtgebruik hunne offers opdragen.</verse>
<verse osisID="Num.15.15"> Eenerlei gebod en recht zal er zijn zoowel voor u als voor de aankomelingen des lands<note n="2276">Volgens zeer velen mochten alleen die vreemdelingen offeranden brengen, die zich lieten besnijden en de wetten van Israël aannamen (de proselieten der gerechtigheid of des verbonds) en wellicht ook die onbesneden vreemdelingen, die het geloof in den éénen God beleden en zich verplichtten om de zeven zoogenaamde geboden van Noë te onderhouden (de proselieten der poort). Zie echter III Reg. VIII 41, 42; IV Reg. V 17; I Esdr. VI 9; II Mach. III 2, 3, waar evenmin als hier van eenige beperking voor de vreemdelingen sprake is.</note>.</verse>
<verse osisID="Num.15.16"> De Heer sprak tot Moses, zeggende:</verse>
<verse osisID="Num.15.17"> Spreek tot de kinderen van Israël en zeg tot hen:</verse>
<verse osisID="Num.15.18"> Wanneer gij in het land komt, dat Ik u zal geven,</verse>
<verse osisID="Num.15.19"> en gij van het brood van dat gewest eet, zult gij de eerstelingen voor den Heer afzonderen</verse>
<verse osisID="Num.15.20"> van uwe spijzen<note n="2277">Van uw brood.</note>. Zooals gij van de dorschvloeren de eerstelingen afzondert,</verse>
<verse osisID="Num.15.21"> zoo ook zult gij van de spijsgerechten<note n="2278">Van het gebakken brood, gelijk het Hebr. ‘van uw deeg’ duidelijker aanwijst. Deze wet verplichtte elken huisvader, terwijl de gelijksoortige wet van Lev. XXIII 16, 17 Israël als volk betrof.</note> de eerstelingen den Heer geven.</verse>
<verse osisID="Num.15.22"> Bijaldien gij nu door onwetendheid<note n="2279">Hier is sprake van die zonde van onwetendheid, welke geschiedt door niet te doen hetgeen de Wet gebiedt. Vgl. Lev. IV noot 1.</note> iets overtreedt van hetgeen de Heer tot Moses gesproken</verse>
<verse osisID="Num.15.23"> en Hij door hem aan u bevolen heeft van den dag dat Hij aanving geboden te geven en daarna,</verse>
<verse osisID="Num.15.24"> en als de menigte vergeet dat te doen, dan zal zij eenen var uit de runderkudde als brandoffer opdragen ten allerwelriekendsten geur voor den Heer en zijn spijsoffer en drankoffer, gelijk de heilige gebruiken vereischen, en eenen bok als zondoffer<note n="2280">Er is hier verschil in de offeranden met Lev. IV 14, gelijk er ook verschil is in de zonde.</note>;</verse>
<verse osisID="Num.15.25"> en de priester zal voor de gansche menigte der kinderen van Israël bidden; en het zal hun vergeven worden, omdat zij niet vrijwillig zondigden, terwijl zij nochtans<note n="2281">Niet vrijwillig, d.i. niet met boos opzet. Het was eene zonde van onwetendheid. Terwijl zij nochtans enz. Hebr.: ‘En zij, zij hebben hun offer als een vuuroffer voor Jehova en hun zondoffer voor Jehova gebracht wegens hunne dwaling’.</note> den Heer een vuuroffer opdroegen voor zich en voor hunne zonde en dwaling;</verse>
<verse osisID="Num.15.26"> en het zal aan het gansche volk der kinderen van Israël vergeven worden en aan de aankomelingen, die in vreemdelingschap onder hen verwijlen, want het is de schuld van geheel het volk door onwetendheid.</verse>
<verse osisID="Num.15.27"> Bijaldien echter eene enkele ziel in onwetendheid zondigt, zal zij een éénjarige geit voor hare zonde offeren;</verse>
<verse osisID="Num.15.28"> en de priester zal voor haar bidden, omdat zij in onwetendheid voor den Heer zondigde; en hij zal kwijtschelding voor haar verwerven, en het zal haar vergeven worden.</verse>
<verse osisID="Num.15.29"> Zoowel wat de inboorlingen als wat de aankomelingen betreft, zal eenzelfde wet gelden voor allen, die in onwetendheid zondigen.</verse>
<verse osisID="Num.15.30"> Maar de ziel, welke in hoovaardij<note n="2282">Hebr.: ‘met opgeheven hand’, d.i. opzettelijk, met verachting van Gods gebod. Een voorbeeld daarvan geeft het volgende verhaal v. 32-36.</note> iets misdoet, hetzij het een burger is of een vreemdeling (wijl hij tegen den Heer wederspannig geweest is), zal vergaan uit haar volk;</verse>
<verse osisID="Num.15.31"> want het woord des Heeren heeft zij veracht en zijn gebod te niet gedaan; daarom zal zij uitgeroeid worden en hare ongerechtigheid dragen.</verse>
<verse osisID="Num.15.32"> Het gebeurde nu, toen de kinderen van Israël in de woestijn waren en eenen mensch vonden, die hout sprokkelde op den sabbatdag,</verse>
<verse osisID="Num.15.33"> dat zij hem brachten voor Moses en Aäron en voor de gansche menigte.</verse>
<verse osisID="Num.15.34"> En zij sloten hem in den ker- ker, niet wetend wat zij met hem moesten doen<note n="2283">Vgl. Lev. XXIV 12. De op doodstraf verplichtende sabbatswet was afgekondigd (Exod. XXXI 14; XXXV 2). Zij wisten echter niet of hier die wet en hoe zij toegepast moest worden.</note>.</verse>
<verse osisID="Num.15.35"> En de Heer zeide tot Moses: Die mensch moet den dood sterven, de gansche menigte moet hem buiten de legerplaats steenigen.</verse>
<verse osisID="Num.15.36"> En toen zij hem buiten gebracht hadden, steenigden zij hem, en hij stierf, gelijk de Heer geboden had.</verse>
<verse osisID="Num.15.37"> Ook zeide de Heer tot Moses:</verse>
<verse osisID="Num.15.38"> Spreek tot de kinderen van Israël en zeg tot hen, dat zij zich aan de hoeken hunner mantels franjes maken en daaraan donkerblauwe banden zetten<note n="2284">Door middel der banden, Hebr. ‘snoeren’, moesten de franjes, Hebr. ‘kwasten’, aan de vier hoeken der mantels (Deut. XXII 12) worden vastgehecht.</note>;</verse>
<verse osisID="Num.15.39"> en dat zij, wanneer zij die zien, alle geboden des Heeren gedenken en niet hunne gedachten en oogen volgen en door verschillende zaken hoereeren<note n="2285">Hoereeren, d.i. ontrouw worden aan God. Die versiering, welke hen van de heidenen moest onderscheiden, zou hen dus telkens herinneren aan de onderhouding van Gods geboden.</note>,</verse>
<verse osisID="Num.15.40"> maar liever de geboden des Heeren gedachtig zijn en die doen en heilig zijn voor hunnen God.</verse>
<verse osisID="Num.15.41"> Ik ben de Heer, uw God, die u uit het land Egypte heb uitgevoerd om uw God te zijn.</verse>
</chapter>

      
<chapter osisID="Num.16">
<title>Hoofdstuk XVI.</title><p>Opstand van Core met zijn medeplichtigen tegen Moses en Aäron (v. 1-.4. Hun eerzuchtig streven door God zelf gestraft (v. 5-.35. De wierookvaten der oproerig en tot platen verwerkt en ten blijvend aandenken ter bekleeding des altaars gebezigd (v. 36-.40. Oproer des volks om de straf van Core en zijn partijgenooten, en Gods straffende gramschap, welke, na een groote slachting, door Moses en Aäron verzoend wordt, (v. 41-.50.</p>
<verse osisID="Num.16.1"> En zie, Core, de zoon van Isaär, den zoon van Caäth, den zoon van Levi, en Dathan en Abiron, de zo- nen van Eliab, alsook Hon, de zoon van Pheleth, uit de kinderen van Ruben,</verse>
<verse osisID="Num.16.2"> stonden op tegen Moses met tweehonderd vijftig andere mannen van de kinderen van Israël, oversten der gemeente en die ten tijde der raadsvergadering bij hunne namen geroepen werden<note n="2286">Voor en die ten tijde der raadsvergadering enz. heeft het Hebr.: ‘geroepenen der raadsvergadering, mannen van naam’. Waarschijnlijk behoorden die aanzienlijken niet enkel tot den stam Levi (v. 7 en 9), maar ook voor een deel tot de andere stammen (vgl. XXVII 3).</note>.</verse>
<verse osisID="Num.16.3"> En toen zij tegenover Moses en Aäron stonden, zeiden zij: Laat het u genoeg zijn<note n="2287">Dezelfde uitdrukking van den grondtekst wordt v. 7 duidelijker vertaald: ‘Gij verheft u zeer’.</note>, want de gansche menigte bestaat uit heiligen en onder hen is de Heer; waarom verheft gij u<note n="2288">De oproerigen maken er aanspraak op, even goed als Aäron en zijne zonen heilig te zijn en derhalve als priesters tot God in den tabernakel te kunnen naderen. Slechts een schijn van recht (vgl. Exod. XIX 6) had hunne aanmatiging. De voor het priesterschap gevorderde heiligheid ontbrak hun geheel en al, en tegen de duidelijke verordening Gods (Exod. XXVIII 1; XL 12, 13; Lev. VIII 2) verwarden zij vol hoovaardij het algemeene of oneigenlijke met het eigenlijke priesterschap.</note> boven het volk des Heeren?</verse>
<verse osisID="Num.16.4"> Toen nu Moses dat hoorde, viel hij voorover op zijn aangezicht neder<note n="2289">Vgl. XIV noot 1.</note>;</verse>
<verse osisID="Num.16.5"> en hij sprak tot Core en tot geheel de menigte<note n="2290">Hebr.: ‘zijn gansche bende’. Core is de leider. Wellicht dachten de Rubenieten, die niet aanwezig waren (v. 12), er meer aan, het verloren aanzien van hunnen stamvader te herwinnen en was het hun vooral om het oppergezag van Moses te doen.</note> en zeide: Morgen vroeg zal de Heer doen weten wie Hem toebehooren en zal Hij de heiligen<note n="2291">Die krachtens hunne heiliging Hem als priesters mogen dienen.</note> tot zich doen toetreden; en zij, die Hij heeft uitverkoren, zullen tot Hem naderen.</verse>
<verse osisID="Num.16.6"> Doet derhalve aldus: Een ieder neme zijn wierookvat<note n="2292">Alleen den priesters kwam het toe (Exod. XXX 7, 8) het reukwerk binnen het heiligdom aan God te offeren. De oproerigen bezaten wellicht uit den tijd vóór de wettelijke regeling van den offerdienst eigen wierookvaten, of hadden zich uit hun huisraad die aangeschaft. Het Hebr. echter heeft alleen: ‘Neemt u wierookpannen’.</note>, gij, Core, en geheel uwe partij;</verse>
<verse osisID="Num.16.7"> en neemt morgen vuur en legt daarop reukwerk voor den Heer; en wien Hij ook zal uitkiezen, die zal de heilige zijn; gij verheft u zeer, zonen van Levi<note n="2293">Bij het offeren van het reukwerk zou evenals vroeger (Lev. X 1, 2) het godsoordeel openbaar worden. - Vgl. ook noot 2.</note>.</verse>
<verse osisID="Num.16.8"> En nogmaals zeide hij tot Core: Luistert, zonen van Levi:</verse>
<verse osisID="Num.16.9"> Is het weinig voor ulieden, dat de God van Israël u uit al het volk afgezonderd en met zich verbonden heeft om Hem in den dienst des tabernakels te dienen en te staan voor de menigte des volks en voor haar het dienstwerk te verrichten?</verse>
<verse osisID="Num.16.10"> Heeft Hij daarom u en al uwe broeders, de zonen van Levi, tot zich doen naderen, opdat gij ulieden ook het priesterschap zoudt aanmatigen</verse>
<verse osisID="Num.16.11"> en geheel uw aanhang zich tegen den Heer zou stellen? Want wat is Aäron, dat gij tegen hem mort?</verse>
<verse osisID="Num.16.12"> Moses zond dan om Dathan en Abiron, de zonen van Eliab, te roepen<note n="2294">Van Hon (zie v. 1) is verder geen sprake, wellicht omdat hij een man van minder invloed was.</note>. En zij antwoordden: Wij komen niet.</verse>
<verse osisID="Num.16.13"> Is het u weinig, dat gij ons uit een land, dat van melk en honig overvloeide, hebt uitgevoerd om ons te dooden in de woestijn, als gij ook niet ons overheerscht?</verse>
<verse osisID="Num.16.14"> Inderdaad gij hebt ons in een land gebracht, waar beken vloeien van melk en honig, en gij hebt ons bezittingen van landerijen en wijngaarden gegeven; wilt gij ons ook de oogen uitrukken<note n="2295">Ons blind maken, opdat wij den werkelijken staat van zaken niet inzien en als blinde slaven uw bedrog en overheersching dulden.</note>? Wij komen niet.</verse>
<verse osisID="Num.16.15"> En Moses werd zeer vergramd en zeide tot den Heer: Zie niet op hunne offeranden<note n="2296">Hieruit blijkt, dat Dathan en Abiron, al was wellicht het priesterschap niet hun hoofddoel, toch op het innigst verbonden waren met Core en zijne tweehonderd vijftig mannen, die gansch Israël heilig genoemd hadden in dien zin, dat allen gerechtigd waren tot de priesterlijke bediening.</note>; Gij weet, dat ik zelfs geenen ezel ooit van hen ontvangen noch iemand hunner leed gedaan heb<note n="2297">Nooit had hij zijn gezag misbruikt om zich zelven te verrijken of om anderen te verdrukken. Vgl. hierbij Samuël's woorden I Reg. XII 3.</note>.</verse> 
<verse osisID="Num.16.16"> En hij zeide tot Core: Staat gij en geheel uwe verzameling afzonderlijk voor den Heer<note n="2298">In het voorhof, bij den ingang des tabernakels (v. 19). Er was geen plaats voor zoovelen in het heiligdom, waar eigenlijk het reukwerk geofferd moest worden. Nog een tweede uitzondering op den regel geeft v. 46.</note> en Aäron afzonderlijk op den dag van morgen.</verse>
<verse osisID="Num.16.17"> Neemt, een ieder, uwe wierookvaten en legt wierook daarop en brengt voor den Heer tweehonderd vijftig wierookvaten; ook Aäron houde zijn wierookvat vast.</verse>
<verse osisID="Num.16.18"> En toen zij dat hadden gedaan, terwijl Moses en Aäron daar stonden,</verse>
<verse osisID="Num.16.19"> en zij tegen hen<note n="2299">Tegen Moses en Aäron.</note> de gansche menigte hadden verzameld bij den ingang des tabernakels, verscheen aan allen de heerlijkheid des Heeren<note n="2300">Vgl. XIV 10.</note>.</verse>
<verse osisID="Num.16.20"> En de Heer sprak tot Moses en Aäron en zeide:</verse>
<verse osisID="Num.16.21"> Scheidt u af uit het midden dezer verzameling, opdat Ik hen haastig verdelge.</verse>
<verse osisID="Num.16.22"> Zij nu vielen voorover op hun aangezicht neder en zeiden: Allersterkste God der geesten van alle vleesch, zal dan, als een enkele zondigt, uw toorn tegen allen woeden<note n="2301">Voor allersterkste God heeft het Hebr.: ‘God, God’. Zij doen een beroep op God, dat Hij, die aan alles geest en leven geeft en bijgevolg ook den geest, het inwendige, van alle menschen doorschouwt (XXVII 16), niet naar den uitwendigen schijn zal straffen. Zooveel mogelijk trachten zij in hunne liefde de misdadigen als het ware te verbergen voor de goddelijke gramschap. Vandaar hunne verontschuldiging, dat slechts een enkele, nl. Core, gezondigd heeft. De anderen, willen zij zeggen, waren meer verleid en misleid.</note>?</verse>
<verse osisID="Num.16.23"> En de Heer zeide tot Moses:</verse>
<verse osisID="Num.16.24"> Beveel aan het gansche volk, dat het zich afscheide van de tenten van Core en Dathan en Abiron.</verse>
<verse osisID="Num.16.25"> En Moses stond op en ging tot Dathan en Abiron; en hem volgden de oudsten van Israël;</verse>
<verse osisID="Num.16.26"> en hij zeide tot de menigte: Gaat weg van de tenten der god- delooze menschen en raakt niets aan van hetgeen hun toebehoort, om niet in hunne zonden<note n="2302">In de straf hunner zonden.</note> te worden medegesleurd.</verse>
<verse osisID="Num.16.27"> En toen zij van rondom hunne tenten<note n="2303">Hebr.: ‘van de tent van Core, Dathan en Abiron’. De Caäthieten, tot wie Core behoorde, en de Rubenieten waren zuidelijk van den tabernakel gelegerd. Vgl. II 10; III 27 en 29. Mogelijk ook had Core, met verachting der legerwet, zijne afdeeling verlaten en bij de Rubenieten zijne tent geplaatst.</note> waren weggegaan, traden Dathan en Abiron naar buiten en stonden aan den ingang hunner tenten met vrouwen en kinderen en geheel hun gezin.</verse>
<verse osisID="Num.16.28"> En Moses zeide: Daardoor zult gij weten, dat de Heer mij gezonden heeft om alles wat gij ziet te doen, en dat ik niet uit mijn eigen hart dit volvoerd heb:</verse>
<verse osisID="Num.16.29"> indien zij een gewonen menschelijken dood sterven en hen eene plaag treft, welke ook de anderen pleegt te treffen, dan heeft de Heer mij niet gezonden;</verse>
<verse osisID="Num.16.30"> als echter de Heer iets nieuws werkt, zoodat de aarde haren mond opent en hen verslindt met alles wat hun toebehoort en zij levend in de onderwereld zinken<note n="2304">Iets nieuws, een wonder. - In de onderwereld, vgl. Gen. XXXVII noot 16.</note>, dan zult gij weten dat zij den Heer gelasterd hebben.</verse>
<verse osisID="Num.16.31"> Terstond dan als hij met spreken eindigde, scheurde de aarde onder hunne voeten vaneen;</verse>
<verse osisID="Num.16.32"> en zij opende haren mond en verslond hen met hunne tenten<note n="2305">Het Hebr. heeft hierbij nog in het bijzonder: ‘en alle lieden, die tot Core behoorden’, zijne dienaren. Zijne zonen echter, die waarschijnlijk geen deel hadden in de misdaad huns vaders, bleven gespaard (XXVI 11). Core kwam vermoedelijk te gelijk met Dathan en Abiron om. Vgl. XXVI 10 in den grondtekst.</note> en al hunne have;</verse>
<verse osisID="Num.16.33"> en zij zonken levend in de onderwereld en werden overdekt door de aarde en vergingen uit het midden der menigte.</verse>
<verse osisID="Num.16.34"> Doch gansch Israël, dat in het rond stond, vluchtte bij het geschreeuw van hen, die vergingen, en zeide: Dat ook ons niet de aarde verslinde.</verse> 
<verse osisID="Num.16.35"> Maar ook ging er een vuur uit van den Heer en doodde de tweehonderd vijftig mannen, die den wierook offerden<note n="2306">Hen trof terzelfder tijd de straf van Nadab en Abiu. Vgl. Lev. X 2.</note>.</verse>
<verse osisID="Num.16.36"> En de Heer sprak tot Moses, zeggende:</verse>
<verse osisID="Num.16.37"> Gebied aan Eleazar<note n="2307">Het werd niet aan Aäron geboden, volgens sommigen, omdat de hoogepriester zich op geenerlei wijze door aanraking van de dooden (Lev. XXI 11) mocht verontreinigen, volgens anderen opdat door die daad van Eleazar (zie ook de volgende verzen, vooral v. 40) het bezit van het priesterschap in het geslacht van Aäron nadrukkelijk betuigd zou worden.</note>, Aäron's zoon, den priester, dat hij de wierookvaten opneme, welke in den brand nederliggen, en dat hij het vuur her- en derwaarts strooie, want geheiligd zijn zij</verse>
<verse osisID="Num.16.38"> in den dood der zondaren; en dat hij ze verwerke tot platen en aan het altaar hechte, dewijl daarin den Heer wierook is geofferd en zij geheiligd zijn<note n="2308">In den dood der zondaren, bij gelegenheid van Gods strafgericht over hen, waren de wierookvaten geheiligd, voor altijd buiten het gewone gebruik gesteld en den dienst des Heeren toegewezen, omdat daarin den Heer wierook geofferd was. - In plaats van geheiligd zijn zij in den dood der zondaren, heeft het Hebr.: ‘geheiligd zijn zij, de wierookpannen dier zondaren in (tegen) hunne zielen’. Dit kan overeenkomstig de vertaling der Vulgaat begrepen worden, of wel beteekent hier ‘tegen hunne zielen’ ten koste van hun leven. Vgl. Prov. XX 2 en III Reg. II 23.</note>, opdat de kinderen van Israël ze voor oogen hebben als teeken en als herinnering.</verse>
<verse osisID="Num.16.39"> Eleazar, de priester, nam dan de koperen wierookvaten, waarin diegenen geofferd hadden, die de brand had verslonden, en hij verwerkte ze tot platen en hechtte ze aan het altaar<note n="2309">Het brandofferaltaar. Zie Exod. XXVII 1, 2.</note>,</verse>
<verse osisID="Num.16.40"> opdat in het vervolg de kinderen van Israël eene herinnering zouden hebben, dat geen vreemde en wie niet van het zaad van Aäron is, mag naderen om den Heer wierook te offeren, ten einde het hem niet ga gelijk het Core ging en geheel diens partij, toen de Heer tot Moses sprak.</verse>
<verse osisID="Num.16.41"> Doch de gansche menigte der kinderen van Israël morde den volgenden dag tegen Moses en Aäron, zeggende: Gij hebt het volk des Heeren gedood.</verse> 
<verse osisID="Num.16.42"> En toen er een oproer ontstond en de verwarring grooter werd,</verse>
<verse osisID="Num.16.43"> namen Moses en Aäron de vlucht naar den tabernakel des verbonds. En nadat zij er waren ingegaan, overdekte dien de wolk en verscheen de heerlijkheid des Heeren.</verse>
<verse osisID="Num.16.44"> En de Heer zeide tot Moses:</verse>
<verse osisID="Num.16.45"> Gaat weg uit het midden dezer menigte; nu dadelijk zal Ik hen verdelgen. En terwijl zij op de aarde nederlagen<note n="2310">Om God te verbidden. Vgl. v. 22; XIV 5.</note>,</verse>
<verse osisID="Num.16.46"> zeide Moses tot Aäron: Neem het wierookvat en haal vuur van het altaar en leg daarop wierook en ga ijlings tot het volk om voor hen te bidden; want reeds is de toorn uitgegaan van den Heer en woedt de plaag.</verse>
<verse osisID="Num.16.47"> En toen Aäron dat gedaan had en midden tusschen de menigte gegaan was, welke door den brand<note n="2311">Hebr.: ‘de plaag’, vermoedelijk een schrikkelijke pestziekte.</note> reeds vernield werd, offerde hij het reukwerk;</verse>
<verse osisID="Num.16.48"> en staande tusschen de dooden en de levenden, smeekte hij voor het volk, en de plaag hield op<note n="2312">Smeekte hij, Hebr. ‘bewerkte hij verzoening’. Zoo werd het heilig reukwerk, dat voor de oproerigen aanleiding tot hunne verdelging geweest was, in de hand des uitverkoren priesters het middel vanbehoud voor geheel het volk. - De biddende Aäron, staande tusschen dood en leven, is eene afbeelding van Jesus Christus, onzen Hoogepriester, die in de dagen van zijn sterfelijk leven gebeden en smeekingen tot den Redder uit den dood opzond met sterk geroep, en verhoord werd om zijne eerbiedwaardigheid. (Hebr. V 7).</note></verse>
<verse osisID="Num.16.49"> De verslagenen nu bedroegen veertien duizend en zevenhonderd menschen, buiten degenen, die in het oproer van Core waren omgekomen.</verse>
<verse osisID="Num.16.50"> En Aäron keerde tot Moses terug aan den ingang van den tabernakel des verbonds, nadat het verderf had opgehouden.</verse>
</chapter>

      
<chapter osisID="Num.17"> 
<title>Hoofdstuk XVII.</title>
<p>Aäron's recht op het priesterschap bevestigd door het wonderbaar bloeien van zijnen staf (v. 1-.13.</p>
<verse osisID="Num.17.1"> En de Heer sprak tot Moses, zeggende:</verse>
<verse osisID="Num.17.2"> Spreek tot de kinderen van Israël en neem van hen staven, éénen voor elk hunner geslachten<note n="2313">Geslachten, Hebr.: ‘vaderlijk huis’, beteekent hier ‘stammen’, gelijk uit het zinverband blijkt.</note>, van al de vorsten der stammen twaalf staven, en eens ieders naam zult gij op zijnen staf schrijven.</verse>
<verse osisID="Num.17.3"> De naam nu van Aäron zal op den stam van Levi zijn en één staf zal al de familiën afzonderlijk samenvatten<note n="2314">Op den stam, d.i. op den staf. Het in den grondtekst gebruikte woord ‘matte’ (vgl. Exod. IV noot 2) beteekent wel overdrachtelijk stam, maar allereerst ‘staf’, welke beteekenis te dezer plaatse gevorderd wordt. - Voor en één staf enz. heeft het Hebr.: ‘want één staf (behoort) aan het hoofd hunner vaderlijke huizen’, m.a.w. voor elken stamvorst een eigen staf. Hiermede is de reden aangegeven, waarom Aäron's staf bij de twaalf staven (zie v. 6) gevoegd moest worden. Ook Levi behoorde vertegenwoordigd te zijn en als opperhoofd van dien stam trad Aäron op.</note>;</verse>
<verse osisID="Num.17.4"> en gij zult ze leggen in den tabernakel des verbonds voor het getuigenis<note n="2315">In het Heilige der heiligen, voor de ark. Vgl. Exod. XXV noot 12; XXVII noot 18 en XXVI 33.</note>, waar Ik tot u zal spreken.</verse>
<verse osisID="Num.17.5"> En wien Ik uit hen verkiezen zal, diens staf zal bloeien; en Ik zal Mij<note n="2316">Klagen tegen de door God gestelde overheid is klagen tegen God. God zal zich vrijwaren door dat klagen te doen ophouden.</note> vrijwaren voor de klachten der kinderen van Israël, waarmede zij tegen ulieden morren.</verse>
<verse osisID="Num.17.6"> En Moses sprak tot de kinderen van Israël; en alle vorsten gaven hem de staven, éénen voor elken stam; en er waren twaalf staven behalve den staf van Aäron<note n="2317">Minder duidelijk heeft het Hebr.: ‘en de staf van Aäron was onder hunne staven’. Te zamen waren er dertien staven.</note>.</verse>
<verse osisID="Num.17.7"> En toen Moses die voor den Heer gelegd had in den tabernakel van het getuigenis<note n="2318">Zoo heet hier de tabernakel om de ark met de tafelen der Wet. Vgl. noot 3.</note>,</verse> 
<verse osisID="Num.17.8"> bevond hij, den volgenden dag teruggekeerd, dat de staf van Aäron in het huis van Levi bloeide; en uit de zwellende knoppen waren bloesems gebroken, die zich bij het ontplooien der bladeren tot amandelen ontwikkeld hadden<note n="2319">Op zinnebeeldige wijze teekende dit wonder den aard en de strekking van het Aäronietische priesterschap. Het dankte alleen aan den wil van God zijn ontstaan en zou, maar wederom door de kracht van God, vruchten van heiliging voortbrengen. - Volgens de H. Vaders is ook de eerst doode en later in een nieuw leven bloeiende staf eene afbeelding van den uit het graf verrezen Christus, eene afbeelding tevens van zijn kruis. Immers dat van nature nietswaardige, doode hout werd op Calvarië, de oneindig kostbare vrucht dragend, de boom des levens om voortaan in de harten der Christenen ontelbaar vele bloemen van zuiverheid en vruchten van allerlei deugden voort te brengen.</note>.</verse>
<verse osisID="Num.17.9"> Moses bracht dan alle staven van voor het aanschijn des Heeren bij al de kinderen van Israël; en zij zagen ze en ontvingen een ieder zijnen staf.</verse>
<verse osisID="Num.17.10"> En de Heer zeide tot Moses: Breng den staf van Aäron terug in den tabernakel van het getuigenis<note n="2320">Hebr.: ‘Voor het getuigenis’, d.i. voor de ark. Vgl. noot 3.</note> om daar ten teeken voor de wederspannige kinderen van Israël bewaard te worden, en dat hunne klachten voor Mij ophouden, opdat zij niet sterven.</verse>
<verse osisID="Num.17.11"> En Moses deed gelijk de Heer had geboden.</verse>
<verse osisID="Num.17.12"> De kinderen van Israël nu zeiden tot Moses: Zie, wij vergaan, allen komen wij om.</verse>
<verse osisID="Num.17.13"> Al wie tot den tabernakel des Heeren nadert, sterft<note n="2321">Waarschijnlijk spreken zij zoo onder den indruk van het laatste wonder en van het te voren gehouden strafgericht. Zij zijn bevreesd om met hunne offers tot God in zijnen tabernakel te naderen. Lichtelijk zouden zij in hunne zondigheid misdoen en met den dood gestraft worden. Dit wordt hier vermeld ter inleiding op het volgende hoofdstuk, waar die bezorgdheid wordt weggenomen.</note>; moeten wij dan tot uitdelging toe allen vernietigd worden?</verse>
</chapter>

      
<chapter osisID="Num.18"> 
<title>Hoofdstuk XVIII.</title><p>Het dienstwerk der priesters en der levieten bij den tabernakel (v. 1-.7. De inkomsten der priesters (v. 8-20) en der levieten (v. 21-.24. De tienden der levieten-tienden behooren den priesters toe (v. 25-.32.</p>
<verse osisID="Num.18.1"> En de Heer zeide tot Aäron: Gij en uwe zonen en het huis uws vaders met u zult de ongerechtigheid van het heiligdom dragen; en gij en uwe zonen met u zult de zonden van uw priesterschap dragen<note n="2322">De ongerechtigheid ten opzichte van het heiligdom, d.i. de tekortkomingen en de gebreken des volks bij het brengen der offeranden, alsmede de in de uitoefening des priesterschaps bedreven zonden zullen door de Aäronietische priesters krachtens den verzoening werkenden offerdienst gedragen, weggedragen en uitgedelgd (Exod. XXVIII noot 26) worden, zoodat niemand bij het naderen tot den tabernakel (XVII 12, 13) behoeft te vreezen. Volgens anderen echter wordt hier in geheel anderen zin op de verantwoordelijkheid der priesters en levieten gedoeld. Zij moeten zorgen, dat het heilige heilig behandeld wordt, zoodat er geen reden zal zijn om voor Gods gramschap te vreezen. Aäron met zijne zonen, de priesters, en, gelijk het Hebr. heeft, zijn ‘vaderlijk huis’, te weten de zonen van Levi in het algemeen, zullen de straf voor de ongerechtigheid van het heiligdom dragen, wanneer nl. door hunne schuld tegen het heiligdom misdreven wordt en vooral wanneer een vreemde zich aan het heilige zou vergrijpen, en in het bijzonder zal op de priesters alle zonde des priesterschaps gewroken worden, wanneer zij, plichtvergeten, dat priesterschap onteeren of door vreemde indringers laten onteeren. Vgl. v. 2-7.</note>.</verse>
<verse osisID="Num.18.2"> Maar neem ook uwe broeders van den stam Levi en den schepter uws vaders met u, en dat zij gereed zijn en u dienen; gij echter en uwe zonen zult het dienstwerk verrichten in den tabernakel der getuigenis<note n="2323">Het met schepter vertaalde Hebreeuwsche woord beteekentook ‘stam’ en ‘nakomelingschap’. Met Aäron's geslacht moest tevens geheel de nakomelingschap van zijn stamvader Levi in het heilig dienstwerk en in de daaruit volgende verantwoordelijkheid deel hebben. De levieten zouden de priesters in hun priesterlijk ambt, de priesters onmiddellijk den Heer dienen.</note>.</verse>
<verse osisID="Num.18.3"> En de levieten zullen waakzaam acht geven op uwe bevelen en op al de werken van den tabernakel, in dier voege echter, dat zij tot de zaken van het heiligdom en tot het altaar niet naderen<note n="2324">Om te offeren.</note>, opdat èn zij niet sterven èn gij niet mede omkomt.</verse>
<verse osisID="Num.18.4"> Zij nu moeten met u zijn en waakzaam acht geven op de bewaking des tabernakels en op al deszelfs plechtgebruiken. Een vreemde<note n="2325">Een niet-leviet. Vgl. III 10; XVI 40.</note> zal zich bij ulieden niet voegen.</verse> 
<verse osisID="Num.18.5"> Geeft waakzaam acht op de bewaking des tabernakels en op den dienst des altaars, opdat geene gramschap kome over de kinderen van Israël.</verse>
<verse osisID="Num.18.6"> Ik heb uwe broeders, de levieten, uit het midden der kinderen van Israël aan ulieden gegeven en overgeleverd als een geschenk voor den Heer<note n="2326">Dit laatste bepaalt de verhouding der levieten tot de priesters. Zij zijn godgewijde dienaren (VIII 18, 19), die met en onder de priesters bij het heilig dienstwerk den Heer dienen.</note>, opdat zij in het dienstwerk van zijnen tabernakel dienen.</verse>
<verse osisID="Num.18.7"> Gij echter en uwe zonen geeft acht op uw priesterschap; en alles, wat tot de bediening des altaars behoort en wat binnen het voorhangsel is<note n="2327">Hiermede is het terrein der priesters aangewezen, dat zich uitstrekte van het altaar, te weten het brandofferaltaar in het voorhof, tot het Heilige en tot binnen het voorhangsel of het Heilige der heiligen (Exod. XXVI noot 21), waar de hoogepriester eenmaal in het jaar binnentrad.</note>, zal door de priesters bediend worden. Indien een vreemde daartoe nadert, zal hij gedood worden.</verse>
<verse osisID="Num.18.8"> En de Heer sprak tot Aäron: Zie, Ik heb u mijne eerstelingen in bewaring<note n="2328">De beschikking over mijne offeranden en alle heilige giften in het algemeen. Vgl. V noot 5.</note> gegeven. Alles, wat door de kinderen van Israël geheiligd wordt, heb Ik aan u en aan uwe zonen voor het priesterlijke dienstwerk<note n="2329">Vgl. Lev. VII noot 22.</note> gegeven als een altoosdurend recht.</verse>
<verse osisID="Num.18.9"> Dit dan zult gij van hetgeen geheiligd en den Heer geofferd is ontvangen. Alle offergave en spijsoffer en al wat voor de zonde en voor de schuld Mij gegeven wordt en wat allerheiligst wordt, zal aan u en aan uwe zonen toebehooren<note n="2330">Duidelijker zegt het Hebr., dat van hetgeen allerheiligst is en niet in het vuur verbrand wordt, alle offergave hun zal toebehooren, te weten alles wat van het spijsoffer en zond- en schuldoffer niet op het altaar kwam. Vgl. Lev. II noot 4.</note>.</verse>
<verse osisID="Num.18.10"> In het heiligdom zult gij dat eten; alleen de manspersonen zullen er van eten, omdat het voor u geheiligd is<note n="2331">In het heiligdom, d.i. in het voorhof des heiligdoms. Vgl. Lev. VI 16, 26. Alleen de manspersonen, vgl. Lev. VI 18, 29 en VII 6.</note>.</verse>
<verse osisID="Num.18.11"> De eerstelingen nu, welke de kinderen van Israël zullen toewijden en offeren, heb Ik gegeven aan u en aan uwe zonen en aan uwe dochters krachtens een eeuwig recht. Wie rein is in uw huis, zal er van eten<note n="2332">Het Hebr. zegt, dat aan Aäron met zijne zonen en dochters zal toebehooren het hefoffer der kinderen van Israël van al hunne beweegoffers. Bedoeld zijn het borststuk en de rechterachterbout der vredeoffers. Vgl. Exod. XXIX noot 21; Lev. VII 34; X 14.</note>.</verse>
<verse osisID="Num.18.12"> Al het beste van olie en wijn en koren, al wat zij van eerstelingen den Heer opdragen<note n="2333">Anders dan in het vorige vers heeft eerstelingen hier zijn eigenlijke beteekenis. Hebr.: ‘het eerste er van, dat zij aan Jehova geven,’ enz.</note>, heb Ik aan u gegeven.</verse>
<verse osisID="Num.18.13"> Al de eerste vruchten, welke de grond voortbrengt en welke den Heer gebracht worden, zullen tot uw gebruik zijn. Wie rein is in uw huis, zal ze eten<note n="2334">Dit voorschrift is van het voorgaande de herhaling en uitbreiding. De eerstelingen van alle voortbrengselen des lands, ook van de boomvruchten, zouden strekken tot onderhoud der priesters met hunne gezinnen.</note>.</verse>
<verse osisID="Num.18.14"> Alles, wat de kinderen van Israël krachtens gelofte zullen geven<note n="2335">Hebr.: ‘Alle cherem in Israël’. Vgl. Lev. XXVII noot 12.</note>, zal het uwe zijn.</verse>
<verse osisID="Num.18.15"> Al wat het eerst uit den moederschoot te voorschijn komt van alle vleesch, dat men den Heer opdraagt, hetzij het van menschen of van vee is, zal rechtens u toebehooren, op die wijze echter, dat Gij voor den eerstgeborene des menschen losgeld zult ontvangen en alle onrein dier zult doen loskoopen<note n="2336">Vgl. Exod. XIII 12, 13.</note>;</verse>
<verse osisID="Num.18.16"> en de loskooping er van zal na ééne maand geschieden voor vijf sikkels zilver naar het gewicht van het heiligdom. De sikkel heeft twintig obolen<note n="2337">Bedoeld is de loskooping van het eerstgeborene onder de menschen. Vgl. III 47, waar een zelfde losprijs gesteld is voor eerstgeboren zonen. Het eerstgeborene der onreine dieren werd waarschijnlijk den achtsten dag gelost. Vgl. Exod. XXII 30; Lev. XXII 27. Zie verder Exod. XXX noot 9.</note>.</verse>
<verse osisID="Num.18.17"> Maar het eerstgeborene van rund en schaap en geit zult gij niet doen loskoopen, omdat het den Heer is toegeheiligd; alleen het bloed er van zult gij op het altaar<note n="2338">Hebr.: ‘tegen het altaar’. Vgl. Lev. I noot 9.</note> uitstorten en het vet ontsteken ten allerwelriekendsten geur voor den Heer.</verse>
<verse osisID="Num.18.18"> Maar het vleesch zal tot uw gebruik zijn; evenals de gewijde borst en de rechterschouder zal het u toebehooren<note n="2339">Het zou ten onderhoud der priesters met hunne gezinnen strekken. Lev. X 14.</note>.</verse>
<verse osisID="Num.18.19"> Alle eerstelingen des heiligdoms, welke de kinderen van Israël den Heer opdragen, heb Ik aan u en aan uwe zonen en dochters gegeven krachtens een eeuwig recht. Het is een altoosdurend zoutverbond vóór den Heer, u en uwen kinderen<note n="2340">Voor eerstelingen heeft het Hebr. ‘hefoffers’ in de algemeene beteekens van offeranden of gaven. Zie voor zoutverbond Lev. II noot 9.</note>.</verse>
<verse osisID="Num.18.20"> En de Heer zeide tot Aäron: In hun land zult gij niets bezitten en geen deel zult gij onder hen hebben; Ik ben uw deel en uw erfgoed in het midden der kinderen van Israël<note n="2341">Wel kreeg later Aäron's nakomelingschap en in wijderen zin het geslacht van Levi steden ter bewoning en landerijen voor het onderhoud van het vee, maar een afzonderlijk stamgebied viel den kinderen van Levi niet ten deel. Vgl. XXVI 62; XXXV 2; Deut. XII 12; XIV 27; Jos. XIV 3; XXI 1-40. In verhouding tot de andere stammen ontving Aäron's stam alzoo in zekeren zin niets. Doordien echter het aan God geofferde voor een groot deel den levieten en priesters (zie het volgende vers en v. 8-19 met v. 25-32) werd toegewezen, had Aäron met zijn geslacht en stam God zelf tot overvloedig deel en heerlijk erfgoed.</note>.</verse>
<verse osisID="Num.18.21"> Aan de zonen nu van Levi heb Ik alle tienden van Israël tot bezitting gegeven voor het dienstwerk, waarmede zij Mij in den tabernakel des verbonds dienen<note n="2342">Vgl. voor alle tienden Lev. XXVII 30 en 32. - In den tabernakel kwamen de levieten niet. Van het dienstwerk des tabernakels is sprake, gelijk het Hebr. zegt. Vgl. verder IV noot 1.</note>,</verse>
<verse osisID="Num.18.22"> opdat de kinderen van Israël voortaan niet meer tot den tabernakel naderen en zonde bedrijven, welke den dood teweegbrengt<note n="2343">Immers op het onrechtmatig naderen tot het dienstwerk des tabernanakels stond de doodstraf (Num III 10), gelijk ook bij het oproer der partij van Core (XVI 33 en 35) gebleken was.</note>;</verse>
<verse osisID="Num.18.23"> alleen de zonen van Levi zullen Mij in den tabernakel dienen en de zonden des volks dragen<note n="2344">Vgl. voor in den tabernakel noot 21. - Vgl. voor de zonden des volks dragen noot 1.</note>. Een altoosdurende wet zal het zijn in uwe geslachten. Zij zullen niets anders bezitten,</verse> 
<verse osisID="Num.18.24"> tevreden zijnde met de gave der tienden, welke Ik tot hun gebruik en voor hunne benoodigdheden heb afgezonderd.</verse>
<verse osisID="Num.18.25"> En de Heer sprak tot Moses, zeggende:</verse>
<verse osisID="Num.18.26"> Beveel aan de levieten en kondig hun aan: Wanneer gij van de kinderen van Israël de tienden ontvangt, welke Ik u gegeven heb, draagt dan de eerstelingen<note n="2345">Hebr.: ‘een hefoffer’.</note> er van den Heer op, te weten het tiende deel der tienden,</verse>
<verse osisID="Num.18.27"> opdat het u worde toegerekend als offergave der eerstelingen<note n="2346">Hebr.: ‘En u zal (dit) uw hefoffer gerekend worden als koren van den dorschvloer en als volheid van de wijnpers’. Het tiende aan de priesters (zie v. 28) zou hun door God worden toegerekend op een zelfde wijze als Hem de tienden der overige Israëlieten welgevallig waren, welke zij uit den opbrengst van hun akker- en wijnbouw aan Jehova offerden.</note>, zoowel van de dorschvloeren als van de wijnpersen;</verse>
<verse osisID="Num.18.28"> en draagt uit alles, waarvan gij de eerstelingen<note n="2347">Hebr.: ‘de tienden’</note> ontvangt, aan den Heer op, en geeft het aan Aäron, den priester.</verse>
<verse osisID="Num.18.29"> Alles, wat gij van de tienden zult opdragen en tot gaven voor den Heer zult afzonderen, moet allerbest en uitgelezen zijn.</verse>
<verse osisID="Num.18.30"> En zeg tot hen: Indien gij het voortreffelijke en beste van de tienden opdraagt, zal het u worden toegerekend alsof gij van dorschvloer en wijnpers de eerstelingen gegeven hadt<note n="2348">In den grondtekst wordt bedoeld, dat na aftrek van het beschreven tiende aan de priesters, het overige der tienden den levieten zal toebehooren als inkomst van dorschvloer en wijnpers, zoodat zij dit (zie het volgende vers) niet slechts in het voorhof (v. 10), maar overal in hunne woningen kunnen eten.</note>;</verse>
<verse osisID="Num.18.31"> en gij zult die eten in al uwe woonplaatsen, zoowel gij als uwe huisgezinnen; want het is een loon voor het dienstwerk, dat gij in den tabernakel der getuigenis verricht.</verse>
<verse osisID="Num.18.32"> En gij zult u niet daaraan bezondigen, doordat gij het kostelijke en vette voor u bewaart, opdat gij niet de offergaven der kinderen van Israël verontreinigt, en sterft<note n="2349">Door het beste aan de priesters te onthouden, zouden de levieten de geofferde tienden ontheiligen en des doods schuldig worden. - Het Hebr. kan ook, wat het eerste halfvers betreft, in dien zin verstaan worden, dat de levieten gerust en zonder zonde de tienden mochten genieten, indien zij slechts het beste er van als tiende der tienden aan de priesters afstonden.</note>.</verse>
</chapter>

      
<chapter osisID="Num.19"> 
<title>Hoofdstuk XIX.</title><p>Het offer der roode koe en het reinigingswater (v. 1-.10. Het gebruik van dit water in geval van verontreiniging door aanraking van een doode (v. 11-.22.</p>
<verse osisID="Num.19.1"> En de Heer sprak tot Moses en Aäron, zeggende:</verse>
<verse osisID="Num.19.2"> Dit is de godsdienstviering der slachtofferande, welke<note n="2350">Hebr.: ‘Dit is de wetsverordening, welke’. Victimoe, der slachtofferande is eene bijvoeging der Vulgaat.</note> de Heer heeft vastgesteld. Gebied aan de kinderen van Israël, dat zij een roode koe tot u brengen, welke volwassen en zonder eenige smet is en het juk niet gedragen heeft<note n="2351">Rood moest de koe zijn volgens sommigen, omdat rood, de kleur der zonde (Is. I 18), aan dit zondoffer bij uitnemendheid (v. 9) paste. Waarschijnlijker echter gold rood, de bloedkleur, als kleur des levens (Gen. IX noot 4; Lev. XVII 11) en wees hier het rood op de bestemming van het offerdier om de onreinheid des doods (v. 11 en 12) weg te nemen. - In plaats van volwassen en zonder eenige smet heeft het Hebr.: ‘zonder eenig gebrek, waaraan geen letsel is’. De koe mocht het juk niet gedragen hebben als een gewoon lastdier, dat voor ploeg of wagen gespannen wordt.</note>;</verse>
<verse osisID="Num.19.3"> en gij zult haar aan Eleazar, den priester, uitleveren, en deze zal haar, nadat zij buiten de legerplaats gebracht is, slachten ten aanschouwen van allen<note n="2352">Het Hebr. heeft, dat men ze buiten de legerplaats voeren en daar slachten zal voor zijn (Eleazar's) aangezicht. - Waarschijnlijk mocht niet de hoogepriester de offerande voltrekken, wijl hij zich zooveel doenlijk van alle onreinheid (zie v. 8) verre moest houden. Evenwel was niet elke priester bevoegd, maar werd hier, waar het een offer voor geheel het volk gold, de vermoedelijke opvolger in het hoogepriesterschap met name aangewezen. Buiten de legerplaats geschiedde het offer der roode koe wegens de zware onreinheid, waarop het betrekking had. Hierin ook ligt de reden, waarom de reine personen, die bij de offerplechtigheid, alsook bij het bereiden en sprengen van het reinigingswater (v. 9 en 21) werkzaam waren, onrein werden.</note>;</verse>
<verse osisID="Num.19.4"> en hij zal den vinger in haar bloed doopen en zevenmaal er mede sprengen tegenover de deuren des tabernakels<note n="2353">Zevenmaal, vgl. Lev. IV noot 6. - Tegenover de deuren enz., d.i. in de richting van de voorzijde des tabernakels, gelijk het Hebr. heeft. Bij de gewone zondoffers voor geheel het volk geschiedde zulk eene besprenging in het Heilige tegenover het voorhangsel (Lev. IV 17).</note>,</verse>
<verse osisID="Num.19.5"> en hij zal haar voor aller oogen verbranden<note n="2354">Hebr.: ‘En men zal de koe voor zijne oogen verbranden’.</note>, en zoowel de huid en het vleesch als het bloed en de mest er van aan de vlam prijsgeven.</verse>
<verse osisID="Num.19.6"> Ook cederhout en hysop en tweemaal geverfd karmozijn<note n="2355">Vgl. Lev. XIV noot 7.</note> zal de priester in de vlam werpen, waarin de koe verteerd wordt.</verse>
<verse osisID="Num.19.7"> En dan ten slotte zal hij, na zijne kleederen en zijn lichaam gewasschen te hebben, in de legerplaats komen, en hij zal tot den avond onrein zijn.</verse>
<verse osisID="Num.19.8"> Bovendien zal ook degene, die haar verbrandde, zijne kleederen en zijn lichaam wasschen, en hij zal tot den avond onrein zijn.</verse>
<verse osisID="Num.19.9"> Een rein man nu zal de asch der koe verzamelen en die buiten de legerplaats op een allerzuiverste plaats uitstorten, opdat ze voor de menigte der kinderen van Israël bewaard worde en strekke tot besprengingswater; want voor de zonde is de koe verbrand<note n="2356">Hebr.: ‘Tot (bereiding van) reinigingswater; het is een zondoffer’.</note>.</verse>
<verse osisID="Num.19.10"> En wanneer degene, die de asch der koe droeg, zijne kleederen gewasschen heeft, zal hij tot den avond onrein zijn. De kinderen van Israël en de aankomelingen, die onder hen wonen, zullen dat voor heilig houden krachtens een eeuwig recht.</verse>
<verse osisID="Num.19.11"> Wie het lijk van een mensch aanraakt en daarom zeven dagen onrein is<note n="2357">Deze onreinheid gold als de ergste, omdat bij den dood des menschen de gevolgen der zonde zich zoo schrikkelijk in het menschelijke lichaam openbaren.</note>,</verse>
<verse osisID="Num.19.12"> zal met dat water den derden en zevenden dag besprengd en alzoo gereinigd worden. Als hij den derden dag niet besprengd is, zal hij den zevenden niet gereinigd kunnen worden.</verse>
<verse osisID="Num.19.13"> Al wie het lijk van een menschelijk wezen aanraakt en met dat mengsel niet besprengd wordt, verontreinigt den tabernakel des Heeren, en hij zal uit Israël vergaan; omdat hij met het verzoeningswater niet besprengd is, zal hij onrein zijn en zijne onreinheid zal op hem blijven.</verse>
<verse osisID="Num.19.14"> Dit is de wet aangaande den mensch, die in eene tent sterft: Allen, die in zijne tent komen, en alle voorwerpen, welke daar zijn, zullen zeven dagen onrein zijn.</verse>
<verse osisID="Num.19.15"> Een vat, dat geen deksel heeft noch bovenaan is toegebonden, zal onrein zijn.</verse>
<verse osisID="Num.19.16"> Indien iemand op het veld het lijk van een verslagen of vanzelf gestorven mensch of diens gebeente of een graf aanraakt, zal hij zeven dagen onrein zijn.</verse>
<verse osisID="Num.19.17"> En men zal van de asch van het verbrande en van het zondoffer<note n="2358">Van het verbrande zondoffer.</note> nemen en daarop levend water in een vat gieten<note n="2359">De Apostel maakt Hebr. IX 13 eene vergelijking tusschen dat wettelijke reinigingswater en het van de zonde reinigende bloed van Christus. Ook is dat water door de H. Vaders als eene voorafbeelding beschouwd van het doopsel, evenals hun het offer zelf der roode koe buiten de legerplaats eene voorbeduiding was van Christus' offerdood buiten Jerusalem.</note>.</verse>
<verse osisID="Num.19.18"> En nadat een rein man daarin hysop gedoopt heeft, zal hij de gansche tent en al het huisraad en de menschen, die met zulk eene onreinheid besmet zijn, daarmede besprengen;</verse>
<verse osisID="Num.19.19"> en op die wijze zal de reine den onreine den derden en zevenden dag zuiveren; en als hij<note n="2360">De onreine.</note> den zevenden dag ontzondigd is, zal hij èn zich zelven èn zijne kleederen wasschen en tot den avond onrein zijn.</verse>
<verse osisID="Num.19.20"> Indien iemand naar dit voorschrift niet ontzondigd wordt, zal zijne ziel vergaan uit het midden der gemeente; want hij heeft het heiligdom des Heeren verontreinigd en is met het zuiveringswater niet besprengd.</verse>
<verse osisID="Num.19.21"> Dit gebod zal een altoosdurende wet zijn. Ook zal degene, die het water sprengt, zijne kleederen wasschen. Al wie het verzoeningswater aanraakt, zal tot den avond onrein zijn.</verse> 
<verse osisID="Num.19.22"> Al wat de onreine<note n="2361">De onreine, van wien v. 11, 14, 16 sprake is, de onreine wegens eenen doode.</note> aanraakt, zal hij onrein maken; en de persoon, die iets daarvan aanraakt, zal tot den avond onrein zijn.</verse>
</chapter>

      
<chapter osisID="Num.20">
<title>Hoofdstuk XX.</title>
<p>Dood van Maria (v. .1. Gemor des volks om water, dat op Gods bevel door de tusschenkomst van Moses en Aäron uit de steenrots vloeit. Gebrekkig geloof der beide broeders en hunne straf (v. 2-.13. Edom's weigering om Israël doortocht te verleenen door zijn gebied (v. 14-.21. Dood van Aäron, in wiens plaats Eleazar hoogepriester wordt, en rouw des volks (v. 22-.30.</p>
<verse osisID="Num.20.1"> En de kinderen van Israël en de gansche menigte kwamen in de woestijn van Sin in de eerste maand; en het volk verbleef te Cades<note n="2362">Vgl. voor de woestijn van Sin XIII noot 6. - In de eerste maand van het veertigste jaar (zie XXXIII 37, 38 en XX 22-29) bevindt zich Israël wederom, evenals in het tweede jaar na den uittocht (XIII 27), aan de grenzen van het beloofde land. Over dien langen tusschentijd, waarin allengs een nieuw geslacht de plaats van het oude innam, zwijgt het geschiedverhaal. Gedurende die jaren was zeker steeds een kern des volks, vooral uit den stam Levi, rondom het heiligdom en bij Moses, maar overigens leidde waarschijnlijk Israël, in vele afdeelingen over de wijde woestijnvlakte van Pharan verstrooid, een zwervend herdersleven, zoodat slechts nu en dan een deel der menigte bij den tabernakel legerde, wanneer die (XXXIII 19-35) van plaats verwisselde. Thans echter, nu een nieuw tijdperk aanbrak, verzamelde zich Israël en wel de gansche menigte te Cades, waar Maria, ongeveer honderd en dertig jaren oud (vgl. Deut. XXXIV 7 en Exod. II 4), stierf.</note>. En daar stierf Maria en werd terzelfder plaatse begraven.</verse>
<verse osisID="Num.20.2"> En toen het volk gebrek aan water had, verzamelden zij zich tegen Moses en Aäron;</verse>
<verse osisID="Num.20.3"> en zij werden oproerig en zeiden: Och, waren wij maar omgekomen tusschen onze broeders voor den Heer<note n="2363">Voor den Heer, bij den tabernakel, evenals Core's aanhang. Zie XVI 16 en 35.</note>!</verse>
<verse osisID="Num.20.4"> Waarom hebt gij de gemeente des Heeren weggevoerd in de wildernis, opdat èn wij èn ons vee sterven?</verse>
<verse osisID="Num.20.1">niet bezaaid kan worden, waar geen vijgeboom, geene wijngaarden, geene granaatboomen groeien en bovendien geen water is om te drinken?</verse>
<verse osisID="Num.20.6"> En Moses en Aäron gingen, na de menigte te hebben weggezonden, in den tabernakel des verbonds en vielen voorover ter aarde en riepen tot den Heer en zeiden: Heere God, luister naar het geroep van dit volk en open hun uwen schat, eene bron van levend water, opdat zij verzadigd worden en hun gemor ophoude<note n="2364">En riepen enz. tot ophoude ontbreekt in den grondtekst en de oude vertalingen. Het wordt gevonden in den epistel van vrijdag na den derden zondag van de Vasten.</note>. En de heerlijkheid des Heeren verscheen boven hen.</verse>
<verse osisID="Num.20.7"> En de Heer sprak tot Moses, zeggende:</verse>
<verse osisID="Num.20.8"> Neem den staf<note n="2365">De staf, v. 11 in het Hebr. ‘zijn staf’ genoemd, is de staf van Moses, waarmede hij reeds zoovele wonderen gewerkt had. Gelijk uit het volgende vers blijkt, werd die staf in den tabernakel bewaard.</note> en verzamel het volk, gij en Aäron, uw broeder, en spreekt tot de steenrots in hunne tegenwoordigheid, en zij zal water geven. En wanneer gij het water uit de rots hebt doen komen, zal de gansche menigte en haar vee drinken.</verse>
<verse osisID="Num.20.9"> Moses nam dan den staf, welke voor het aanschijn des Heeren was, gelijk Hij hem geboden had,</verse>
<verse osisID="Num.20.10"> en nadat de menigte voor de rots was verzameld, zeide hij hun: Luistert weerspannigen en ongeloovigen: Zullen wij wel uit deze steenrots voor u water kunnen doen komen?</verse>
<verse osisID="Num.20.11"> En toen Moses zijne hand opgeheven en met den staf tweemaal den rotssteen geslagen had, kwam daaruit water in overvloed, zoodat het volk en het vee dronk.</verse>
<verse osisID="Num.20.12"> En de Heer zeide tot Moses en Aäron: Omdat gij Mij niet geloofd hebt om Mij te heiligen voor de kinderen van Israël<note n="2366">Moses en Aäron met hem hadden misdaan door te weinig geloof in Gods goedheid. Bij het morren der menigte hun geduld verliezende, spraken en handelden zij te menschelijk. In het woord van Moses uitte zich de twijfel, of God wel voor zulk een weerbarstig volk het beloofde wonder zou doen, en evenmin als dat woord was ook het tweemaal slaan op de rots in overeenstemming met het goddelijk bevel. En zoo hadden zij God niet geheiligd, d.i. Hem niet naar behooren in zijn oneindige goedheid en getrouwheid en almacht ten aanschouwen des volks geopenbaard en verheerlijkt. Vgl. Deut. I 37 en Ps. CV 32, 33.</note>, zult gij deze volksmenigten niet binnenvoeren in het land, dat Ik hun geven zal.</verse> 
<verse osisID="Num.20.13"> Dat is het Water der tegenspraak, waar de kinderen van Israël tegen den Heer getwist hebben en Hij onder hen geheiligd werd<note n="2367">Het Water der tegenspraak, of beter naar het Hebr. het ‘Twistwater’, heet in den grondtekst: water van ‘Meriba’, ook wel (Deut. XXXII 51) van ‘Meriba te Cades’ ter onderscheiding van een vroeger vermeld Meriba. Zie Exod. XVII noot 4. - God werd daar geheiligd, deed zich als de heilige God kennen door zijn overvloedige barmhartigheid voor het zondige volk en door zijn gestrenge gerechtigheid ten opzichte zijner dienaren Moses en Aäron.</note>.</verse>
<verse osisID="Num.20.14"> Intusschen zond Moses uit Cades boden naar den koning van Edom<note n="2368">Ook naar den koning van Moab (Judic. XI 17). Dit wordt echter als niet belangrijk genoeg te dezer plaatse achterwege gelaten. Van Cades uit kon Israël niet langs den kortsten weg Moab bereiken dan na eerst Edom's gebied te zijn doorgetrokken. - Zie voor den koning van Edom Gen. XXXVI noot 14. - Bij vergelijking van XX 1 met XXXIII 38 schijnt Israël ongeveer drie of vier maanden te Cades vertoefd te hebben.</note> om hem te zeggen: Dit laat u weten uw broeder Israël<note n="2369">Om den koning gunstig te stemmen, wordt aan de verwantschap tusschen Israël en Edom herinnerd. De stamvaders van beide volken, Jacob en Esau, waren broeders (Gen. XXV 25).</note>: Gij kent al de ellende, welke ons getroffen heeft,</verse>
<verse osisID="Num.20.15"> hoe onze vaderen naar Egypte afdaalden en wij daar langen tijd woonden en de Egyptenaren ons en onze vaderen verdrukten;</verse>
<verse osisID="Num.20.16"> en hoe wij tot den Heer riepen en Hij ons verhoorde en zijnen engel zond, die ons uit Egypte heeft uitgevoerd. Zie, wij zijn in de stad Cades gelegerd<note n="2370">Te Cades, d.i. in de nabijheid dier stad, gelijk ook het Hebr. begrepen kan worden.</note>, welke aan uwe uiterste grenzen is gelegen,</verse>
<verse osisID="Num.20.17"> en smeeken, dat gij ons door uw land laat trekken. Wij zullen niet door de velden noch door de wijngaarden gaan, niet het water uit uwe putten drinken, maar langs den heerweg zullen wij gaan en noch ter rechter- noch ter linkerzijde afwijken, totdat wij uw gebied zijn doorgetrokken.</verse> 
<verse osisID="Num.20.18"> Edom nu antwoordde hem: Gij zult bij mij niet doortrekken; anders kom ik gewapend u te gemoet.</verse>
<verse osisID="Num.20.19"> En de kinderen van Israël zeiden: Langs den gebaanden weg zullen wij gaan; en indien wij en onze kudden uw water drinken, zullen wij geven wat rechtmatig is; aangaande den prijs zal er volstrekt geene moeilijkheid zijn, laat ons slechts snel doortrekken.</verse>
<verse osisID="Num.20.20"> Maar hij antwoordde: Gij zult niet doortrekken. En terstond toog hij hun te gemoet met een ontelbare menigte en een sterke hand,</verse>
<verse osisID="Num.20.21"> en hij wilde niet bewilligen in de bede om doortocht te verleenen door zijn gebied; daarom week Israël van hem af.</verse>
<verse osisID="Num.20.22"> En toen zij van Cades waren opgebroken, kwamen zij aan den berg Hor<note n="2371">De berg Hor, een zeer hooge berg, ligt zuidoostelijk van Cades.</note>, welke op de grenzen van het land Edom gelegen is;</verse>
<verse osisID="Num.20.23"> aldaar sprak de Heer tot Moses:</verse>
<verse osisID="Num.20.24"> Aäron ga, zeide Hij, tot zijne volksgenooten<note n="2372">Vgl. voor de beteekenis dier zegswijze Gen. XV noot 10; XXV noot 4.</note>; want hij zal het land niet binnengaan, dat Ik aan de kinderen van Israël heb gegeven, omdat hij aan mijnen mond niet geloofd heeft bij het Water der tegenspraak.</verse>
<verse osisID="Num.20.25"> Neem Aäron en zijnen zoon met hem, en voer hen op den berg Hor.</verse>
<verse osisID="Num.20.26"> En wanneer gij den vader van zijne kleeding<note n="2373">De hoogepriesterlijke kleeding. Vgl. Exod. XXIX 29, 30.</note> hebt ontdaan, zult gij daarmede Eleazar, zijnen zoon, bekleeden; Aäron zal verzameld worden<note n="2374">Bij zijn gestorven vaderen.</note> en daar sterven.</verse>
<verse osisID="Num.20.27"> Moses deed, gelijk de Heer had geboden; en zij klommen op den berg Hor ten aanschouwen der gansche menigte.</verse>
<verse osisID="Num.20.28"> En toen hij Aäron van zijne kleederen ontdaan had, bekleedde hij daarmede diens zoon Eleazar.</verse> 
<verse osisID="Num.20.29"> Nadat de ander op de hoogte van den berg gestorven was, klom hij af met Eleazar.</verse>
<verse osisID="Num.20.30"> De gansche menigte nu ziende, dat Aäron was verscheiden, beweende hem dertig dagen in al hare familiën.</verse>
</chapter>

      
<chapter osisID="Num.21">
<title>Hoofdstuk XXI.</title><p>Overwinning op den koning van Arad (v. 1-.3. Het morrende volk met de plaag der vurige slangen gestraft en gered door de koperen slang (v. 4-.9. Tocht der menigte rondom Edom en Moab tot aan den Phasga (v. 10-.20. Nederlaag der Amorrheesche koningen Sehon en Og en verovering van hun gebied (v. 21-.35.</p>
<verse osisID="Num.21.1"> En toen de Chanaänietische koning van Arad, die in het zuiden woonde, dit gehoord had, te weten dat Israël langs den weg der verspieders kwam, streed hij tegen hetzelve, en overwinnaar zijnde, voerde hij er buit van weg<note n="2375">De stad Arad, misschien dezelfde als Hered (Jos. XII 14), lag in het zuidoosten van Chanaän, ten noorden der woestijn van Juda (Judic. I 16), en moet volgens de oudste opgaven acht uren beneden Hebron gezocht worden. Zie voor het zuiden, Hebr. ‘de negeb’, XIII noot 5. Bij de tijding, dat de Israëlieten langs den weg der verspieders, d.i. door de woestijn van Sin (vgl. XX 1 en XIII 22), in aantocht waren, verliet de koning van Arad in zuidelijke richting zijn gebied, tastte hen aan, hoewel zij zich door de reis van Cades naar Hor een weinig verder van Chanaän's grenzen verwijderd hadden, en voerde buit, Hebr. ‘gevangenen’, van hen weg. Overwinnaar zijnde ontbreekt in den grondtekst.</note>.</verse>
<verse osisID="Num.21.2"> Maar Israël verbond zich door eene gelofte aan den Heer en zeide: Indien Gij dat volk in mijne hand levert, zal ik zijne steden vernielen<note n="2376">Vernielen, Hebr. ‘in den ban (cherem) doen’, d.i. aan de verdelging toewijden. Vgl. Lev. XXVII noot 13. Volgens Gods raadsbesluit moesten eenmaal alle volken van Chanaän worden uitgeroeid. Zie Gen. XV 16; Exod. XXIII 23; Deut. VII 2; XX 17, 18. Bij die gelofte toonde Israël zich dus vaardig den wil des Heeren te vervullen.</note>.</verse>
<verse osisID="Num.21.3"> En de Heer verhoorde de gebeden van Israël en leverde den Chanaäniet over, en het doodde hem en verwoestte zijne steden; en het noemde den naam dier plaats Horma, dat is Banvloek<note n="2377">Niet weinigen meenen, dat hier behalve de overwinning op Arad al het andere vooruit verhaald wordt en eerst later, misschien ten deele onder Josue (Jos. XII 14), ten volle na Josue (Judic. I 17), gebeurd is. Volgens anderen echter kan onmiddellijk na de overwinning op Arad Sephaäth, ver in het zuiden en in de vlakte gelegen (zie Num. XIV 45 en noot 19), met andere naburige steden verwoest en Horma genoemd zijn. Nadat dan de overwinnaar was weggetrokken, werd de stad herbouwd en wederom Sephaäth genoemd, om eerst later (Judic. I 17) voorgoed den naam van Horma te behouden. - Dat het zegevierende Israël niet verder doordrong, maar integendeel terugweek, is wel begrijpelijk. De macht der vijanden op het gebergte was ongebroken en zoo bleef de toegang tot het land versperd.</note>.</verse> 
<verse osisID="Num.21.4"> Zij nu reisden heen, ook van den berg Hor, langs den weg, die naar de Roode Zee leidt, ten einde het land van Edom om te trekken<note n="2378">De reis ging zuidwaarts door de woestijn, langs den westkant van Edom's gebergte, naar de golf van Akaba (vgl. Exod. XV noot 18).</note>. En aan het volk begonnen de reis en de last te verdrieten;</verse>
<verse osisID="Num.21.5"> en het sprak tegen God en Moses en zeide: Waarom hebt gij ons uit Egypte gevoerd, opdat wij in de woestijn zouden sterven? Er is geen brood, er is geen water; onze ziel walgt reeds van dat allerflauwste voedsel<note n="2379">Van het manna. Vgl. XI 6.</note>.</verse>
<verse osisID="Num.21.6"> Daarom zond de Heer vurige slangen<note n="2380">Hebr. ‘saraafslangen’, d.i. vuurslangen. Zij heeten waarschijnlijk zoo om de brandende ontsteking van haren giftigen beet.</note> onder het volk, en toen zij door deze gebeten en zeer velen gedood werden,</verse>
<verse osisID="Num.21.7"> kwamen zij tot Moses en zeiden: Wij hebben gezondigd, omdat wij tegen den Heer en tegen u gesproken hebben; bid, dat Hij de slangen van ons wegneme. En Moses bad voor het volk,</verse>
<verse osisID="Num.21.8"> en de Heer sprak tot hem: Maak eene koperen slang en stel ze tot een teeken<note n="2381">Hij moest ze in de hoogte op een paal stellen, gelijk ook het Hebr. kan vertaald worden.</note>; wie gebeten is en er naar ziet, zal leven.</verse>
<verse osisID="Num.21.9"> Moses maakte dan eene <span class="cursief">koperen slang</span> en stelde ze tot een teeken; en wie gebeten waren en er naar zagen, werden genezen<note n="2382">Boetvaardig opziende naar het door God gestelde teeken des behouds, werden zij genezen door God (Sap. XVI 5-10). Op wat wijze de omhooggeheven koperen slang eene profetische afbeelding was van het groote kruisgeheim, leerde Christus zelf (Joann. III 14, 15).</note>.</verse>
<verse osisID="Num.21.10"> En de kinderen van Israël vertrokken en legerden zich te Oboth<note n="2383">Vóór Oboth noemt XXXIII 41, 42 Salmona en Phunon. De ligging der meeste legerplaatsen is niet met zekerheid aan te wijzen, maar waarschijnlijk lag Salmona aan Edom's zuidergrenzen, dicht bij de noordelijke punt der golf van Akaba, in de vallei Ithm, welke den weg door het gebergte oostwaarts opent. Thans moest na den westkant ook de oostkant van Edom worden omgetrokken. Zoo dan ging van daar de tocht in noordoostelijke richting tot Phunon of Phinon, een Idumeesche vorstenstad (Gen. XXXVI 41), en verder naar Oboth aan de noordergrenzen van Edom.</note>.</verse> 
<verse osisID="Num.21.11"> Van daar gingen zij heen en sloegen de tenten op te Jeabarim in de woestijn, welke tegenover Moab is gelegen aan den oostkant<note n="2384">Jeabarim lag aan den oostkant van Moab's zuidelijke grenzen.</note>.</verse>
<verse osisID="Num.21.12"> En van daar opbrekend, kwamen zij aan de beek Zared.</verse>
<verse osisID="Num.21.13"> En toen zij die verlieten, legerden zij zich tegenover den Arnon, die in de woestijn is en in het gebied des Amorrheërs ontspringt. De Arnon namelijk is de grens van Moab en scheidt de Moabieten van de Amorrheërs<note n="2385">Voor tegenover heeft het Hebr. eene uitdrukking, welke zoowel ‘deze zijde’ als ‘de overzijde’ kan beteekenen. Bedoeld is deze zijde, de zuidzijde. Nog had Israël niet, door den Arnon over te gaan, de woestijn bij Moab verlaten. - Die in de woestijn is beduidt: ter plaatse, waar de Arnon door de woestijn loopt. Uit de woestijn komend, snelt genoemde stroom in westelijke richting voort om zich, na vermenging met andere wateren, ten slotte evenals de Zared (v. 12) in de Doode Zee te storten. - Met bijzondere bedoeling wordt hier (vgl. ook v. 26-30) gewag gemaakt van den Arnon als de grensscheiding tusschen het Amorrheërland ten noorden en het land van Moab ten zuiden. Te voren had Moab zich veel verder uitgestrekt, maar door den Amorrheër was het van zijn grondbezit aan gene zijde van den Arnon beroofd, zoodat Israël, al mocht het Moab niet aantasten (Deut. II 9), toch dat naar Moab nog genoemde land kon veroveren, wijl het thans aan den Amorrheër toebehoorde.</note>.</verse>
<verse osisID="Num.21.14"> Daarom wordt er gezegd in het Boek van de oorlogen des Heeren<note n="2386">Een onbekend boek, dat alleen hier vermeld wordt. Waarschijnlijk was het eene verzameling van heilige gezangen, waarin de overwinningen van Israël op de heidenen geboekt werden.</note>: Gelijk Hij gedaan heeft aan de Roode Zee, alzoo zal Hij doen aan de beken van den Arnon.</verse>
<verse osisID="Num.21.15"> De rotsen der beken bogen zich neder om te rusten in Ar en te liggen op de grenzen van Moab<note n="2387">In dichterlijke taal schijnt hier de wonderbare hulp Gods bezongen te zijn, welke de Israëlieten aan gene zijde van den Arnon over de Amorrheërs deed zegevieren, zoodat die tusschen rotsen voortschietende stroom bij de Moabietische stad Ar (v. 28) de grens werd tusschen Israël en Moab. - Het Hebr. is even duister. Sommigen vertalen: ‘Vaheb (nam Hij, Jehova) in storm, alsook de beken van den Arnon en de uitstorting der beken, welke zich wendt naar de woonstede van Ar en leunt aan de grenzen van Moab’. Anderen anders.</note>.</verse>
<verse osisID="Num.21.16"> Te dier plaatse kwam de bron te voorschijn, waarvan<note n="2388">Hebr.: ‘En van daar (trokken zij) naar Beër (Bron). Dat is de bron, waarvan’ enz.</note> de Heer tot Moses zeide: Verzamel het volk en Ik zal aan hetzelve water geven.</verse>
<verse osisID="Num.21.17"> Toen zong Israël dit lied: Stijge de bron omhoog! Zij zongen in koor<note n="2389">Hebr.: ‘Stijg omhoog, o bron! zingt haar toe’.</note>:</verse>
<verse osisID="Num.21.18"> De bron, welke de vorsten gegraven en de aanvoerders der menigte bereid hebben door den wetgever en met hunne staven. Uit de woestijn (kwamen zij) naar Matthana<note n="2390">Door den wetgever, eenigen vertalen het Hebr.: ‘met den bevelhebbersstaf’. Of hier op een werkelijk feit gezinspeeld wordt, is onzeker. Mogelijk bedoelt slechts het lied, dat de bron op last van Moses en onder de leiding der vorsten gegraven werd. Uit de woestijn. De Septuagint heeft: ‘van den put’, d.i. van Beër.</note>.</verse>
<verse osisID="Num.21.19"> Van Matthana naar Nahaliël, van Nahaliël naar Bamoth<note n="2391">Bamoth of Bamoth Baäl (Hoogten van Baäl, vgl. XXII 41) lag volgens Jos. XIII 17 tusschen Dibon en Baälmaon, derhalve, evenals ook Matthana en Nahaliël, over den Arnon binnen het gebied der Amorrheërs.</note>.</verse>
<verse osisID="Num.21.20"> Van Bamoth (tot waar) het dal is in het land van Moab bij de hoogte van den Phasga, die tegenover de woestijn ligt<note n="2392">Hebr. ‘van Bamoth naar het dal, dat in het veld van Moab ligt’ enz. Het land (veld) van Moab, aldus genoemd naar de vroegere bezitters, zie noot 11, moet niet verward worden met ‘de velden van Moab’, waar Israël zich eerst later (XXII 1) legerde. Het veld van Moab, ‘de vlakte’ van Deut. III 10; Jos. XIII 9, 16, 17, 21, is de hoogvlakte, welke zuidelijk van het gebergte Galaäd zich naar het noorden uitstrekt van den Arnon tot Hesebon en Amman (Rabbath Ammon). - De Phasga heet het noordelijke gedeelte van het gebergte Abarim, dat zich langs den oostelijken oever der Doode Zee uitstrekt. - De woestijn, waarvan hier in verband met den Phasga sprake is, ligt aan het noordoostelijke einde der Doode Zee, ten zuiden van Bethsimoth (XXXIII 49). Israël trok dus in noordwestelijke richting op het Oostjordaansche aan.</note>.</verse>
<verse osisID="Num.21.21"> Israël nu zond<note n="2393">Beter wordt (vgl. Gen II noot 12) vertaald: ‘had gezonden’. Niet uit het dal bij den Phasga, maar buiten het Amorrheesche gebied uit de woestijn van Cademoth (Deut. II 26) werden de gezanten gezonden, zoodat Matthana, Nahaliël enz. legerplaatsen zijn, welke Israël na den veldslag te Jasa (v. 23) betrok.</note> boden aan Sehon, den koning der Amorrheërs, en zeide:</verse>
<verse osisID="Num.21.22"> Ik bid u, laat mij door uw land trekken; wij zullen niet afwijken naar de akkers en wijngaarden, wij zullen geen water uit de putten drinken, den koninklijken weg zullen wij gaan, totdat wij uwe landpalen zijn doorgetrokken.</verse>
<verse osisID="Num.21.23"> Hij nu wilde aan Israël niet toestaan door zijn gebied te trekken, maar integendeel na een leger verzameld te hebben, trok hij het te gemoet in de woestijn en kwam te Jasa<note n="2394">Jasa lag tusschen Medaba ten noorden en Dibon ten zuiden, maar meer oostwaarts. Zie noot 29.</note> en streed tegen hetzelve.</verse>
<verse osisID="Num.21.24"> En hij werd door hetzelve verslagen met de scherpte des zwaards<note n="2395">Vgl. Exod. XVII noot 9.</note>, en zijn land werd in bezit genomen van den Arnon tot den Jeboc en tot de kinderen van Ammon<note n="2396">Van den Arnon ten zuiden tot den Jeboc ten noorden en noordoosten en tot de Ammonieten ten oosten. Ten westen werd het veroverde Amorrheesche gebied van den Arnon tot den Phasga door de Doode Zee en hooger op tot den Jeboc door den Jordaan begrensd. De rivier Jeboc of Jaboc vormde de grensscheiding tusschen de twee Amorrheesche rijken van Hesebon ten zuiden en van Basan ten noorden.</note>, want de grenzen der Ammonieten waren door een sterke beschutting verzekerd<note n="2397">Nog om een andere en hoogere reden waren de Ammonieten in veiligheid. Vgl. Deut. II 19. - De Septuagint vertaalt: ‘want de grens der Ammonieten is Jazer’.</note>.</verse>
<verse osisID="Num.21.25"> Israël nam dan al zijne steden en woonde in de steden des Amorrheërs, te weten in Hesebon en hare dorpen<note n="2398">Hesebon lag 25 km. ten oosten van den Jordaan, waar deze aan het noordelijk einde der Doode Zee zijne uitmonding heeft. - Voor dorpen heeft het Hebr. ‘dochters’, waarmede de aan de hoofdstad onderhoorige plaatsen bedoeld zijn.</note>.</verse>
<verse osisID="Num.21.26"> De stad Hesebon behoorde aan Sehon, den Amorrheeschen koning, die tegen den koning van Moab gestreden en al het land van diens gebied tot aan den Arnon genomen had<note n="2399">Dit vers geeft de verklaring, waarom het gebied van Hesebon, dat eertijds Moabietisch land was, den Amorrheërs ontweldigd werd.</note>.</verse>
<verse osisID="Num.21.27"> Daarom wordt er gezegd in een spreukdicht: Komt naar Hesebon, gebouwd en versterkt worde de stad van Sehon<note n="2400">Het spotlied begint met eene uitnoodiging aan de Amorrheërs om het door Israël verwoeste Hesebon te komen herbouwen, waarna (v. 28 en 29) aan de vroegere glorie van Hesebon en Sehon's veroveringen in het land van Moab herinnerd wordt, om dan (v. 30) te eindigen met den roem van Israël, dat den overwinnaar heeft overwonnen.</note>.</verse>
<verse osisID="Num.21.28"> Een vuur<note n="2401">Het door de Amorrheërs ontstoken oorlogsvuur.</note> ging van Hesebon uit, eene vlam uit de stad van Sehon, en verslond Ar der Moabieten en de bewoners der hoogten van den Arnon.</verse> 
<verse osisID="Num.21.29"> Wee u, o Moab; Verloren zijt gij, volk van Chamos! Hij leverde<note n="2402">Chamos, de bijzondere afgod der Moabieten, hun eigenlijke landgod (III Reg. XI 7, 33; Jerem. XLVIII 7) was onmachtig om zijn volk te redden. Hij leverde enz.</note> zijne zonen voor de vlucht en zijne dochters voor de gevangenschap aan den koning der Amorrheërs, aan Sehon.</verse>
<verse osisID="Num.21.30"> Hun juk is vernietigd van Hesebon tot aan Dibon; afgemat kwamen zij te Nophe en tot aan Medaba<note n="2403">Hun juk, de heerschappij der Amorrheërs. Het Hebr. heeft: ‘En (d.i. toen, nadat een groot deel van Moab door de Amorrheërs veroverd was) wij beschoten hen (of: velden hen neer); verloren ging Hesebon tot aan Dibon; en wij richtten verwoesting aan tot aan Nophe bij Medaba’ (volgens anderen: ‘Wij richtten verwoesting aan, zoodat een vuur was ontstoken tot Medaba’). Dibon, thans Diban, lag zes km. ten noorden van den Arnon. Medaba lag tien km. ten zuiden van Hesebon.</note>.</verse>
<verse osisID="Num.21.31"> Israël woonde dan in het land van den Amorrheër.</verse>
<verse osisID="Num.21.32"> En Moses zond mannen om Jazer te verkennen; en zij namen hare dorpen<note n="2404">Jazer met hare dorpen (Hebr. dochters. Vgl. noot 24) was waarschijnlijk een van Hesebon afhankelijke vazalstaat. Volgens de Septuagint werd ook Jazer zelf veroverd.</note> en overmeesterden de bewoners.</verse>
<verse osisID="Num.21.33"> En zij wendden zich en trokken opwaarts langs den weg van Basan, en hun kwam Og te gemoet, de koning van Basan, met geheel zijn volk om te strijden te Edraï<note n="2405">Basan, in engeren zin het Oostjordaansche ten noorden van den Jarmoek (Hiëromiax), besloeg als het Amorrheesche koninkrijk van Og een veel aanzienlijker uitgebreidheid. Van den Jaboc (zie noot 22) strekte het zich noordwaarts uit tot het gebergte Hermon en de kleine staten van Gessuri en Machati, terwijl het ten oosten door de woestijn, ten westen door den Jordaan begrensd werd. Vgl. Deut. III 1-17; Jos. XII 4-5. - Daar Edraï in het noordoosten van Palestina lag, is duidelijk in dit en de twee volgende verzen van een grooten en ook zeer belangrijken veroveringstocht sprake.</note>.</verse>
<verse osisID="Num.21.34"> En de Heer zeide tot Moses: Vrees hem niet, want Ik heb hem en geheel zijn volk en zijn land in uwe hand gegeven; en gij zult aan hem doen, gelijk gij gedaan hebt aan Sehon, den koning der Amorrheërs, den bewoner van Hesebon.</verse>
<verse osisID="Num.21.35"> Zij versloegen dan ook hem met zijne zonen en geheel zijn volk tot uitdelging toe en namen zijn land in bezit.</verse>
</chapter>

      
<chapter osisID="Num.22"> 
<title>Hoofdstuk XXII.</title><p>Balac, de koning van Moab, vraagt door middel van een gezantschap den waarzegger Balaäm om Israël te komen vervloeken, maar deze, door God gewaarschuwd, weigert (v. 1-.14. Eerst na een tweede gezantschap vertrekt hij, met toestemming van God, onder voorwaarde echter van in alles diens gebod op te volgen (v. 15-.21. Gedurende de reis wordt den dubbelhartige nogmaals, op wonderbare wijze, Gods wil te kennen gegeven (v. 22-.35. Bij Balac gekomen, ziet hij voor de eerste maal het volk Gods (v. 36-.41.</p>
<verse osisID="Num.22.1"> En zij trokken voort en legerden zich in de velden van Moab<note n="2406">De velden van Moab, aldus genaamd omdat Moab ze vroeger in eigendom had bezeten, waren Israël's laatste legerplaats in het Overjordaansche of Oostjordaansche land. Zij wijzen de landstreek aan langs den oostelijken Jordaanoever, ongeveer van den Jaboc tot de Doode Zee, het zuidelijke gedeelte van het Jordaandal, evenals ‘de velden van Jericho’ (Jos. IV 13; V 10) de daar tegenover liggende landstreek op den westelijken oever aanduiden. - Zij trokken voort, te weten van het dal bij den Phasga (XXI 20), het noordelijke einde van net gebergte Abarim (XXXIII 48), want de verovering van het over den Jaboc gelegen en naar het noorden zich wijd uitstrekkende Basan geschiedde waarschijnlijk, zonder dat het hoofdleger met den tabernakel van standplaats veranderde.</note>, waar aan de overzijde van den Jordaan Jericho gelegen is.</verse>
<verse osisID="Num.22.2"> Balac nu, de zoon van Sephor, alles ziende wat Israël den Amorrheër gedaan had,</verse>
<verse osisID="Num.22.3"> en dat de Moabieten het zeer vreesden en zijn aanval niet konden wederstaan,</verse>
<verse osisID="Num.22.4"> zeide tot de oudsten van Madian<note n="2407">Van Madianietische herdersstammen binnen het vroegere gebied of in de onmiddellijke nabuurschap van Moab spreken ook XXXI 8 en Jos. XIII 21. Wellicht is Balac zelf een Madianiet geweest, die door Sehon aan het verwonnen Moab was opgedrongen of zich de heerschappij had aangematigd. Hoe dat zij, uit geheel het volgende verhaal blijkt, dat Moab met de naburige Madianieten op het innigst verbonden was.</note>: Alzoo zal dat volk allen verdelgen, die binnen onze grenzen wonen, gelijk het rund het gras tot den wortel pleegt af te weiden. Hij was te dien tijde koning in Moab.</verse>
<verse osisID="Num.22.5"> Hij zond dan gezanten naar Balaäm, den zoon van Beor, eenen waarzegger, die aan de rivier van het land der kinderen van Ammon woonde<note n="2408">De Ammonieten hebben zich nooit tot de rivier, tot den Euphraat (Exod. XXIII noot 24), uitgebreid. De grondtekst verdient dan ook de voorkeur: ‘tot Balaäm, den zoon van Beor, naar Pethor, dat aan de rivier ligt, het land der kinderen van zijn volk’. Ook heeft Pethor niet de beteekenis van waarzegger, gelijk de Vulgaat wil, maar is zeker de naam eener plaats (zie Deut. XXIII 4 volgens den grondtekst) in Aram van Mesopotamië, d.i. in noordelijk Mesopotamië (vgl. Gen. XXVIII noot 1 en X noot 20). Of niettemin Balaäm, al liet God hem groote voorzeggingen doen, eigenlijk een waarzegger was, valt moeilijk te beslissen. Velen achten het om Jos. XIII 22 zeker, maar volgens niet weinigen verwierf hem zijn laaghartig gedrag dien schandnaam en was hij, gelijk Job en Jethro, inderdaad een dienaar van den waren God, ofschoon hij zijn profetenambt onteerde. - De naam Balaäm beteekent waarschijnlijk ‘verslinder’ of ‘volksverslinder’.</note>, om hem te ontbieden en te zeggen: Zie, er is een volk uit Egypte gekomen, dat de oppervlakte des lands overdekt, en het is tegenover mij gelegerd.</verse> 
<verse osisID="Num.22.6"> Kom dan en vervloek dat volk, want het is sterker dan ik; misschien kan ik het dan verslaan en uit mijn land werpen; want ik weet, dat hij gezegend is, dien gij zegent, en gevloekt degene, op wien gij vervloekingen laadt.</verse>
<verse osisID="Num.22.7"> En de oudsten van Moab en de oudsten van Madian vertrokken met het loon voor de waarzegging in de handen. En toen zij bij Balaäm gekomen en hem alle woorden van Balac medegedeeld hadden,</verse>
<verse osisID="Num.22.8"> antwoordde deze: Blijft hier dezen nacht en al wat de Heer<note n="2409">Balaäm beroept zich niet op valsche goden, maar op den Heer (Hebr. Jehova), en uit zijne woorden schijnt te blijken, dat God hem meermalen op bovennatuurlijke wijze gewaardigde te verlichten. Wel is zijn gedrag den dienaar en gunsteling van den waren God onwaardig, daar hij de gezanten, die tegen Gods volk hulp komen vragen, niet afwijst en zelfs in het vervolg uit winstbejag den wil Gods zooveel doenlijk tracht te weerstaan, maar dit bewijst alleen, dat de mensch vrij is om de genade te versmaden en dat God ook onwaardigen als zijne werktuigen kan gebruiken, wanneer het Hem behaagt.</note> mij zeggen zal, dat zal ik antwoorden. Terwijl zij bij Balaäm bleven, kwam God en zeide tot hem:</verse>
<verse osisID="Num.22.9"> Wat beduiden die menschen bij u?</verse>
<verse osisID="Num.22.10"> Hij antwoordde: Balac, de zoon van Sephor, de koning der Moabieten, heeft tot mij gezonden,</verse>
<verse osisID="Num.22.11"> zeggende: Zie, een volk, dat uit Egypte gekomen is, overdekt de oppervlakte des lands; kom en vervloek het, misschien kan ik strijdend het dan verdrijven.</verse>
<verse osisID="Num.22.12"> En God zeide tot Balaäm: Ga niet met hen en vervloek het volk niet, want het is gezegend.</verse>
<verse osisID="Num.22.13"> Hij nu stond des morgens op en zeide tot de vorsten: Gaat naar uw land, want de Heer heeft mij verboden met u te gaan.</verse>
<verse osisID="Num.22.14"> De vorsten keerden terug en zeiden tot Balac: Balaäm wilde niet met ons komen.</verse>
<verse osisID="Num.22.15"> Andermaal zond deze er veel meer in getal en in aanzien, dan die hij te voren gezonden had.</verse>
<verse osisID="Num.22.16"> En toen zij bij Balaäm waren gekomen, zeiden zij: Zoo zegt Balac, de zoon van Sephor: Draal niet tot mij te komen;</verse>
<verse osisID="Num.22.17"> ik ben bereid u te eeren, en wat gij verlangt, zal ik u geven; kom en vervloek dat volk.</verse>
<verse osisID="Num.22.18"> Balaäm antwoordde: Al gaf Balac mij zijn huis vol zilver en goud, ik zal het woord van den Heer, mijnen God, niet kunnen veranderen om of meer of minder te spreken.</verse>
<verse osisID="Num.22.19"> Ik bid u nog dezen nacht hier te blijven, opdat ik moge weten wat mij de Heer nogmaals zal antwoorden<note n="2410">Overtuigd, dat hij tegen Gods duidelijk uitgesproken wilsbesluit niets vermag, hoopt Balaäm niettemin, verblind door baatzucht, dat hem zal worden toegestaan naar eigen wensch te handelen.</note>.</verse>
<verse osisID="Num.22.20"> God kwam dan des nachts tot Balaäm en zeide hem: Indien die menschen gekomen zijn om u te ontbieden, maak u op en ga met hen; op die voorwaarde echter, dat gij doet hetgeen Ik u zal bevelen<note n="2411">God wijzigt gedeeltelijk zijn verbod (v. 12) en hiermede begint Balaäm's straf. Niet zelden laat God de menschen, die hunnen wil stellen boven zijnen wil, aan de schadelijke wenschen over van hun eigen onverstandig hart.</note>.</verse>
<verse osisID="Num.22.21"> Balaäm stond des morgens op en zadelde zijne ezelin en vertrok met hen.</verse>
<verse osisID="Num.22.22"> En God werd vergramd<note n="2412">Wijl Balaäm klaarblijkelijk (zie v. 32) booze wenschen en bedoelingen had en uit begeerte naar het loon der ongerechtigheid (II Petr. II 15) Balac hoopte tevreden te stellen.</note>. En de engel des Heeren<note n="2413">De engel van Jehova, de leidsman van Israël uit Egypte naar Chanaän. Vgl. Exod. XIV 19; XXIII noot 20; XXXIII noot 11.</note> stelde zich op den weg tegen Balaäm, die op de ezelin reed en twee knechten bij zich had.</verse>
<verse osisID="Num.22.23"> De ezelin, den engel ziende staan op den weg met uitgetrokken zwaard, week van den weg en ging over het veld. Toen nu Balaäm<note n="2414">Die de verschijning niet zag. Vgl. v. 31.</note> haar sloeg en naar het pad wilde terugvoeren,</verse>
<verse osisID="Num.22.24"> stelde zich de engel in eene engte tusschen twee muren, waarmede de wijngaarden waren omsloten.</verse>
<verse osisID="Num.22.25"> De ezelin nu hem ziende, drong zich tegen den muurwand en klemde den voet des berijders. Maar hij sloeg haar wederom;</verse>
<verse osisID="Num.22.26"> en niettemin ging de engel verder naar een nauwe plek, waar zij noch ter rechter- noch ter linkerzijde kon uitwijken, en stelde zich vóór haar.</verse>
<verse osisID="Num.22.27"> En toen de ezelin den engel zag staan, stortte zij onder de voeten van den berijder neer; en deze werd vertoornd en sloeg nog feller met den stok hare zijden.</verse>
<verse osisID="Num.22.28"> En de Heer opende den mond der ezelin<note n="2415">Gelijk eens door de werking des duivels de slang in het paradijs, zoo deed thans de ezelin werkelijke woorden hooren door de wondermacht Gods, die den dubbelhartigen Balaäm op die wijze wilde waarschuwen en bestraffen. Vgl. II Petr. II 16.</note>, en zij sprak: Wat heb ik u gedaan? Waarom slaat gij mij? Zie, reeds ten derden male!</verse>
<verse osisID="Num.22.29"> Balaäm antwoordde<note n="2416">Verblind door zijne gramschap en verzonken in zijne begeerlijkheid begrijpt hij niet terstond wat hem overkomt en geeft hij, verrast en verbijsterd, op de vraag antwoord.</note>: Omdat gij het verdiend en met mij gespot hebt; hadde ik maar een zwaard om u te doorsteken!</verse>
<verse osisID="Num.22.30"> De ezelin zeide: Ben ik niet uw dier, waarop gij altijd placht te rijden tot op dezen dag? Zeg of ik ooit iets dergelijks u gedaan heb. En hij zeide: Nooit.</verse>
<verse osisID="Num.22.31"> Eensklaps opende de Heer de oogen van Balaäm, en hij zag den engel op den weg staan met uitgetrokken zwaard, en hij boog zich voor hem neder, voorover op den grond.</verse>
<verse osisID="Num.22.32"> De engel nu zeide tot hem: Waarom slaat gij ten derden male uwe ezelin? Ik ben gekomen om u te wederstaan, want verkeerd is uw weg en mij tegenstrijdig;</verse> 
<verse osisID="Num.22.33"> en ware de ezelin niet van den weg geweken om plaats te maken toen ik mij tegen haar stelde, ik zou u gedood hebben en zij had blijven leven.</verse>
<verse osisID="Num.22.34"> Balaäm zeide: Ik heb gezondigd, niet wetende dat gij u tegen mij gesteld hadt; en nu, als het u mishaagt dat ik ga, zal ik terugkeeren.</verse>
<verse osisID="Num.22.35"> De engel zeide: Ga met hen en wacht u iets anders te spreken dan ik u zal gebieden. Hij ging dan met de vorsten.</verse>
<verse osisID="Num.22.36"> Toen nu Balac dit gehoord had, ging hij hem te gemoet in eene stad der Moabieten, welke aan de uiterste grenzen van den Arnon gelegen is.</verse>
<verse osisID="Num.22.37"> En hij zeide tot Balaäm: Ik heb gezanten gezonden om u te ontbieden; waarom zijt gij niet terstond tot mij gekomen? Misschien omdat ik uwe komst niet kan beloonen?</verse>
<verse osisID="Num.22.38"> Hij nu antwoordde hem: Zie, hier ben ik. Zal ik iets anders kunnen spreken dan hetgeen God mij in den mond zal leggen?</verse>
<verse osisID="Num.22.39"> Zij trokken dan samen voort en kwamen in de stad, welke op de uiterste grenzen van zijn rijk lag<note n="2417">Hebr.: ‘en kwamen in Kirjath Choetzooth’, welke stad volgens v. 41 niet ver van de Hoogten van Baäl of Bamoth Baäl in het door Israël verwonnen Amorrheërland gelegen was. Vgl. XXI noot 17. Balac was daar te midden van Moabietische stamgenooten, die zich wellicht, nadat hunne Amorrheesche overheerschers verwonnen en de zegevierende Israëlieten voortgerukt waren, wederom onder zijne heerschappij gesteld hadden.</note>.</verse>
<verse osisID="Num.22.40"> En toen Balac runderen en schapen geslacht had, zond hij aan Balaäm en de vorsten, die bij hem waren, geschenken.</verse>
<verse osisID="Num.22.41"> Den anderen morgen nu voerde hij hem op de Hoogten van Baäl, en hij aanschouwde het uiterste deel des volks<note n="2418">Evenals in lateren tijd (Is. XV 2) waren toen reeds de Hoogten van Baäl een plek, waar vermoedelijk Chamos als de baäl, d.i. de heer of landsgod (XXI noot 28), door de Moabieten op bijzondere wijze gehuldigd werd. - Balac liet hem slechts het uiterste deel des volks zien. Misschien meende hij in zijn bijgeloof, dat de vervloeking, als zij zich in één keer over de gansche menigte van Israël verdeelde, minder krachtig zou werken.</note>.</verse>
</chapter>

      
<chapter osisID="Num.23"> 
<title>Hoofdstuk XXIII.</title>
<p>Op Balaäm's verlangen wordt een zevenvoudig offer bereid, waarna hij zich terugtrekt om God te raadplegen, die hem zijne godspraak in den mond legt (v. 1-.5. Eerste spreuk van Balaäm (v. 6-.10. De misnoegde Balac brengt den profeet op een andere plek om Israël te vervloeken, en na een tweede zevenvoudig offer en na opnieuw God geraadpleegd te hebben, ontvangt deze van den Heer een tweede godspraak (v. 11-.17. Tweede spreuk van Balaäm (v. 18-.24. Nogmaals brengt Balac hem op een andere plek, waar het zevenvoudig offer nogmaals herhaald wordt (v. 25-.30.</p>
<verse osisID="Num.23.1"> En Balaäm zeide tot Balac: Bouw mij hier zeven altaren en bereid even zoovele varren en eenzelfde getal rammen<note n="2419">De geheimzinnige beteekenis van het getal zeven, die van volmaaktheid en heiligheid (Gen. II 2), bleef ook buiten Israël in eere, en offers van zeven dieren worden ook in het oude heidendom niet zelden als bijzondere offers vermeld. - Balaäm offerde aan den waren God. Vgl. v. 4.</note>.</verse>
<verse osisID="Num.23.2"> En toen hij naar het woord van Balaäm gedaan had, legden zij samen een var en een ram op het altaar.</verse>
<verse osisID="Num.23.3"> En Balaäm zeide tot Balac: Wacht een weinig bij uw brandoffer, terwijl ik heenga; misschien komt mij de Heer te gemoet, en al wat Hij mocht bevelen, zal ik tot u spreken<note n="2420">In de afzondering en eenzaamheid hoopt hij Gods openbaring te ontvangen.</note>.</verse>
<verse osisID="Num.23.4"> En toen hij ijlings<note n="2421">Het Hebr. is duister. Sommigen vertalen: ‘naar een hoogte’ of ‘naar een kale plaats’ of ‘alleen’.</note> was heengegaan, kwam God hem te gemoet. En Balaäm sprak tot Hem en zeide: Zeven altaren heb ik opgericht en daarop een var en een ram gelegd.</verse>
<verse osisID="Num.23.5"> De Heer nu legde hem het woord in den mond en zeide: Keer naar Balac terug en alzoo zult gij spreken.</verse>
<verse osisID="Num.23.6"> Hij keerde terug en vond Balac bij zijn brandoffer staan alsook alle vorsten der Moabieten;</verse>
<verse osisID="Num.23.7"> en hij begon zijne spreuk<note n="2422">Het Hebr. woord, door de Vulgaat gewoonlijk met parabola of proverbium vertaald, kan spreuk, spreukachtige reden, raadsel of ook vergelijking beteekenen. Altijd is het een woord of rede in verheven stijl. De voorzeggingen der heilige profeten worden echter meestal met een andere benaming aangeduid, welke hier niet gebezigd is waarschijnlijk wegens het onheilig karakter van Balaäm.</note> en zeide: Uit Aram voerde Balac, de koning der Moabieten, mij herwaarts, van de bergen in het Oosten<note n="2423">Uit Mesopotamië (XXII noot 3), het land van het Oosten (Gen. XXIX 1).</note>; kom, zeide hij, en vervloek Jacob; haast u en verwensch Israël.</verse>
<verse osisID="Num.23.8"> Hoe zal ik vervloeken wien God niet vervloekt? Op wat wijze verwenschen wien de Heer niet verwenscht?</verse>
<verse osisID="Num.23.9"> Van de hoogte der rotsen zie ik hem en van de heuvelen aanschouw ik hem<note n="2424">Wel heeft de Vulgaat in navolging van het Hebr. den toekomenden tijd ‘zal ik hem zien’ enz., maar de zoogenaamde toekomende tijd van het Hebr. geeft gewoonlijk slechts te kennen, dat de handeling onvoltooid is. Terwijl Balaäm spreekt, ziet hij hem, Israël, en is het zien nog niet voorbij.</note>. Alleen zal het volk wonen en onder de volkeren niet worden gerekend<note n="2425">Alleen, afgezonderd (Lev. XX 26; Deut. XXXIII 28; Mich. VII 14) en uitgelezen (Exod. XIX 5) is Israël. Het is geen gewoon, maar een boven alle heidensche volkeren (Hebr. ‘gojim’) bevoorrecht volk.</note>.</verse>
<verse osisID="Num.23.10"> Wie kan tellen het stof van Jacob en kennen het getal van Israël's geslacht? Sterve mijne ziel den dood der rechtvaardigen en worde mijn uiterste aan het hunne gelijk<note n="2426">Het stof, het als het stof ontelbare geslacht (Gen. XIII 16). Het getal van Israël's geslacht, Hebr.: ‘Het getal van Israël's vierde deel’. Het is reeds ondoenlijk een der vier legerafdeelingen van Israël (Num. II 3, 10, 18 en 25) te tellen. - Der rechtvaardigen, der echte zonen van dat volk Gods. In zijn wensch is Balaäm eene afbeelding der zondaars, die met de rechtvaardigen willen sterven zonder echter met hen te willen leven.</note>.</verse>
<verse osisID="Num.23.11"> En Balac zeide tot Balaäm: Wat doet gij? Om mijne vijanden te vervloeken heb ik u geroepen, en gij daarentegen, gij zegent hen.</verse>
<verse osisID="Num.23.12"> En hij antwoordde hem: Kan ik iets anders spreken dan wat de Heer beveelt?</verse>
<verse osisID="Num.23.13"> Balac zeide dan: Kom met mij naar een andere plek, van waar gij een deel van Israël ziet en het geheel niet zien kunt<note n="2427">Hij hoopt, dat een andere plek voor de vervloeking gunstiger zijn zal. Evenals de eerste maal laat hij Balaäm slechts een deel (Hebr. ‘het uiterste deel’ evenals XXII 41) zien, maar thans verwittigt hij hem er van. Verzweeg hij dit vroeger wellicht om Balaäm te bemoedigen, de getalsterkte van Israël is den ziener te goed bekend (v. 10), dan dat zulk een kunstgreep nog herhaald zou worden.</note>; vervloek het van daar.</verse>
<verse osisID="Num.23.14"> En toen hij hem op een hooge plek gebracht had, op de kruin van den berg Phasga<note n="2428">De Phasga lag evenals Bamoth in het door Israël veroverde Amorrheesche land. Vgl. XXI noot 18 en XXII noot 12.</note>, bouwde Balaäm zeven altaren en na er een var en een ram op gelegd te hebben,</verse>
<verse osisID="Num.23.15"> zeide hij tot Balac: Wacht hier bij uw brandoffer, terwijl ik te gemoet ga.</verse>
<verse osisID="Num.23.16"> En toen hem de Heer te gemoet was gekomen en hem het woord in den mond had gelegd, zeide Hij: Keer naar Balac terug en alzoo zult gij tot hem spreken.</verse>
<verse osisID="Num.23.17"> Hij keerde terug en vond hem naast zijn brandoffer staan alsook de vorsten der Moabieten bij hem. Balac nu zeide tot hem: Wat heeft de Heer gesproken?</verse>
<verse osisID="Num.23.18"> Doch hij begon zijne spreuk en zeide: Sta, Balac, en luister, hoor, zoon van Sephor;</verse>
<verse osisID="Num.23.19"> God is niet als een mensch, dat Hij liegen zou, noch als een menschenkind, dat Hij veranderen zou<note n="2429">De spreuk begint met een antwoord aan Balac. Vergeefs heeft deze gehoopt, dat God zijn raadsbesluit zou veranderen.</note>. Hij heeft het dan gezegd, en zal Hij het niet doen? Hij heeft het gesproken, en zal Hij het niet vervullen?</verse>
<verse osisID="Num.23.20"> Om te zegenen ben ik herwaarts gevoerd; den zegen weerhouden kan ik niet.</verse>
<verse osisID="Num.23.21"> Er is geen afgod in Jacob en geen godenbeeld wordt gezien in Israël<note n="2430">Meer in overeenstemming met de Septuagint wordt het Hebr. gewoonlijk vertaald: ‘Men aanschouwt geen onheil in Jacob en men ziet geen ramp in Israël’. De reden daarvan is, gelijk volgt, de machtige bescherming van God, die zich als Israël's zegevierende koning openbaarde vooral bij den uittocht uit Egypte.</note>. De Heer, zijn God, is met hem en het triomfgeschal des konings is bij hem.</verse>
<verse osisID="Num.23.22"> God voerde hem uit Egypte en zijne sterkte is als die des neushoorns<note n="2431">Een gewichtig grondbewijs der goddelijke bescherming, dat ook door de heidenen gemakkelijk begrepen kon worden, was de redding van Israël uit Egypte. Van dat tijdstip is het als volk Gods een allersterkst volk. - Voor neushoorn heeft de Vulgaat op andere plaatsen ook wel ‘eenhoorn’, zooals het Hebr. meestal door de Septuagint vertaald is. Bedoeld schijnt echter de buffel of wilde stier.</note>.</verse> 
<verse osisID="Num.23.23"> Er is geen waarzeggerij in Jacob noch wichelarij in Israël. Te zijnen tijd wordt aan Jacob en Israël gezegd wat God doet<note n="2432">Israël heeft niet, gelijk Moab, de hulp van waarzeggers noodig. Wanneer het dienstig is, openbaart God aan het volk zijne daden. - Anderen duiden het Hebr. in dien zin, dat geene waarzeggerij tegen Jacob, geene wichelarij tegen Israël kracht heeft en dat te gepasten tijde betreffende Jacob en Israël geroemd zullen worden de groote daden van God.</note>.</verse>
<verse osisID="Num.23.24"> Zie, het volk, als eene leeuwin zal het oprijzen en gelijk een leeuw zich verheffen; het zal zich niet nederleggen, totdat het de prooi verslindt en het bloed der verslagenen drinkt<note n="2433">Vreeselijk is het onverwinnelijke Israël voor zijne vijanden. Vgl. voor de hier gebezigde beeldspraak Gen. XLIX 9 en noot 13.</note>.</verse>
<verse osisID="Num.23.25"> En Balac zeide tot Balaäm: Vervloek het dan niet, maar ook zegen het niet.</verse>
<verse osisID="Num.23.26"> En de ander sprak: Heb ik u niet gezegd, dat ik al wat God mij zou gebieden, doen zou?</verse>
<verse osisID="Num.23.27"> En Balac zeide tot hem: Kom, en ik zal u op een andere plek brengen, of het wellicht aan God behagen moge, dat gij van daar hen vervloekt.</verse>
<verse osisID="Num.23.28"> En toen hij hem op de kruin van den berg Phogor<note n="2434">De Phogor (Hebr. Peʽor) was een bergtop aan het noordelijke einde van den Phasga. Dit wordt nader bevestigd door de ligging van het naburige Beth-Phogor (Vulgaat: fanum Phogor), waarvan Deut. III 29; IV 46 en XXXIV 6 melding maken.</note> gebracht had, welke op de woestijn uitziet,</verse>
<verse osisID="Num.23.29"> zeide Balaäm tot hem: Bouw mij hier zeven altaren en bereid even zoovele varren en eenzelfde getal rammen.</verse>
<verse osisID="Num.23.30"> Balac deed, zooals Balaäm gezegd had, en legde een var en een ram op elk altaar.</verse>
</chapter>

      
<chapter osisID="Num.24"> 
<title>Hoofdstuk XXIV.</title><p>Derde spreuk van Balaäm (v. 1-.9. Zijn antwoord aan den vergramden Balac (v. 10-.14. Zijn vierde spreuk, welke den Messias en den ondergang van verschillende heidensche volken betreft (v. 15-.24. Balaäm en Balac keeren, ieder naar zijn huis, terug (v. .25.</p>
<verse osisID="Num.24.1"> En toen Balaäm gezien had, dat het den Heer welgevallig was, dat hij Israël zegende, verwijderde hij zich niet meer, gelijk hij te voren heengegaan was, om waarzegging te zoeken, maar zijn gelaat naar de woestijn keerend<note n="2435">Hij had te voren (XXIII 3, 15) waarzegging gezocht, voor zoover hij naar de wijze der waarzeggers te werk was gegaan. Bij zijn raadplegen van den Heer had hij gehoopt, dat God om de hem bewezen hulde van besluit veranderen en het verderf over Israël toelaten zou. - Naar de woestijn, vgl. XXI 20.</note></verse>
<verse osisID="Num.24.2"> en de oogen opslaande, zag hij Israël in tenten gelegerd volgens zijne stammen<note n="2436">Israël's welgeordend leger in de velden van Moab. Zie XXII 1.</note>, en de Geest Gods greep hem aan</verse>
<verse osisID="Num.24.3"> en hij begon de spreuk en zeide: Balaäm, de zoon van Beor, spreekt; de man, wiens oog gesloten is, spreekt.</verse>
<verse osisID="Num.24.4"> Hij spreekt, die de woorden van God hoort, die het visioen van den Almachtige aanschouwt, die nedervalt en wiens oogen dan opengaan<note n="2437">Balaäm's oog is gesloten, kan in de toekomst niet zien, dan wanneer God hem door bovennatuurlijke openbaring verlicht. Dan valt hij, door den Geest Gods aangegrepen (I Reg. XIX 24), neder en aanschouwt hij duidelijk als met geopende oogen hetgeen verborgen is. - Na deze inleiding schildert de rijke beeldspraak der volgende verzen den geluksstaat van het gezegende Israël.</note>.</verse>
<verse osisID="Num.24.5"> Hoe schoon zijn uwe tenten, o Jacob! en uwe woningen, o Israël!</verse>
<verse osisID="Num.24.6"> Als boschrijke dalen, als waterrijke lusthoven aan de stroomen, als tenten, welke de Heer heeft opgericht<note n="2438">Volgens de gebruikelijke Hebr. lezing ‘ahalim’, ‘aloë's’ (vgl. Prov. VII 17 en Cant. IV 14 in grondtekst en Vulgaat) vertaalt men: ‘Als aloëboomen, welke de Heer geplant heeft’.</note>, als ceders aan de wateren!</verse>
<verse osisID="Num.24.7"> Er zal water stroomen uit zijnen emmer en zijn zaad zal worden tot vele wateren<note n="2439">Hebr.: ‘uit zijne emmers’. Israël's geslacht zal allertalrijkst worden. Vgl. voor de hier gebezigde beeldspraak Prov. V 15-18; Is. XLVIII 1.</note>. Zijn koning zal om Agag worden weggenomen en de heerschappij zal hem worden ontnomen<note n="2440">De lezing der Vulgaat doet denken aan Saül's verwerping (I Reg. XV 20-23), maar het Hebr. heeft: ‘Hooger dan Agag zal zijn koning zijn en verheffen zal zich zijn koninkrijk’. Werd deze voorspelling in letterlijken zin later door Saül vervuld, voorzeker doelt zij in hare volle beteekenis op de verheffing van Christus boven al zijne vijanden en op de zegepraal zijner Kerk. - Waarschijnlijk was Agag bij de Amalekieten de algemeene koningsnaam. Vgl. Gen. XX noot 1. Zie voor Amalec, voorafbeelding van alle vijanden Gods, Exod. XVII 16.</note>.</verse>
<verse osisID="Num.24.8"> God voerde hem uit Egypte en zijne sterkte is als die des neushoorns. Zij zullen de volkeren, hunne vijanden, verslinden en hunne beenderen verbrijzelen en met pijlen doorboren<note n="2441">De herhaalde herinnering aan de redding uit Egypte (XXIII 22) heeft hare beteekenis. Het verleden is borg voor de toekomst. Allerzekerst zegeviert Israël eens ten volle over zijne vijanden.</note>.</verse>
<verse osisID="Num.24.9"> Zich nederleggend slaapt hij als een leeuw, en als eene leeuwin, die niemand durft opjagen. Wie u zegent, zal zelf ook zijn gezegend; wie u vloekt, zal ter vervloeking gerekend worden<note n="2442">In ongestoorde rust geniet eens het sterke Israël de vruchten der overwinning. Vgl. Gen. XLIX 9 alsook de voorzeggingen van Gen. XII 3 en XXVII 29, welke hier eveneens bekrachtigd worden.</note>.</verse>
<verse osisID="Num.24.10"> En Balac werd vertoornd op Balaäm en hij sloeg de handen in elkander<note n="2443">Ten teeken van zijn toornig ongeduld.</note> en zeide: Om mijne vijanden te vervloeken heb ik u geroepen, en gij hebt daarentegen hen ten derden male gezegend;</verse>
<verse osisID="Num.24.11"> keer terug naar uwe woonplaats. Ik had wel besloten u rijkelijk te eeren, maar de Heer beroofde u van de toegedachte eer.</verse>
<verse osisID="Num.24.12"> Balaäm antwoordde aan Balac: Zeide ik niet aan uwe gezanten, die gij tot mij gezonden hebt:</verse>
<verse osisID="Num.24.13"> Al gaf Balac mij zijn huis vol zilver en goud, ik zal buiten het woord van den Heer, mijnen God, niet kunnen gaan om iets hetzij goed hetzij kwaad te berde te brengen uit mijn eigen hart, maar al wat de Heer zegt, dat zal ik spreken?</verse>
<verse osisID="Num.24.14"> Nochtans bij mijne afreis naar mijn volk, zal ik u eenen raad ge- ven wat uw volk aan dat volk moet doen in den laatsten tijd<note n="2444">Balaäm gaf inderdaad den slechten raad om Israël door verleiding tot ontucht in Gods ongenade te doen vervallen. Vgl. XXXI 16. Het Hebr. heeft hier echter een andere lezing: ‘En nu zie, ik ga naar mijn volk. Welaan, ik zal u raad geven (onderrichten) wat dit volk uw volk doen zal op het einde der dagen’ (in de toekomst, vgl. Gen. XLIX noot 1). Met deze woorden wordt dan de aandacht gevestigd op de volgende, de laatste en meest gewichtige spreuk.</note>.</verse>
<verse osisID="Num.24.15"> Hij begon dan de spreuk en zeide wederom: Balaäm, de zoon van Beor, spreekt; de man, wiens oog gesloten is, spreekt;</verse>
<verse osisID="Num.24.16"> hij spreekt, die de woorden van God hoort, die de leer des Allerhoogsten kent en de visioenen van den Almachtige ziet; die nedervalt en wiens oogen geopend zijn<note n="2445">Vgl. noot 3.</note>.</verse>
<verse osisID="Num.24.17"> Ik zie hem, maar niet nu; ik aanschouw hem, maar niet nabij. <span class="cursief">Eene Ster zal opgaan</span> uit Jacob en een staf zal oprijzen uit Israël; en hij zal de vorsten van Moab verslaan en alle zonen van Seth verdelgen<note n="2446">Ik zie hem enz. Vgl. XXIII noot 6. Ster en staf zijn twee beeldnamen, welke luister en heerschappij beteekenen. Een luistervol heerscher wordt eens uit Israël geboren en deze zal de vorsten van Moab enz. - De zonen van Seth, volgens eenigen zou het Hebr. beteekenen: ‘en hij zal opbouwen (of groot en heerlijk maken) alle zonen van Seth’ (de kinderen van den rechtvaardigen Seth of m.a.w. alle rechtvaardigen); maar aannemelijker is de vertaling: ‘en hij zal verdelgen alle zonen des krijgsrumoers’. De wraak van dien heerscher treft niet alleen Moab, maar ook alle andere vijanden.</note>.</verse>
<verse osisID="Num.24.18"> En Idumea zal zijne bezitting worden, het erfdeel van Seïr aan diens vijanden vervallen, maar Israël zal krachtig handelen<note n="2447">Edom of Seïr (Gen. XXXVI 8 en 9) wordt de oorlogsbuit van dien grooten koning, onder wien Israël zich krachtig toont of naar het Hebr.: ‘in kracht toeneemt’.</note>.</verse>
<verse osisID="Num.24.19"> Uit Jacob zal hij zijn, die heerschen en het overschot der stad vernielen zal<note n="2448">Het Hebr.: ‘En heerschen zal hij, die uit Jacob is’ enz. Volkomen zal zijne heerschappij zijn, zoodat hij ook het overschot der stad, wat er nog van de steden der vijanden overbleef, zal vernielen. - De geheele voorzegging van v. 17-19 werd gedeeltelijk en onvolmaakt vervuld, toen koning David Moab en Edom en alle vijanden in het rond onder het juk bracht (II Reg. VIII 2, 12-14; III Reg. XI 15, 16; I Paral. XVIII 2, 11-13), maar volgens de oude schriftverklaring van Joden en Christenen krijgt zij eerst hare volle vervulling in Hem, wiens afbeelding David slechts was, in den Christus. Hij is die luistervolle koning, wiens komst door een ster aan den hemel verkondigd, wiens schepter reeds door den stervenden Jacob gezien werd (Mat. II 2 en Gen. XLIX noot 15). Zegepralend over alle vijanden Gods en zijn heilig Israël hoog verheffend, ontving Hij de volken ten erfdeel en de uiterste grenzen der aarde tot bezit (Ps. II 8).</note>.</verse>
<verse osisID="Num.24.20"> En toen hij Amalec gezien had, begon hij de spreuk en zeide: Eersteling der volkeren is Amalec en zijn einde zal worden verderf<note n="2449">Het volk van Amalec woonde hoofdzakelijk ten zuiden van Chanaän, van Juda's gebergte tot Cades (Gen. XIV 7; Num. XIII 30; XIV 45), maar beheerschte met zijn talrijke, zwervende horden een veel wijder woestijngebied tusschen het land der Philistijnen ten westen en dat der Edomieten ten oosten (I Reg. XV 7; XXVII 8; I Paral. IV 43). Ook drong vermoedelijk reeds vroegtijdig een deel van Amalec tot in het midden van Chanaän (Judic. V 14; XII 15). Volgens sommigen zou het hier genoemde Amalec een ander zijn dan het met Edom verwante en tot Edom behoorende Amalec (Gen. XXXVI 12 en 16). De H. Schrift geeft dienaangaande geene aanwijzing. Alleen komen in de latere historie Amalec en Edom nimmer (zie bijv. I Paral. XVIII 11) als stamverwante volken voor. - Eersteling der volken heet Amalec, wellicht omdat het als het voornaamste der volken (vgl. v. 7 volgens den grondtekst in noot 6) gold, of omdat het den strijd der heidensche volken tegen Israël, het eerst (Exod. XVII 8) begon. Van Amalec's verdelging verhaalt I Reg. XV 7; XXVII 8; XXX 17; II Reg. VIII 12 en ten slotte I Paral. IV 43.</note>.</verse>
<verse osisID="Num.24.21"> Ook zag hij den Cineër<note n="2450">De Cineër wordt Gen. XV 19 onder de volken van Chanaän genoemd. Later draagt Hobab van Madian (Num. X 29) en ook zijne nakomelingschap (Judic. I 16; IV 11; I Reg. XV 6) den naam van Cineër, wellicht omdat het Madianietische geslacht, waartoe Hobab behoorde, door vermenging met de Cineërs in dat volk werd ingelijfd. Zie ook I Paral. II 55. Niet van die Cineërs, die in vrede en vriendschap te midden van Israël geleefd hebben, maar van een anderen tak dier oude natie schijnt hier sprake te zijn. Anderen meenen zelfs, met verwijzing naar de aangehaalde teksten (vgl. bijv. Judic. I 16 en Num. X 29), dat de Cineërs een stam of geslacht der Madianieten waren en hier de Madianieten bedoeld zijn, die dan den ongewonen naam van Cineër voeren, wijl in den grondtekst de klankspeling (‘Keni’, d.i. ‘Cineër’, en ‘Keen’ ‘nest) dit vroeg.</note> en hij begon de spreuk en zeide: Sterk is wel uwe woning, maar al plaatst gij op de steenrots uw nest</verse>
<verse osisID="Num.24.22"> en al zijt gij uitgelezen uit het stamvolk van Cin, hoelang zult gij stand kunnen houden? Want Assur zal u vangen<note n="2451">Wanneer de voorzegging ook, gelijk eenigen meenen, de Cineërs van Hobab's geslacht betreft, dan werd slechts een deel hunner in het noorden bij Nephthali's erfdeel (Judic. IV 11) in de Assyrische gevangenschap weggevoerd. Het meerendeel dier Cineërs woonde (Judic. I 16) op Juda's grondgebied en ging derhalve in de Babylonische gevangenschap ten gronde. Maar Assur, dat zich in het Oosten het eerst als wereldmacht verhief ten verderf van Palestina's bevolking, vertegenwoordigt tevens elke macht, welke later als Assur's erfgenaam dezelfde heerschappij uitoefende. Vgl. hierbij I Esdr. VI 22, waar de koning van Perzië koning van Assur heet. - Aangaande de toekomstige wegvoering van het volk Gods wordt niets vermeld, omdat zulks in deze profetie van Israël's zegening niet paste en ook omdat die wegvoering niet tot verdelging, maar als tijdelijke kastijding tot zuivering en heiliging strekte.</note>.</verse>
<verse osisID="Num.24.23"> En hij begon de spreuk en zeide nogmaals: Ach, wie zal leven<note n="2452">Wie zal wenschen te leven (Apoc. IX 6) of wie zal gespaard blijven in dien tijd van Gods strafgericht. Deze dingen slaat op het voorgaande en op hetgeen v. 24 volgt, waar Balaäm den ondergang van zijn eigen volk aanschouwt.</note>, wanneer God deze dingen zal doen?</verse> 
<verse osisID="Num.24.24"> Zij zullen met schepen uit Italië komen, zij zullen de Assyriërs overwinnen en de Hebreërs verdelgen, en ten laatste zullen ook zij vergaan<note n="2453">Uit Italië, Hebr. ‘van den kant van Kitthim’. Vgl. voor ‘Kitthim’, het Cetthim der Vulgaat, Gen. X noot 5. Cetthim of Cyprus, een middelpunt van den handel tusschen het Westen en het Oosten, vertegenwoordigt hier voor den Oosterling het Westen. Van daar dan, de Vulgaat denkt aan de Romeinen, komt eens de verdelging over de Assyriërs en de Hebreërs. Waarschijnlijk doelt echter het Hebr. ‘Eber’ niet op de Hebreërs of Joden, wijl het uitverkoren volk in deze profetie altijd Jacob of Israël heet en ook wijl de voorspelling van hun ondergang bezwaarlijk een passend slot zou zijn aan deze lofprijzing van het gezegende volk. Naast Assur of den erfgenaam van Assur's heerschappij in Vóór-Azië staat als vertegenwoordiger van alle andere heerschappij over den Euphraat (vgl. Gen. XIV noot 5) Eber of Heber (Gen. X 21). Aan alle wereldmacht in het Oosten wordt eens een einde gemaakt, eerst door de Grieken (I Mach. I 1) en later door de Romeinen, en ten laatste zal ook van die geweldigen het einde ondergang zijn. - Allerduidelijkst vertoont deze prophetie van Balaäm zelfs in de schijnbaar minder gewichtige nevenzaken haar bovennatuurlijk karakter. Ten tijde, dat Amalec nog een machtig volk was (zie v. 7), lang voordat Saül het diep vernederde (I Reg. XV 7), wordt hier de vernietiging der Oostersche wereldheerschappij door de Westersche veroveraars voorspeld, welk feit zelfs duizend jaren later in de dagen van den laatsten profeet Malachias alle menschelijke berekening te buiten ging.</note>.</verse>
<verse osisID="Num.24.25"> En Balaäm maakte zich op en keerde terug naar zijne woonplaats<note n="2454">Waarschijnlijk is dit in dien zin te verstaan, dat hij de terugreis naar zijn land aanvaardde. Onderweg echter bleef hij bij de Madianieten vertoeven, waar hem de wraak Gods trof (XXXI 8).</note>; ook Balac ging langs den weg, dien hij gekomen was, terug.</verse>
</chapter>

      
<chapter osisID="Num.25">
<title>Hoofdstuk XXV.</title><p>Israël pleegt ontucht en afgoderij met Moab, waarom Moses op last van God de doodstraf der schuldigen gelast (v. 1-.5. Eerst echter, nadat Phineës in heiligen ijver Gods eer heeft gewroken, wordt het kwaad gestuit (v. 6-.9. God belooft aan Phineës en zijn geslacht het hoogepriesterschap en gelast den oorlog tegen Madian (v. 10-.18.</p>
<verse osisID="Num.25.1"> Te dien tijde nu verwijlde Israël te Settim en het volk pleegde ontucht met de dochters van Moab<note n="2455">Settim is Abel-Settim (Vulg. ‘Abelsatim’), de laatste vertoefplaats van Israël op den oostelijken oever des Jordaans in de velden van Moab. Vgl. XXXIII 48, 49. - Met de dochters van Moab en van Madian, gelijk uit het verdere verhaal blijkt. Zie ook aangaande Balaäm's schuld te dier zake XXXI 16; Apoc. II 14.</note>,</verse>
<verse osisID="Num.25.2"> welke hen uitnoodigden tot hare offeranden. En zij aten er van en aanbaden hare goden.</verse> 
<verse osisID="Num.25.3"> En Israël wijdde zich aan Beëlphegor toe, en de Heer werd vergramd<note n="2456">Beëlphegor, ook Phogor genoemd, zie v. 18, was een afgod, die door schandelijke ontucht (Osee IX 10) gehuldigd werd. - De gramschap des Heeren openbaarde zich in een plaag (zie v. 8 en 9), een soort van pest.</note></verse>
<verse osisID="Num.25.4"> en zeide tot Moses: Neem alle vorsten des volks en hang hen ten aanschouwen van de zon aan galgen<note n="2457">Alle vorsten, die schuldig zijn. De bestraffing der aanzienlijken moet krachtens het vonnis van Moses geschieden. Ten aanschouwen van de zon, in het openbaar (II Reg. XII 12), tot grootere beschaming. Gewoonlijk werden de misdadigers gesteenigd en hunne lijken tot zonsondergang aan een paal opgehangen (Deut. XXI 22, 23).</note>, opdat mijne verbolgenheid van Israël worde afgewend.</verse>
<verse osisID="Num.25.5"> En Moses zeide tot de rechters van Israël: Een ieder doode zijne lieden, die zich aan Beëlphegor hebben toegewijd<note n="2458">Aan de rechters (Exod. XVIII 21-26) wordt de bestraffing der minderen, die hunne onderhoorigen zijn met betrekking tot de rechtsmacht, opgedragen.</note>.</verse>
<verse osisID="Num.25.6"> En zie, een uit de zonen van Israël ging in tegenwoordigheid zijner broeders tot eene Madianietische hoer ten aanschouwen van Moses en van geheel de menigte der kinderen van Israël, die voor de deuren des tabernakels weenden<note n="2459">Het woord hoer ontbreekt in het Hebr. Zij was van aanzienlijk geslacht. Zie v. 15 en XXXI 8. - Slechts een deel van Israël zondigde (Deut. IV 3, 4). De godvreezenden weenden enz. Zij zochten, treurend over den ellendigen toestand, bij God beschutting tegen de plaag (noot 2), die in het leger woedde.</note>.</verse>
<verse osisID="Num.25.7"> Toen nu Phineës, de zoon van Eleazar, den zoon van Aäron, den priester, dat zag, verhief hij zich uit het midden der menigte en eenen dolk grijpend<note n="2460">Hebr. ‘eene lans’.</note>,</verse>
<verse osisID="Num.25.8"> ging hij den Israëlietischen man achterna in het bordeel en doorstak beiden te gelijk, te weten den man en de vrouw, in de schaamdeelen<note n="2461">In het bordeel, het Hebr. schijnt het binnenste der tent, de slaapplaats (‘hakkobah’ ‘de alkoof’), aan te wijzen. - In de schaamdeelen, volgens den grondtekst heeft dit alleen betrekking op de vrouw.</note>. En de plaag week van de kinderen van Israël;</verse>
<verse osisID="Num.25.9"> en er waren vier en twintig duizend<note n="2462">Volgens I Cor. X 8 drie en twintig duizend. Enkelen wijten dit verschil aan een fout der afschrijvers van den brief. Anderen meenen, dat de Apostel alleen de door Gods plaag getroffenen bedoelt en hij er duizend niet medetelt, die op bevel van Moses en de rechters gedood werden. Dit getal kon hem uit de Joodsche overlevering bekend zijn.</note> menschen gedood.</verse>
<verse osisID="Num.25.10"> En de Heer zeide tot Moses:</verse> 
<verse osisID="Num.25.11"> Phineës, de zoon van Eleazar, den zoon van Aäron, den priester, heeft mijne gramschap van de kinderen van Israël afgewend, want door mijnen ijver<note n="2463">Sommigen meenen, dat Phineës krachtens zijn ambt van rechter (v. 5) bevoegd was de doodschuldigen te straffen. Hoe dit zij, uit het welgevallen Gods blijkt, dat hij, door Gods Geest gedreven, handelde.</note> werd hij aangezet tegen hen, opdat Ik niet de kinderen van Israël zou verdelgen in mijnen ijver.</verse>
<verse osisID="Num.25.12"> Zeg daarom tot hem: Zie, Ik geef hem den vrede van mijn verbond<note n="2464">Hebr.: ‘mijn verbond van vrede’. De belofte van het hoogepriesterschap (v. 13) wordt met die woorden aangeduid en ingeleid.</note>.</verse>
<verse osisID="Num.25.13"> En zoowel voor hem als voor zijn zaad zal het verbond des priesterschaps altoosdurend zijn<note n="2465">Het hoogepriesterschap, dat aan Phineës rechtens reeds toekomt na den dood zijns vaders, zal hem ook werkelijk eens geschonken worden en altoosdurend, d.i. voor een onbepaald langen duur (vgl. Gen. XIII noot 12 en Exod. XV noot 15), het erfdeel zijner nakomelingschap blijven. Het geslacht van Phineës behield de hoogepriesterlijke waardigheid, met een onderbreking van omstreeks honderd vijftig jaren (van Heli tot Abiathar), tot aan de overheersching van Syrië. Sedert dien tijd tot aan Herodes den Groote waren de Machabeesche vorsten tevens hoogepriesters. Of zij, hoewel van aanzienlijk priestergeslacht (vgl. I Mach. II 1 met I Paral. XXIV 7), nakomelingen van Phineës waren, vgl. I Mach. II 54, is onzeker. Hoe dit zij, blijkbaar is Gods belofte vervuld. Daartegen strijdt niet de betrekkelijk korte onderbreking. De toezegging van een onbepaald langen duur sluit zulk eene onderbreking niet uit. Ook mag zij, gelijk de meeste beloften van God in de H. Schrift, als voorwaardelijk beschouwd worden. Phineës' geslacht zou het hoogepriesterschap behouden, mits het zich die verheven waardigheid niet onwaardig maakte.</note>, omdat hij geijverd heeft voor zijnen God en de misdaad der kinderen van Israël heeft uitgeboet.</verse>
<verse osisID="Num.25.14"> De naam nu van den Israëlietischen man, die met de Madianietische werd gedood, was Zambri, de zoon van Salu, een vorst uit het geslacht en den stam van Simeon.</verse>
<verse osisID="Num.25.15"> Voorts heette de Madianietische vrouw, welke eveneens gedood werd, Cozbi, de dochter van Sur, een zeer aanzienlijken vorst der Madianieten.</verse>
<verse osisID="Num.25.16"> En de Heer sprak tot Moses, zeggende:</verse>
<verse osisID="Num.25.17"> Laat de Madianieten ondervinden, dat gij vijanden zijt, en verslaat hen,</verse> 
<verse osisID="Num.25.18"> want ook zij handelden vijandig tegen u en pleegden arglistig bedrog<note n="2466">De Moabieten bleven voorshands ongestraft om hunne stamverwantschap met Israël (Deut. II 9), hoewel hun vijandig gedrag niet (Deut. XXIII 3-6) vergeten mocht worden. Waarschijnlijk waren ook de Madianieten aan de verleiding van Israël tot ontucht en afgoderij het meest schuldig, gelijk uit dit verhaal en ook uit XXXI 8 vermoed mag worden.</note> door middel van den afgod Phogor en van Cozbi, de dochter van den Madianietischen vorst, hunne zuster<note n="2467">Hunne stamgenoote.</note>, welke verslagen werd op den dag der plaag wegens de heiligschennis van Phogor.</verse>
</chapter>

      
<chapter osisID="Num.26">
<title>Hoofdstuk XXVI.</title><p>Telling der twaalf stammen (v. 1-.51. Aanwijzingen betreffende de verdeeling des lands (v. 52-.56. Telling der Levieten (v. 57-.62. Van de vroegere telling des volks zijn alleen Josuë en Caleb over (v. 63-.65.</p>
<verse osisID="Num.26.1"> Nadat het bloed der schuldigen vergoten was<note n="2468">‘Na de plaag’, gelijk het Hebr. heeft.</note>, zeide de Heer tot Moses en tot Eleazar, den priester, den zoon van Aäron:</verse>
<verse osisID="Num.26.2"> Neemt het gansche getal op der kinderen van Israël, van twintig jaren en daarboven, volgens hunne huizen en geslachten, allen, die ten oorlog kunnen uittrekken<note n="2469">Deze tweede telling (vgl. I) van het vernieuwde Israël geschiedde voornamelijk om de toekomstige verdeeling van het land Chanaän (v. 52-56). Zij verschilt van de vorige vooral hierin, dat te dezer plaatse ook de afzonderlijke geslachten van elken stam (vgl. Gen. XLVI noot 14) zijn opgenoemd.</note>.</verse>
<verse osisID="Num.26.3"> Derhalve spraken Moses en Eleazar, de priester, in de velden van Moab aan den Jordaan, tegenover Jericho, tot hen, die</verse>
<verse osisID="Num.26.4"> twintig jaren en daarboven telden, zooals de Heer had bevolen; en van hen is dit het getal:</verse>
<verse osisID="Num.26.5"> Ruben, de eerstgeborene van Israël; zijne zonen zijn Henoch, van wien het geslacht der Henochieten; en Phallu, van wien het geslacht der Phalluïeten;</verse>
<verse osisID="Num.26.6"> en Hesron, van wien het ge- slacht der Hesronieten; en Charmi, van wien het geslacht der Charmieten.</verse>
<verse osisID="Num.26.7"> Dat zijn de geslachten van den stam Ruben; en hun getal bedroeg drie en veertig duizend en zevenhonderd dertig<note n="2470">Twee duizend zevenhonderd en zeventig minder dan bij de vorige telling (I 20, 21). Wellicht waren vele Rubenieten, van denzelfden geest als hunne stamgenooten Dathan en Abiron, den dag na het oproer van Core omgekomen. Vgl. XVI 1 en 41-49.</note>.</verse>
<verse osisID="Num.26.8"> De zoon van Phallu was Eliab.</verse>
<verse osisID="Num.26.9"> Diens zonen waren Namuel en Dathan en Abiron; dat zijn Dathan en Abiron, de vorsten des volks, die tegen Moses en Aäron opstonden bij het oproer van Core, toen zij weerspannig waren tegen den Heer;</verse>
<verse osisID="Num.26.10"> en de aarde opende haren mond en verslond Core<note n="2471">Hebr.: ‘verslond hen en Core’. Eveneens hebben ook alle oude vertalingen.</note>, terwijl er zeer velen stierven, toen het vuur de tweehonderd vijftig mannen verbrandde. En er gebeurde een groot wonder,</verse>
<verse osisID="Num.26.11"> dat terwijl Core omkwam, zijne zonen niet omkwamen<note n="2472">De grondtekst spreekt niet in v. 10 van een groot wonder, maar heeft: ‘En zij werden tot een teeken (een waarschuwend voorbeeld voor de anderen). En de zonen van Core stierven niet’. Wellicht hadden zij hunnen vader in zijn misdrijf niet gevolgd.</note>.</verse>
<verse osisID="Num.26.12"> De zonen van Simeon volgens hunne geslachten zijn Namuel, van hem het geslacht der Namuelieten; Jamin, van hem het geslacht der Jaminieten; Jachin, van hem het geslacht der Jachinieten;</verse>
<verse osisID="Num.26.13"> Zare, van hem het geslacht der Zareïeten; Saül, van hem het geslacht der Saülieten.</verse>
<verse osisID="Num.26.14"> Dat zijn de geslachten van den stam Simeon, en hun gansche getal bedroeg twee en twintig duizend tweehonderd<note n="2473">Bij vergelijking met Gen. XLVI 10 en Exod. VI 15 zijn hier enkele namen eenigszins anders geschreven. Namuel heet daar Jamuel, Zare Sohar en Soar, terwijl de daar genoemde Ahod hier ontbreekt. Vgl. Gen. XLVI noot 14. - Bijzonder opmerkelijk ook is de geringe getalsterkte, welke zeven en dertig duizend eenhonderd minder bedraagt dan Num. I 23. Waarschijnlijk had vooral de stam van Simeon het voorbeeld van zijnen vorst Zambri (XXV 14) gevolgd en met hem de wraak Gods ondervonden.</note>.</verse>
<verse osisID="Num.26.15"> De zonen van Gad volgens hunne geslachten zijn Sephon, van hem het geslacht der Sephonieten; Aggi, van hem het geslacht der Aggieten; Suni van hem het geslacht der Sunieten;</verse> 
<verse osisID="Num.26.16"> Ozni, van hem het geslacht der Oznieten; Her, van hem het geslacht der Herieten;</verse>
<verse osisID="Num.26.17"> Arod, van hem het geslacht der Arodieten; Ariël, van hem het geslacht der Ariëlieten.</verse>
<verse osisID="Num.26.18"> Dat zijn de geslachten van Gad, en hun gansche getal bedroeg veertig duizend vijfhonderd<note n="2474">Gen. XLVI 16 heeft Esebon in plaats van Ozni, v. 16. De andere wijzigingen in de namen zijn minder belangrijk.</note>.</verse>
<verse osisID="Num.26.19"> De zonen van Juda waren Her en Onan, die beiden in het land Chanaän stierven.</verse>
<verse osisID="Num.26.20"> En de zonen van Juda volgens hunne geslachten waren Sela, van wien het geslacht der Selaïeten; Phares, van wien het geslacht der Pharesieten; Zare, van wien het geslacht der Zareïeten.</verse>
<verse osisID="Num.26.21"> Voorts waren de zonen van Phares Hesron, van wien het geslacht der Hesronieten; en Hamul, van wien het geslacht der Hamulieten.</verse>
<verse osisID="Num.26.22"> Dat zijn de geslachten van Juda, en hun gansche getal bedroeg zes en zeventig duizend vijfhonderd.</verse>
<verse osisID="Num.26.23"> De zonen van Issachar volgens hunne geslachten waren Thola, van wien het geslacht der Tholaïeten; Phua, van wien het geslacht der Phuaïeten;</verse>
<verse osisID="Num.26.24"> Jasub<note n="2475">In Gen. XLVI 13 Job geheeten.</note>, van wien het geslacht der Jasubieten; Semran, van wien het geslacht der Semranieten.</verse>
<verse osisID="Num.26.25"> Dat zijn de geslachten van Issachar, en hun getal bedroeg vier en zestig duizend driehonderd.</verse>
<verse osisID="Num.26.26"> De zonen van Zabulon volgens hunne geslachten waren Sared, van wien het geslacht der Saredieten; Elon, van wien het geslacht der Elonieten; Jalel, van wien het geslacht der Jalelieten.</verse>
<verse osisID="Num.26.27"> Dat zijn de geslachten van Za- bulon, en hun getal bedroeg zestig duizend vijfhonderd.</verse>
<verse osisID="Num.26.28"> De zonen van Joseph volgens hunne geslachten waren Manasses en Ephraïm.</verse>
<verse osisID="Num.26.29"> Van Manasses ontsproot Machir, van wien het geslacht der Machirieten. Machir gewon Galaäd, van wien het geslacht der Galaädieten<note n="2476">Machir, de vader van Galaäd, had nog andere kinderen. Vgl. I Paral. II 21 en VII 15.</note>.</verse>
<verse osisID="Num.26.30"> Galaäd had tot zonen Jezer, van wien het geslacht der Jezerieten; en Helec, van wien het geslacht der Helecieten;</verse>
<verse osisID="Num.26.31"> en Asriël, van wien het geslacht der Asriëlieten; en Sechem, van wien het geslacht der Sechemieten;</verse>
<verse osisID="Num.26.32"> en Semida, van wien het geslacht der Semidaïeten; en Hepher, van wien het geslacht der Hepherieten.</verse>
<verse osisID="Num.26.33"> Hepher nu was de vader van Salphaäd, die geene zonen, maar alleen dochters had, en dit zijn hare namen: Maäla en Noa en Hegla en Melcha en Thersa<note n="2477">Deze bijzonderheid wordt medegedeeld ter inleiding op de wettelijke voorschriften van XXVII en XXXVI.</note>.</verse>
<verse osisID="Num.26.34"> Dat zijn de geslachten van Manasses, en hun getal bedroeg twee en vijftig duizend zevenhonderd.</verse>
<verse osisID="Num.26.35"> De zonen nu van Ephraïm volgens hunne geslachten waren dezen: Suthala, van wien het geslacht der Suthalaïeten; Becher, van wien het geslacht der Becherieten; Thehen, van wien het geslacht der Thehenieten.</verse>
<verse osisID="Num.26.36"> Voorts was de zoon van Suthala Heran, van wien het geslacht der Heranioten.</verse>
<verse osisID="Num.26.37"> Dat zijn de geslachten der zonen van Ephraïm, en hun getal bedroeg twee en dertig duizend vijfhonderd.</verse>
<verse osisID="Num.26.38"> Dat zijn de zonen van Joseph volgens hunne geslachten. De zonen van Benjamin volgens hunne geslachten waren Bela, van wien het geslacht der Belaïeten; Asbel, van wien het geslacht der Asbelieten; Ahiram, van wien het geslacht der Ahiramieten;</verse>
<verse osisID="Num.26.39"> Supham, van wien het geslacht der Suphamieten; Hupham, van wien het geslacht der Huphamieten.</verse>
<verse osisID="Num.26.40"> De zonen van Bela waren Hered en Noëman. Van Hered het geslacht der Heredieten; van Noëman het geslacht der Noëmanieten.</verse>
<verse osisID="Num.26.41"> Dat zijn de zonen van Benjamin volgens hunne geslachten<note n="2478">Bij vergelijking met Gen. XLVI 21 is het verschil opmerkelijk. Sommige namen zijn echter anders geschreven. Ahiram is wellicht Echi, Supham en Hupham zijn Mophim en Ophim. Zie voor Hered en Noëman t.a.p. noot 13. Dat enkele geslachten, die van Bechor, Gera en Ros, ontbreken, verklaart Gen. XLVI noot 14.</note>, en hun getal bedroeg vijf en veertig duizend zeshonderd.</verse>
<verse osisID="Num.26.42"> De zonen van Dan volgens hunne geslachten waren Suham<note n="2479">Hij heet in Gen. XLVI 23 Husim.</note>, van wien het geslacht der Suhamieten. Dat zijn de geslachten van Dan volgens hunne familiën.</verse>
<verse osisID="Num.26.43"> Allen waren Suhamieten, en hun getal bedroeg vier en zestig duizend vierhonderd.</verse>
<verse osisID="Num.26.44"> De zonen van Aser volgens hunne geslachten waren Jemna, van wien het geslacht der Jemnaïeten; Jessuï, van wien het geslacht der Jessuïeten; Brië, van wien het geslacht der Briëieten.</verse>
<verse osisID="Num.26.45"> De zonen van Brië waren Heber, van wien het geslacht der Heberieten; en Melchiël, van wien het geslacht der Melchiëlieten.</verse>
<verse osisID="Num.26.46"> De naam nu der dochter van Aser was Sara.</verse>
<verse osisID="Num.26.47"> Dat zijn de geslachten der zonen van Aser, en hun getal bedroeg drie en vijftig duizend vierhonderd.</verse>
<verse osisID="Num.26.48"> De zonen van Nephthali volgens hunne geslachten waren Jesiël, van wien het geslacht der Jesiëlieten; Guni, van wien het geslacht der Gunieten;</verse>
<verse osisID="Num.26.49"> Jeser, van wien het geslacht der Jeserieten; Sellem, van wien het geslacht der Sellemieten.</verse> 
<verse osisID="Num.26.50"> Dat zijn de geslachten der zonen van Nephthali volgens hunne familiën, en hun getal bedroeg vijf en veertig duizend vierhonderd.</verse>
<verse osisID="Num.26.51"> Dat is het getal der zonen van Israël, die werden opgeteld: zeshonderd en een duizend zevenhonderd dertig<note n="2480">Er waren dus, de stam van Levi niet medegeteld, achttienhonderd en twintig mannen minder dan bij de vorige telling. Vgl. I 46.</note>.</verse>
<verse osisID="Num.26.52"> En de Heer sprak tot Moses, zeggende:</verse>
<verse osisID="Num.26.53"> Aan dezen zal het land worden toegedeeld naar het getal der namen tot hunne bezitting<note n="2481">Overeenkomstig het getal der getelde namen of der getelden in elken stam en in elk geslacht, moest aan dezen, aan die getelden en aan geen anderen, bezitting, Hebr. ‘erfbezit’ gegeven worden. Op wat wijze verder de verdeeling tusschen de verschillende stammen geschieden moest, verklaren de drie volgende verzen.</note>.</verse>
<verse osisID="Num.26.54"> Aan die meer talrijk zijn zult gij een grooter<note n="2482">Het deel kon gering van omvang en toch groot genoeg door zijne vruchtbaarheid zijn. Zulk een deel bijv. gewerd den stam van Benjamin.</note> en aan die minder talrijk zijn een kleiner deel geven; aan een ieder zal, zooals zij nu opgeteld zijn, eene bezitting gegeven worden<note n="2483">Aan een ieder, d.i. aan elken stam volgens zijn meerdere of mindere sterkte.</note>,</verse>
<verse osisID="Num.26.55"> op die wijze echter, dat het lot aan de stammen en geslachten het land zal toedeelen.</verse>
<verse osisID="Num.26.56"> Al wat bij het lot te beurt valt, dat zullen zij, die meer talrijk of die minder talrijk zijn, ontvangen<note n="2484">Het lot zou aanwijzen in welke streek van het land elke stam en in welk gedeelte van die streek elk geslacht van den stam zijn erfbezit moest hebben. De nadere verdeeling bleef echter (vgl. v. 54) aan de hooge overheid, welke op de meerdere of mindere talrijkheid der stammen en geslachten in verband met de uitgestrektheid en den aard van het land had te letten.</note>.</verse>
<verse osisID="Num.26.57"> Dit ook is het getal der zonen van Levi volgens hunne geslachten: Gerson, van wien het geslacht der Gersonieten; Caäth, van wien het geslacht der Caäthieten; Merari, van wien het geslacht der Merarieten.</verse>
<verse osisID="Num.26.58"> Dit zijn de geslachten van Levi: het geslacht van Lobni, het geslacht van Hebroni, het geslacht van Moholi, het geslacht van Musi, het geslacht van Core<note n="2485">Het geslacht van Lobni stamde van Gerson, dat van Hebroni en Core van Caäth, dat van Moholi en Musi van Merari. Vgl. III 17-20 en Exod. VI 17-19. Alleen de aanzienlijkste geslachten zijn vermeld. Een nauwkeurige opgave was niet noodig, daar deze volkstelling in verband met de verdeeling des lands geschiedde en Levi geen eigen stamgebied zou ontvangen. Vgl. v. 62.</note>. Caäth nu gewon Amram;</verse> 
<verse osisID="Num.26.59"> en deze had tot vrouw Jochabed, de dochter van Levi, welke hem geboren werd in Egypte<note n="2486">Vgl. Exod. VI noot 12. Jochabed was in wijderen zin, door afstamming, de dochter van Levi.</note>; deze baarde haren man Amram de zonen Aäron en Moses en Maria, hunne zuster.</verse>
<verse osisID="Num.26.60"> Van Aäron ontsproten Nadab en Abiu en Eleazar en Ithamar;</verse>
<verse osisID="Num.26.61"> en van dezen stierven Nadab en Abiu, toen zij vreemd vuur hadden geofferd voor den Heer.</verse>
<verse osisID="Num.26.62"> En allen, die opgeteld werden, waren drie en twintig duizend van het mannelijk geslacht, van ééne maand en daarboven, want zij werden niet opgeteld onder de kinderen van Israël en hun werd niet met de anderen bezitting gegeven<note n="2487">Van ééne maand enz., niet van twintig jaren en daarboven, want hunne telling had niet, gelijk die der andere stammen, de toedeeling van erfbezit ten doel.</note>.</verse>
<verse osisID="Num.26.63"> Dat is het getal der kinderen van Israël, die door Moses en door Eleazar, den priester, werden opgeschreven in de velden van Moab aan den Jordaan, tegenover Jericho.</verse>
<verse osisID="Num.26.64"> Onder dezen nu was er niemand van degenen, die vroeger door Moses en Aäron geteld waren in de woestijn van Sinaï.</verse>
<verse osisID="Num.26.65"> Want de Heer had voorzegd, dat allen in de woestijn zouden sterven. En niemand was van hen over dan Caleb, de zoon van Jephone, en Josue, de zoon van Nun.</verse>
</chapter>

      
<chapter osisID="Num.27">
<title>Hoofdstuk XXVII.</title>
<p>Verzoek der dochters van Salphaäd om het erfrecht (v. 1-.4. Wet der erfopvolging bij gemis van zonen en dochters en verdere verwanten (v. 5-.11. God verwittigt Moses van zijn aanstaanden dood (v. 12-.14. Op Moses' bede wordt zijn opvolger door God aangewezen en Josue als zoodanig plechtig aan het volk voorgesteld (v. 15-.23.</p>
<verse osisID="Num.27.1"> En nader traden de dochters van Salphaäd, den zoon van Hepher, den zoon van Galaäd, den zoon van Machir, den zoon van Manasses, die de zoon was van Joseph; en hare namen zijn Maäla en Noa en Hegla en Melcha en Thersa.</verse>
<verse osisID="Num.27.2"> En zij stonden voor Moses en Eleazar, den priester, en voor al de vorsten des volks aan den ingang van den tabernakel des verbonds, en zeiden:</verse>
<verse osisID="Num.27.3"> Onze vader is in de woestijn gestorven en was niet bij het oproer, dat tegen den Heer verwekt werd onder Core, maar in zijne zonde is hij gestorven; hij heeft geene mannelijke kinderen gehad. Waarom wordt zijn naam uit zijn geslacht weggenomen, wijl hij geenen zoon gehad heeft? Geeft ons eene bezitting tusschen de verwanten van onzen vader<note n="2488">Het was sedert eeuwen (Gen. XXXVIII 8 en 9) eene zaak van gewicht den naam des mans na zijnen dood te doen voortleven, en wanneer daarbij nog op het innig verband tusschen familie en grondbezit (Lev. XXV 13-28) gelet wordt, dan is de beteekenis dezer bede duidelijk genoeg. Terwijl andere vrouwen met al hare kinderen tot de familie harer mannen behooren, willen Salphaäd's dochters, als waren zij zonen, den naam van Salphaäd en zijn recht op grondbezit bij de aanstaande verdeeling des lands (XXVI 53) op hare kinderen overdragen, evenals dat bij het leviraat (Gen. XXXVIII noot 2 en 3) geschiedde. Ter versterking der bede wordt er op gewezen, dat het verlies van naam en van erfrecht een onverdiend ongeluk zou zijn. Salphaäd toch had geene bijzonder strafwaardige misdaad gepleegd, maar was in zijne zonde, overeenkomstig het algemeene strafvonnis (XIV 29), op de gewone wijze gestorven.</note>.</verse>
<verse osisID="Num.27.4"> En Moses bracht hare zaak voor het gericht des Heeren.</verse>
<verse osisID="Num.27.5"> En Hij zeide tot hem:</verse>
<verse osisID="Num.27.6"> Eene rechtvaardige zaak vragen de dochters van Salphaäd; geef haar tusschen de verwanten haars vaders bezitting en dat zij hem in het erfbezit opvolgen.</verse>
<verse osisID="Num.27.7"> En tot de kinderen van Israël zult gij dit zeggen:</verse>
<verse osisID="Num.27.8"> Wanneer iemand sterft en geenen zoon heeft, zal op zijne dochter<note n="2489">Vgl. hierbij voor het huwelijk der erfdochters XXXVI 6-12.</note> het erfbezit overgaan.</verse>
<verse osisID="Num.27.9"> Indien hij geene dochter heeft, zal hij tot erfgenamen zijne broeders hebben.</verse>
<verse osisID="Num.27.10"> En bijaldien er ook geene broe- ders zijn, zult gij aan de broeders zijns vaders het erfbezit geven.</verse>
<verse osisID="Num.27.11"> Maar indien hij ook geene ooms van vaderszijde heeft, zal het erfbezit worden gegeven aan degenen, die hem het naast bestaan; en dat zal den kinderen van Israël heilig zijn krachtens een eeuwige wet, gelijk de Heer aan Moses geboden heeft.</verse>
<verse osisID="Num.27.12"> Ook zeide de Heer tot Moses: Klim op dit gebergte Abarim en beschouw van daar het land, dat Ik aan de kinderen van Israël zal geven.</verse>
<verse osisID="Num.27.13"> En als gij het gezien hebt, zult ook gij tot uw volk gaan<note n="2490">Vgl. Gen. XXV noot 4.</note>, gelijk uw broeder Aäron gegaan is,</verse>
<verse osisID="Num.27.14"> omdat gijlieden Mij beleedigd hebt in de woestijn van Sin bij de tegenspraak der menigte en Mij niet voor hare oogen hebt willen heiligen met het water; dat is het Water der tegenspraak te Cades in de woestijn van Sin.</verse>
<verse osisID="Num.27.15"> En Moses antwoordde Hem:</verse>
<verse osisID="Num.27.16"> De Heer, de God der geesten van alle vleesch, drage zorg voor eenen man, die over deze menigte staat</verse>
<verse osisID="Num.27.17"> en die voor hen uitgaan en ingaan en hen uitleiden en binnenleiden kan, opdat het volk des Heeren niet zij als schapen zonder herder<note n="2491">Zie voor de zegswijze de God der geesten enz. Num. XVI noot 16. - Moses vraagt geene verlenging van leven, geene verheffing zijner kinderen: hij denkt alleen aan het heil van zijn volk.</note>.</verse>
<verse osisID="Num.27.18"> En de Heer zeide tot hem: Neem Josue, den zoon van Nun, den man in wien de Geest is, en leg uwe hand op hem<note n="2492">In wien de Geest Gods is op bijzondere wijze. Vgl. Gen. XLI 38. - Ten aanschouwen des volks (v. 22 en 23) moest die handoplegging geschieden. Op die wijze (vgl. Gen. XLVIII noot 9) zou Josue de drager van het hoogste gezag en Moses' opvolger worden en te gelijk, ook de voor zijn ambt gevorderde genadegaven (Deut. XXXIV 9) ontvangen.</note>.</verse>
<verse osisID="Num.27.19"> En hij zal staan voor Eleazar, den priester, en voor de gansche menigte;</verse>
<verse osisID="Num.27.20"> en gij zult hem ten aanschou- wen van allen bevelen geven en een deel van uwe heerlijkheid, opdat geheel de gemeente der kinderen van Israël naar hem hoore<note n="2493">Bevelen, d.i. aanwijzingen, geven betreffende zijn ambt en hem zoo in zijn ambt inleiden. - Een deel van uwe heerlijkheid beteekent volgens eenigen Moses' oppergezag, terwijl diens waardigheid van profeet, zie het volgende vers, niet werd overgedragen. Mogelijk bedoelt echter de zegswijze eenvoudig, dat Josue voortaan met Moses in de heerlijkheid van het oppergezag deel zal hebben, om zoo reeds vóór Moses' dood het volk aan zijn bestuur te gewennen.</note>.</verse>
<verse osisID="Num.27.21"> In geval er iets verricht moet worden, dan zal Eleazar, de priester, den Heer raadplegen. Naar diens woord zal hij uitgaan en ingaan, hij en al de kinderen van Israël met hem en de overige menigte<note n="2494">Bij gewichtige zaken raadpleegde Moses onmiddellijk den Heer. Josue zal de bemiddeling des hoogepriesters noodig hebben, die voor hem moet raadplegen met het gericht van de oerim, gelijk het Hebr. heeft. Vgl. Exod. XXVIII noot 21. Na die raadpleging zal Josue met geheel Israël volgens het woord des hoogepriesters handelen. - En de overige menigte, Hebr. ‘en (te weten) de gansche menigte’.</note>.</verse>
<verse osisID="Num.27.22"> Moses deed, gelijk de Heer had geboden. En na Josue genomen te hebben, stelde hij hem voor Eleazar, den priester, en voor geheel de vergadering des volks.</verse>
<verse osisID="Num.27.23"> En hij legde hem de handen op het hoofd en herhaalde alles wat de Heer bevolen had<note n="2495">Herhaalde alles, Hebr. ‘gaf hem bevelen’ of ‘onderrichtte hem’. Vgl. noot 6.</note>.</verse>
</chapter>

      
<chapter osisID="Num.28">
<title>Hoofdstuk XXVIII.</title><p>Algemeen gebod betreffende de onderhouding der offerwetten (v. 1 en .2. Het dagelijksch ochtend- en avondoffer (v. 3-.8. Het sabbatoffer (v. 9 en .10. De offers op de dagen der nieuwemaan (v. 11-.15. De offers gedurende het Paaschfeest (v. 16-25) en het Pinksterfeest (v. 26-.31.</p>
<verse osisID="Num.28.1"> Ook zeide de Heer tot Moses:</verse>
<verse osisID="Num.28.2"> Gebied aan de kinderen van Israël en zeg tot hen: Mijne offergave en mijne brooden en het vuuroffer<note n="2496">In plaats van mijne brooden enz. heeft het Hebr.: ‘mijne spijs tot mijne vuuroffers’. Van alle offeranden, welke geheel of gedeeltelijk door het vuur werden verteerd, is sprake. Vgl. Lev. III noot 11. - Dat op de feestdagen bijzondere offers gebracht moesten worden, was Lev. XXIII 37 en 38 reeds aangekondigd. Hier volgen de voorschriften voor den offerdienst op die dagen.</note> van allerwelriekendsten geur zult gij opdragen op hunne tijden.</verse> 
<verse osisID="Num.28.3"> Dit zijn de offeranden, welke gij moet opdragen: Twee eenjarige lammeren zonder smet<note n="2497">Zonder smet, d. i, zonder gebrek. Vgl. Exod. XII noot 6. Zie voor het dagelijksche ochtend- en avondoffer (v. 3-8) Exod. XXIX 38-42. Dit voorschrift wordt hier herhaald, ten einde in deze afdeeling (XXVIII en XXIX) alle aan bepaalde tijden gebonden offers der gansche gemeente bijeen te vatten.</note> dagelijks ten altoosdurend brandoffer:</verse>
<verse osisID="Num.28.4"> het eene zult gij des morgens en het andere des avonds offeren;</verse>
<verse osisID="Num.28.5"> een tiende deel van een ephi tarwebloem, beslagen met allerzuiverste olie, die het vierde deel van een hin-maat bedraagt.</verse>
<verse osisID="Num.28.6"> Het is het voortdurend brandoffer, dat gij bij den berg Sinaï opgedragen hebt ten allerwelriekendsten geur van vuuroffer des Heeren<note n="2498">Hebr. ‘een (of als een) vuuroffer voor Jehova’. Bij den berg Sinaï herinnert er aan, dat hier slechts een oud gebod, te voren (Lev. IX 17) reeds in beoefening gebracht, opnieuw wordt ingescherpt.</note>.</verse>
<verse osisID="Num.28.7"> En gij zult het vierde deel van eene hin-maat wijn bij elk lam plengen in het heiligdom des Heeren<note n="2499">Rondom het brandofferaltaar of wellicht over het offervleesch op dat altaar. Sommigen echter meenen, dat dit plengen in het Heilige geschiedde door vulling der plengschalen, welke bij de tafel der toonbrooden behoorden. Vgl. Exod. XXV 29.</note>.</verse>
<verse osisID="Num.28.8"> En het andere lam zult gij eveneens tegen den avond offeren volgens geheel het voorschrift van het morgenoffer en van deszelfs plengoffers, eene offerande van allerwelriekendsten geur voor den Heer.</verse>
<verse osisID="Num.28.9"> Op den sabbatdag nu zult gij twee eenjarige lammeren zonder smet offeren en twee tienden tarwebloem, met olie beslagen, ten spijsoffer, alsook de plengoffers,</verse>
<verse osisID="Num.28.10"> welke volgens voorschrift elken sabbat worden uitgestort, ten altoosdurend brandoffer<note n="2500">Volgens den grondtekst zal het brandoffer van den sabbat gebracht worden ‘ongerekend het altoosdurend brandoffer’, m.a.w. ook op den sabbat met zijn sabbatoffer werd het dagelijksche ochtend- en avondoffer opgedragen. De bijoffers van tarwebloem en wijn waren overeenkomstig de algemeene wet van XV 3-7.</note></verse>
<verse osisID="Num.28.11"> En op de dagen der nieuwemaan<note n="2501">Met nieuwemaan begon de maand, daar de Hebreërs bij maanjaren rekenden.</note> zult gij ten brandoffer den Heer opdragen twee varren uit de runderkudde, eenen ram, zeven eenjarige lammeren zonder smet;</verse>
<verse osisID="Num.28.12"> en drie tienden met olie beslagen tarwebloem ten spijsoffer bij elken var; en twee tienden met olie beslagen tarwebloem bij elken ram;</verse>
<verse osisID="Num.28.13"> en een tiende van een tiende tarwebloem met olie ten spijsoffer bij elk lam; een brandoffer van allerwelriekendsten geur en ten vuuroffer is het voor den Heer<note n="2502">Een tiende van een epha, welke het tiende van een cor-maat was. Het Hebr. heeft: ‘telkens een tiende’. - Hetzelfde geldt v. 21 en 29. Ten vuuroffer, Hebr. ‘een vuuroffer’.</note>.</verse>
<verse osisID="Num.28.14"> De drankoffers nu van wijn, welke bij elk slachtoffer uitgestort moeten worden, zijn deze: een halve hin-maat bij elken var, een derde bij een ram, eenen vierde bij een lam<note n="2503">Vgl. voor de bijoffers van tarwebloem en wijn XV 3-10.</note>. Dat zal het brandoffer zijn voor al de maanden, welke in den loop van het jaar elkander opvolgen.</verse>
<verse osisID="Num.28.15"> Ook zal een bok den Heer ten zondoffer worden opgedragen bij<note n="2504">Hebr. ‘boven’ of ‘behalve het altoosdurend brandoffer enz.</note> het altoosdurend brandoffer met zijne drankoffers.</verse>
<verse osisID="Num.28.16"> En in de eerste maand, den veertienden dag der maand, zal het Paschen des Heeren zijn,</verse>
<verse osisID="Num.28.17"> en den vijftienden dag zal het hoogfeest zijn; zeven dagen zal men ongedeesemd brood eten.</verse>
<verse osisID="Num.28.18"> En de eerste dier dagen zal eerwaardig en heilig zijn; geenerlei slaafsch werk<note n="2505">Vgl. Exod. XII noot 17.</note> zult gij daarop doen.</verse>
<verse osisID="Num.28.19"> En gij zult ten brandoffer ontsteken en den Heer opdragen<note n="2506">De offeranden zijn dezelfde als van den eersten dag der maand.</note> twee varren van de kudde, éénen ram, zeven eenjarige lammeren zonder smet;</verse>
<verse osisID="Num.28.20"> en als spijsoffers van elk aan tarwebloem, welke met olie beslagen is, drie tienden bij elken var en twee tienden bij den ram</verse>
<verse osisID="Num.28.21"> en een tiende van een tiende bij elk lam, dat is bij de zeven lammeren;</verse> 
<verse osisID="Num.28.22"> en éénen geitebok ten zondoffer om voor u verzoening te bewerken,</verse>
<verse osisID="Num.28.23"> behalve het brandoffer van den morgen<note n="2507">Om de vele offeranden, welke in den morgen gebracht worden, mocht toch het dagelijksche brandoffer van den morgen niet verzuimd worden.</note>, dat gij voortdurend moet opdragen.</verse>
<verse osisID="Num.28.24"> Aldus zult gij elken dag van de zeven dagen doen tot voedsel van het vuur en ten allerwelriekendsten geur voor den Heer, welke van het brandoffer en van elks drankoffers zal opstijgen<note n="2508">In plaats van welke van het brandoffer enz. heeft het Hebr.: ‘behalve het voortdurend brandoffer zal het geofferd worden en (met) zijn drankoffer’.</note>.</verse>
<verse osisID="Num.28.25"> Ook de zevende dag zal allerplechtigst en ulieden heilig zijn; geenerlei slaafsch werk zult gij daarop doen.</verse>
<verse osisID="Num.28.26"> Ook de dag der eerstelingen, wanneer gij de nieuwe vruchten den Heer zult opdragen na afloop der weken<note n="2509">Vgl. Exod. XXIII 16; XXXIV 22; Lev. XXIII 15.</note>, zal eerwaardig en heilig zijn; geenerlei slaafsch werk zult gij daarop doen.</verse>
<verse osisID="Num.28.27"> En gij zult als brandoffer ten allerwelriekendsten geur voor den Heer opdragen twee varren van de kudde, éénen ram<note n="2510">Vgl. Lev. XXIII 15-21. waar van éénen var en twee rammen gesproken wordt. Wellicht zijn echter verschillende offeranden bedoeld en dienden die van Lev. uitsluitend (zie v. 18) ter begeleiding van de aanbieding der eerste brooden.</note> en zeven eenjarige lammeren zonder smet;</verse>
<verse osisID="Num.28.28"> en voor hunne spijsoffers drie tienden met olie beslagen tarwebloem bij elken var, twee bij de rammen,</verse>
<verse osisID="Num.28.29"> een tiende van een tiende bij elk der lammeren, welke te zamen zeven lammeren zijn; ook eenen bok,</verse>
<verse osisID="Num.28.30"> die ter verzoening geofferd wordt, behalve het altoosdurend brandoffer en zijne drankoffers<note n="2511">Hebr.: ‘en zijn spijsoffer’.</note>.</verse>
<verse osisID="Num.28.31"> Alles zult Gij het zonder smet met zijne drankoffers opdragen.</verse>
</chapter>

      
<chapter osisID="Num.29"> 
<title>Hoofdstuk XXIX.</title><p>De offers op het feest der bazuinen (v. 1-6), op den grooten verzoendag (v. 7-11), gedurende het Loofhuttenfeest (v. 12-.38. Besluit (v. .39.</p>
<verse osisID="Num.29.1"> Ook de eerste dag der zevende maand zal u eerwaardig en heilig zijn; geenerlei slaafsch werk zult gij daarop doen, want het is een dag van bazuingeschal.</verse>
<verse osisID="Num.29.2"> En gij zult als brandoffer ten allerwelriekendsten geur den Heer opdragen éénen var uit de runderkudde, éénen ram en zeven eenjarige lammeren zonder smet;</verse>
<verse osisID="Num.29.3"> en voor hunne spijsoffers drie tienden met olie beslagen tarwebloem bij den éénen var, twee tienden bij den ram,</verse>
<verse osisID="Num.29.4"> één tiende bij elk der lammeren, welke te zamen zeven lammeren zijn;</verse>
<verse osisID="Num.29.5"> en ten zondoffer eenen bok, die tot verzoening des volks wordt opgedragen,</verse>
<verse osisID="Num.29.6"> behalve het brandoffer van de dagen der nieuwemaan met zijne spijsoffers en het altoosdurend brandoffer met de gebruikelijke bijoffers<note n="2512">Vgl. XXVIII 11-15 en 3-8.</note>; volgens dezelfde plechtigheden zult gij ze opdragen ten allerwelriekendsten geur als vuuroffer voor den Heer.</verse>
<verse osisID="Num.29.7"> Ook de tiende dag dier zevende maand zal u heilig en eerwaardig zijn, en gij zult uwe zielen kastijden; geenerlei slaafsch werk zult gij daarop doen.</verse>
<verse osisID="Num.29.8"> En gij zult als brandoffer ten allerwelriekendsten geur den Heer opdragen éénen var uit de runderkudde, éénen ram, zeven eenjarige lammeren zonder smet;</verse>
<verse osisID="Num.29.9"> en voor hunne spijsoffers drie tienden met olie beslagen tarwebloem bij elken var<note n="2513">Hebr.: ‘bij den var’.</note>, twee tienden bij den ram,</verse> 
<verse osisID="Num.29.10"> een tiende van een tiende<note n="2514">Vgl. XXVIII noot 7.</note> bij elk der lammeren, welke te zamen zeven lammeren zijn;</verse>
<verse osisID="Num.29.11"> en eenen bok ten zondoffer, buiten hetgeen men voor de schuld pleegt op te dragen ter verzoening<note n="2515">Hebr.: ‘buiten het zondoffer der verzoeningen’. Waaruit dat zondoffer van den verzoendag bestond, zegt Lev. XVI 3 en 5. Vgl. ook Exod. XXX noot 7.</note>, en het altoosdurend brandoffer met zijn spijsoffer, en hunne drankoffers<note n="2516">Hebr.: ‘en (buiten) het altoosdurend brandoffer’ enz. Van de drankoffers is sprake, welke als bijoffers der v. 8 genoemde offeranden gebracht moesten worden.</note>.</verse>
<verse osisID="Num.29.12"> En op den vijftienden dag der zevende maand<note n="2517">Van v. 12-38 worden hier de veelvuldige offeranden opgenoemd van het blijde Loofhuttenfeest, het feest bij uitnemendheid. Vgl. Lev. XXIII 23-43 en noot 28 en 23</note>, welke u heilig en eerwaardig zal zijn, zult gij geenerlei slaafsch werk doen, maar gij zult den Heer een hoogfeest vieren zeven dagen;</verse>
<verse osisID="Num.29.13"> en gij zult als brandoffer ten allerwelriekendsten geur den Heer opdragen dertien varren uit de runderkudde, twee rammen, veertien eenjarige lammeren zonder smet;</verse>
<verse osisID="Num.29.14"> en voor hunne bijoffers drie tienden met olie beslagen tarwebloem bij elken der varren, welke te zamen dertien varren zijn, en twee tienden bij éénen ram, dat is bij elken der twee rammen,</verse>
<verse osisID="Num.29.15"> en een tiende van een tiende bij elk der lammeren, welke te zamen veertien lammeren zijn;</verse>
<verse osisID="Num.29.16"> en eenen bok ten zondoffer, behalve het altoosdurend brandoffer en zijn spijsoffer en zijn drankoffer.</verse>
<verse osisID="Num.29.17"> Op den tweeden dag zult gij offeren twaalf varren van de runderkudde, twee rammen, veertien eenjarige lammeren zonder smet,</verse>
<verse osisID="Num.29.18"> en de spijsoffers en drankoffers bij elken der varren en rammen en lammeren zult gij naar het voorschrift opdragen;</verse>
<verse osisID="Num.29.19"> ook eenen bok ten zondoffer, behalve het altoosdurend brandoffer en zijn spijsoffer en zijn drankoffer.</verse>
<verse osisID="Num.29.20"> Op den derden dag zult gij offeren elf varren, twee rammen, veertien eenjarige lammeren zonder smet;</verse>
<verse osisID="Num.29.21"> en de spijsoffers en drankoffers bij elken der varren en rammen en lammeren zult gij naar het voorschrift opdragen;</verse>
<verse osisID="Num.29.22"> ook eenen bok ten zondoffer, behalve het altoosdurend brandoffer en zijn spijsoffer en zijn drankoffer.</verse>
<verse osisID="Num.29.23"> Op den vierden dag zult gij offeren tien varren, twee rammen, veertien eenjarige lammeren zonder smet,</verse>
<verse osisID="Num.29.24"> en de spijsoffers en drankoffers bij elken der varren en rammen en lammeren zult gij naar het voorschrift opdragen;</verse>
<verse osisID="Num.29.25"> ook eenen bok ten zondoffer, behalve het altoosdurend brandoffer en zijn spijsoffer en zijn drankoffer.</verse>
<verse osisID="Num.29.26"> Op den vijfden dag zult gij offeren negen varren, twee rammen, veertien eenjarige lammeren zonder smet,</verse>
<verse osisID="Num.29.27"> en de spijsoffers en drankoffers bij elken der varren en rammen en lammeren zult gij naar het voorschrift opdragen;</verse>
<verse osisID="Num.29.28"> ook eenen bok ten zondoffer, behalve het altoosdurend brandoffer en zijn spijsoffer en zijn drankoffer.</verse>
<verse osisID="Num.29.29"> Op den zesden dag zult gij offeren acht varren, twee rammen, veertien eenjarige lammeren zonder smet,</verse>
<verse osisID="Num.29.30"> en de spijsoffers en drankoffers bij elken der varren en rammen en lammeren zult gij naar het voorschrift opdragen;</verse>
<verse osisID="Num.29.31"> ook eenen bok ten zondoffer, behalve het altoosdurend brandoffer en zijn spijsoffer en zijn drankoffer.</verse>
<verse osisID="Num.29.32"> Op den zevenden dag zult gij offeren zeven varren en twee rammen, veertien eenjarige lammeren zonder smet,</verse>
<verse osisID="Num.29.33"> en de spijsoffers en drank- offers bij elken der varren en rammen en lammeren zult gij naar het voorschrift opdragen;</verse>
<verse osisID="Num.29.34"> ook eenen bok ten zondoffer, behalve het altoosdurend brandoffer en zijn spijsoffer en zijn drankoffer.</verse>
<verse osisID="Num.29.35"> Op den achtsten dag, die allerplechtigst is, zult gij geenerlei slaafsch werk doen,</verse>
<verse osisID="Num.29.36"> en gij zult als brandoffer ten allerwelriekendsten geur den Heer opdragen éénen var, éénen ram, zeven eenjarige lammeren zonder smet,</verse>
<verse osisID="Num.29.37"> en de spijsoffers en drankoffers bij elken der varren en rammen en lammeren zult gij naar het voorschrift opdragen;</verse>
<verse osisID="Num.29.38"> ook eenen bok ten zondoffer, behalve het altoosdurend brandoffer en zijn spijsoffer en zijn drankoffer.</verse>
<verse osisID="Num.29.39"> Dat zult gij den Heer offeren op uwe hoogfeesten, ongerekend de geloften en vrijwillige gaven<note n="2518">Vgl. Lev. VII 16; XXII 18 en 21; Num. XV 3 en 8.</note> aan brandoffer, aan spijsoffer, aan drankoffer en aan vredeoffers.</verse>
</chapter>

      
<chapter osisID="Num.30">
<title>Hoofdstuk XXX.</title><p>Verbindende kracht der gelofte in het algemeen (v. 1-.3. De gelofte der jongedochter kan door den vader (v. 4-6) en door den man, aan wien zij verloofd is, vernietigd worden (v. 7-.9. De gelofte der weduwe en der verstooten vrouw is geldig (v. .10. De gelofte der gehuwde vrouw kan door den echtgenoot vernietigd worden (v. 11-.16. Besluit (v. .17.</p>
<verse osisID="Num.30.1"> En Moses verhaalde aan de kinderen van Israël alles wat de Heer hem bevolen had;</verse>
<verse osisID="Num.30.2"> en hij sprak tot de vorsten<note n="2519">Tot de vorsten, omdat de volgende onderrichting ook de burgerlijke rechten en het familieleven raakt.</note> van de stammen der kinderen van Israël: Dit is het woord, dat de Heer geboden heeft:</verse>
<verse osisID="Num.30.3"> Indien eenig man den Heer eene gelofte doet of zich bij eede verbindt<note n="2520">De grondtekst onderscheidt in dit hoofdstuk telkens tweeërlei geloften, de gelofte om iets te doen (bijv. een offer te brengen) en de gelofte van onthouding (bijv. van vasten).</note>, zal hij zijn woord niet breken, maar alles wat hij beloofd heeft, volbrengen.</verse>
<verse osisID="Num.30.4"> Indien eene vrouw iets belooft en zich bij eede verbindt, en zij is in het huis haars vaders en nog een jongedochter in leeftijd, dan, wanneer de vader kennis draagt van de gelofte, welke zij deed, en van den eed, waarmede zij hare ziel verplichtte, en hij zwijgt, zal zij aan de gelofte gebonden zijn;</verse>
<verse osisID="Num.30.5"> al wat zij beloofd en bezworen heeft, zal zij metterdaad volbrengen.</verse>
<verse osisID="Num.30.6"> Maar wanneer de vader, zoodra<note n="2521">Hebr.: ‘op den dag, dat’. Vgl. v. 8 en 15.</note> hij het hoort, zich verzet, dan zullen èn hare geloften èn hare eeden ongeldig zijn, en zal zij aan de belofte niet zijn gebonden, omdat de vader zich verzet.</verse>
<verse osisID="Num.30.7"> Indien zij eenen echtgenoot heeft, en zij iets belooft en het woord eens uit haren mond gaande hare ziel met eenen eed verplicht<note n="2522">Van eene verloofde jongedochter en ook van eene nieuwgehuwde, welke eene gelofte medebrengt in het huwelijk, is hier sprake. Eene verloofde maagd was ten opzichte van den aanstaanden echtgenoot bijkans als een gehuwde vrouw verbonden (Deut. XXII 23, 24).</note>,</verse>
<verse osisID="Num.30.8"> dan, ten dage dat de man het hoort en zich niet verzet, zal zij aan de gelofte gebonden zijn en moet zij volbrengen al wat zij beloofde.</verse>
<verse osisID="Num.30.9"> Maar wanneer hij het hoort en zich aanstonds verzet en hare beloften en de woorden, waarmede zij hare ziel bond, ongeldig maakt, dan zal de Heer haar genadig zijn.</verse>
<verse osisID="Num.30.10"> Al wat eene weduwe en eene verstooten vrouw beloven, moeten zij volbrengen.</verse>
<verse osisID="Num.30.11"> Wanneer eene gehuwde vrouw in het huis van haren man zich door gelofte en eed verbindt,</verse>
<verse osisID="Num.30.12"> dan, als de man het hoort en zwijgt en zich niet verzet tegen de belofte, moet zij volbrengen al wat zij beloofde.</verse>
<verse osisID="Num.30.13"> Maar indien hij zich terstond verzet, zal zij tot volbrenging der belofte niet gehouden zijn, omdat de echtgenoot zich verzet, en de Heer zal haar genadig zijn.</verse>
<verse osisID="Num.30.14"> Indien zij belooft en met een eed zich verbindt om door vasten of door onthouding van andere zaken hare ziel te kastijden, zal het van het goedvinden des mans afhangen of zij het doet of niet doet.</verse>
<verse osisID="Num.30.15"> Bijaldien echter de man het hoort en zwijgt en tot een anderen dag zijn oordeel uitstelt<note n="2523">Heb.: ‘Maar als haar man tegen haar blijft zwijgen van dag tot dag’ enz. Hij laat den tijd van spreken voorbijgaan en keurt door zijn zwijgen hare gelofte goed.</note>, dan moet zij alles, wat zij beloofde en toezegde, volbrengen, omdat hij, zoodra hij het hoorde, gezwegen heeft.</verse>
<verse osisID="Num.30.16"> Maar als hij zich verzet, nadat hij er kennis van had, zal hij hare ongerechtigheid dragen<note n="2524">Op den man komt de schuld, wanneer hij de belofte vernietigt na den door de Wet gestelden tijd.</note>.</verse>
<verse osisID="Num.30.17"> Dat zijn de wetten, welke de Heer aan Moses heeft vastgesteld, tusschen man en vrouw, tusschen vader en dochter, welke nog jongedochter in leeftijd is of<note n="2525">Of ontbreekt in den grondtekst.</note> welke in het huis haars vaders verblijft.</verse>
</chapter>

      
<chapter osisID="Num.31">
<title>Hoofdstuk XXXI.</title><p>Op Gods bevel trekt een leger tegen de Madianieten op en keert na de overwinning met buit beladen terug (v. 1-.12. Moses gelast alle gevangenen behalve de maagden te dooden (v. 13-.18. Wettelijke reiniging der teruggekeerde krijgslieden en van den buit (v. 19-.24. Verdeeling van den buit (v. 25-.47. Dankoffergave der krijgsoversten (v. 48-.54.</p>
<verse osisID="Num.31.1"> En de Heer sprak tot Moses, zeggende:</verse>
<verse osisID="Num.31.2"> Wreek eerst de kinderen van Israël op de Madianieten en dan zult gij verzameld worden tot uw volk.</verse>
<verse osisID="Num.31.3"> En aanstonds zeide Moses: Wapent mannen uit ulieden ten strijde, die de wraak des Heeren kunnen oefenen aan de Madianieten.</verse>
<verse osisID="Num.31.4"> Dat men duizend mannen van elken stam uit Israël uitkieze om ten oorlog te worden gezonden.</verse>
<verse osisID="Num.31.5"> En zij gaven er duizend van elken stam, dat is twaalf duizend toegerusten ten strijd;</verse>
<verse osisID="Num.31.6"> en Moses zond hen met Phineës, den zoon van Eleazar, den priester, ook de heilige zaken en de schaltrompetten<note n="2526">Phineës, zie XXV 7. - De heilige zaken zijn volgens sommigen de trompetten. En beteekent dan ‘te weten’. Vgl. X 9. Volgens anderen zouden hiermede het hoogepriesterlijk schouderkleed en het borstschild des gerichts (Exod. XXVIII 6, 15) bedoeld zijn.</note> gaf hij hem.</verse>
<verse osisID="Num.31.7"> En toen zij tegen de Madianieten gestreden en hen overwonnen hadden, doodden zij alle mannelijke personen</verse>
<verse osisID="Num.31.8"> en hunne koningen Evi en Recem en Sur en Hur en Rebe, de vijf vorsten des volks; ook Balaäm, den zoon van Beor, doodden zij met het zwaard<note n="2527">De vijf koningen heeten Jos. XIII 21 vorsten van Sehon (vgl. Num. XXI 21). De wraak Gods trof alleen de Madianieten der velden van Moab, die met de Moabieten het volk Gods tot ontucht en afgoderij hadden verleid. Van den ganschen volksstam is geen sprake, zoodat het sterke Madian van Judic. VI en VII niet kan bevreemden. - Zie voor Balaäm XXIV 25.</note>.</verse>
<verse osisID="Num.31.9"> En zij namen hunne vrouwen en kinderen en al de kudden en al het huisraad; al wat zij konden bemachtigen, maakten zij buit;</verse>
<verse osisID="Num.31.10"> zoowel de steden als de dorpen en legerkampen verslond de vlam.</verse>
<verse osisID="Num.31.11"> En zij namen den buit en alles, wat zij bemachtigd hadden zoowel van menschen als van vee,</verse>
<verse osisID="Num.31.12"> en brachten het naar Moses en Eleazar, den priester, en naar de gansche menigte der kinderen van Israël; en het overige huisraad<note n="2528">De grondtekst spreekt niet van het overige huisraad. Alles werd gebracht naar Moses enz., naar de legerplaats.</note> droegen zij naar de legerplaats in de velden van Moab aan den Jordaan tegenover Jericho.</verse>
<verse osisID="Num.31.13"> Moses nu en Eleazar, de priester, en al de vorsten der gemeente trokken hun te gemoet buiten de legerplaats.</verse> 
<verse osisID="Num.31.14"> En Moses werd vergramd op de vorsten van het leger, de stamoversten en de honderdmannen<note n="2529">Vgl. Exod. XVIII 21 en 25.</note>, die uit den oorlog kwamen,</verse>
<verse osisID="Num.31.15"> en hij zeide: Waarom hebt gij de vrouwen bewaard?</verse>
<verse osisID="Num.31.16"> Zijn zij het niet, welke de kinderen van Israël op aanstoken van Balaäm bedrogen en u tot overtreding tegen den Heer gebracht hebben wegens de zonde van Phogor<note n="2530">Wegens de zonde, Hebr. ‘in de zaak van’. Vgl. XXV 3, 5, 18.</note>, waarom ook het volk geslagen werd?</verse>
<verse osisID="Num.31.17"> Doodt dan allen, al wat van het mannelijk geslacht is, zelfs onder de kinderen; en slaat de vrouwen dood, welke den bijslaap met mannen gekend hebben;</verse>
<verse osisID="Num.31.18"> maar bewaart voor u de jongedochters en al de vrouwen, welke maagd zijn<note n="2531">Het harde vonnis werd voorzeker geveld op last van den rechtvaardigen God, den Heer van leven en dood, die de afgodische volken van Chanaän en in het bijzonder hier deze Madianieten besloten had te verdelgen, omdat de maat hunner ongerechtigheden (Gen. XV 16) vervuld was. Wat in het bijzonder de ter dood veroordeelde vrouwen betreft, zij hadden persoonlijke en zware schuld (v. 16) en zouden, zoo zij gespaard bleven, het gevaar van verleiding nog verergerd hebben. De jongedochters werden als slavinnen en bijvrouwen in het volk van Israël ingelijfd.</note>;</verse>
<verse osisID="Num.31.19"> en blijft buiten de legerplaats zeven dagen. Wie eenen mensch gedood of eenen gedoode aangeraakt heeft, zal den derden en zevenden dag gezuiverd worden<note n="2532">Vgl. de reinigingswet van XIX 11, 12.</note>.</verse>
<verse osisID="Num.31.20"> En al wat er van den buit is, hetzij kleed of huisraad en wat tot eenig gebruik bestemd is, van geitenhuiden en haar en hout, het zal ontzondigd worden<note n="2533">De buit wordt onrein geacht, wijl die van gedooden afkomstig is. Zie XIX 15, 18. Op wat wijze de ontzondiging moet geschieden, zegt v. 22, 23.</note>.</verse>
<verse osisID="Num.31.21"> Ook sprak Eleazar, de priester, tot de mannen van het leger, die gestreden hadden, aldus: Dit is het gebod der wet, dat de Heer aan Moses gelast heeft:</verse>
<verse osisID="Num.31.22"> Het goud en het zilver en het koper en het ijzer en het lood en het tin</verse>
<verse osisID="Num.31.23"> en alles, wat door de vlam- men kan gaan, zal in het vuur<note n="2534">En daarna ook door het reinigingswater, gelijk de grondtekst zegt.</note> gereinigd worden; alles echter, wat geen vuur kan verdragen, zal met het water der ontzondiging geheiligd worden;</verse>
<verse osisID="Num.31.24"> en gij zult uwe kleederen den zevenden dag wasschen en daarna gezuiverd in de legerplaats komen<note n="2535">Vgl. XIX 19, 22.</note>.</verse>
<verse osisID="Num.31.25"> Ook zeide de Heer tot Moses:</verse>
<verse osisID="Num.31.26"> Maakt het bedrag op van wat er is buit gemaakt, van mensch tot vee, gij en Eleazar, de priester, en de vorsten des volks;</verse>
<verse osisID="Num.31.27"> en verdeel gelijkelijk den buit tusschen hen, die gestreden hebben en ten oorlog zijn uitgetogen, en tusschen geheel de overige menigte.</verse>
<verse osisID="Num.31.28"> En zondert een deel voor den Heer af van degenen, die gestreden hebben en in den oorlog geweest zijn, ééne ziel uit de vijfhonderd, zoowel van de menschen als van de runderen en de ezels en de schapen,</verse>
<verse osisID="Num.31.29"> en geef dat aan Eleazar, den priester, omdat het eerstelingsgaven des Heeren<note n="2536">Hebr.: ‘een hefoffer van (voor) Jehova’. Vgl. Exod. XXV noot 1.</note> zijn.</verse>
<verse osisID="Num.31.30"> Neem ook van het halve deel der kinderen van Israël het vijftigste hoofd van de menschen en de runderen en de ezels en de schapen, van alle dieren, en geef ze aan de levieten, die ter bewaking van den tabernakel des Heeren de wacht houden.</verse>
<verse osisID="Num.31.31"> En Moses en Eleazar deden gelijk de Heer had geboden.</verse>
<verse osisID="Num.31.32"> De buit nu, dien het leger bemachtigd had, bedroeg zeshonderd vijf en zeventig duizend schapen,</verse>
<verse osisID="Num.31.33"> twee en zeventig duizend runderen,</verse>
<verse osisID="Num.31.34"> een en zestig duizend ezels;</verse>
<verse osisID="Num.31.35"> personen van het vrouwelijk geslacht, welke geene mannen gekend hadden, twee en dertig duizend.</verse>
<verse osisID="Num.31.36"> En de helft werd gegeven aan degenen, die in den strijd geweest waren, driehonderd zeven en dertig duizend vijfhonderd schapen;</verse>
<verse osisID="Num.31.37"> en daarvan werden voor het deel des Heeren afgeteld zeshonderd vijf en zeventig schapen.</verse>
<verse osisID="Num.31.38"> En van de zes en dertig duizend runderen twee en zeventig runderen;</verse>
<verse osisID="Num.31.39"> van de dertig duizend vijfhonderd ezels een en zestig ezels;</verse>
<verse osisID="Num.31.40"> van de zestien duizend personen werden het deel des Heeren twee en dertig zielen.</verse>
<verse osisID="Num.31.41"> En Moses gaf de getelde eerstelingsgaven des Heeren aan Eleazar, den priester, zooals hem bevolen was,</verse>
<verse osisID="Num.31.42"> uit dat halve deel der kinderen van Israël, dat hij had afgezonderd voor hen, die in den strijd geweest waren.</verse>
<verse osisID="Num.31.43"> Maar uit dat halve deel, dat aan de overige menigte te beurt was gevallen, te weten uit de driehonderd zeven en dertig duizend vijfhonderd schapen</verse>
<verse osisID="Num.31.44"> en uit de zes en dertig duizend runderen</verse>
<verse osisID="Num.31.45"> en uit de dertig duizend vijfhonderd ezels</verse>
<verse osisID="Num.31.46"> en uit de zestien duizend menschen,</verse>
<verse osisID="Num.31.47"> nam Moses het vijftigste hoofd en gaf het aan de levieten, die in den tabernakel des Heeren de wacht hielden, zooals de Heer geboden had.</verse>
<verse osisID="Num.31.48"> En nadat de vorsten des legers en de stamoversten en de honderdmannen tot Moses genaderd waren, zeiden zij:</verse>
<verse osisID="Num.31.49"> Wij, uwe dienaren, hebben het getal der strijders opgenomen, die wij onder onze hand hadden, en zelfs niet één ontbrak.</verse>
<verse osisID="Num.31.50"> Daarom offeren wij tot geschenken des Heeren, een ieder, hetgeen wij in den buit aan goud konden vinden, voetketentjes en armbanden, vingerringen en handketens en halsketens, opdat gij bij den Heer voor ons bidt<note n="2537">Voetketentjes, vgl. Is. III noot 15, volgens andere vertalers van den grondtekst ‘armbanden’ (om den bovenarm). Handketens, Hebr. ‘oorringen’. Halsketens, eigenlijk ‘kogelketens’ (vgl. Exod. XXXV noot 19). Uit dankbaarheid voor Gods buitengewone bescherming en ook opdat gij bij den Heer enz., Hebr.: ‘tot dekking voor hunne zielen’ (vgl. Exod. XXX noot 8), werd dit offer gebracht.</note>.</verse>
<verse osisID="Num.31.51"> En Moses en Eleazar, de priester, namen al het goud van verschillend maaksel in ontvangst,</verse>
<verse osisID="Num.31.52"> zestien duizend zevenhonderd en vijftig sikkels in gewicht, van de stamoversten en de honderdmannen.</verse>
<verse osisID="Num.31.53"> Want wat een ieder buit gemaakt had, was het zijne<note n="2538">Behalve het vee en de menschen (v. 26). Anderen vertalen het Hebr.: ‘De (overige) krijgslieden hadden een ieder voor zich geroofd’; m.a.w. alleen de aanzienlijke veldoversten brachten deze offerande.</note>.</verse>
<verse osisID="Num.31.54"> En na het in ontvangst te hebben genomen, brachten zij het in den tabernakel der getuigenis ten aandenken der kinderen van Israël voor den Heer<note n="2539">Vgl. Exod. XXX 16.</note>.</verse>
</chapter>

      
<chapter osisID="Num.32">
<title>Hoofdstuk XXXII.</title><p>Verzoek der stammen van Ruben en Gad om in het veroverde Oostjordaansche land als in hun erfland te mogen wonen (v. 1-.5. Misnoegen en waarschuwing van Moses (v. 6-.15. Nadere toelichting van het gedane verzoek, dat nu door Moses wordt ingewilligd (v. 16-.27. Schenking van het Oostjordaansche land aan de stammen van Ruben en Gad en aan den halven stam van Manasses (v. 28-.33. De aldaar door den stam van Gad (v. 34-36) en van Ruben (v. 37-38) herbouwde steden en het door den halven stam van Manasses in die gewesten veroverde grondgebied (v. 39-.42.</p>
<verse osisID="Num.32.1"> De zonen nu van Ruben en Gad hadden vele kudden en bezaten aan runderen een buitenmate groot vermogen. En toen zij gezien hadden, dat Jazer en Galaäd<note n="2540">Jazer (vgl. XXI noot 30) lag, volgens het Onomastikon van Eusebius, vijftien Romeinsche mijlen ten noorden van Hesebon (XXI noot 24) en tien Romeinsche mijlen ten westen van Rabboth, de hoofdstad der Ammonieten (Deut. III 11). - Galaäd (vgl. Gen. XXXI noot 15) heet in beperkten zin het land ten zuiden van den Jaboc, in ruimeren zin het gebied tusschen den Jarmoek en de Doode Zee, of ook geheel het Oostjordaansche, voor zoover het door Israël bewoond werd.</note> geschikte streken waren om vee te fokken,</verse> 
<verse osisID="Num.32.2"> kwamen zij tot Moses en tot Eleazar, den priester, en tot de vorsten der menigte en zeiden:</verse>
<verse osisID="Num.32.3"> Ataroth en Dibon en Jazer en Nemra, Hesebon en Eleale en Saban en Nebo en Beon,</verse>
<verse osisID="Num.32.4"> het land, dat de Heer voor het aanschijn der kinderen van Israël ten onder gebracht heeft, is een allervruchtbaarst land voor het weiden van vee; en wij, uwe dienaren, hebben zeer veel vee,</verse>
<verse osisID="Num.32.5"> en wij smeeken, als wij genade voor u gevonden hebben, aan ons, uwe dienaren, dat ten bezit te geven en ons niet over den Jordaan te laten trekken.</verse>
<verse osisID="Num.32.6"> Moses nu antwoordde hun: Zullen uwe broeders ten strijde gaan en gij zult hier blijven?</verse>
<verse osisID="Num.32.7"> Waarom verleidt gij de gemoederen der kinderen van Israël om niet naar het oord te durven overtrekken, dat de Heer hun geven zal?</verse>
<verse osisID="Num.32.8"> Handelden zoo niet uwe vaders, toen ik van Cadesbarne<note n="2541">Cadesbarne is een andere naam van Cades. Vgl. XIII 27.</note> zond om het land te verkennen?</verse>
<verse osisID="Num.32.9"> En toen zij tot het Druiventrosdal gekomen waren en geheel de landstreek bezien hadden, verleidden zij het hart der kinderen van Israël om niet binnen de landpalen te gaan, welke de Heer hun gegeven had.</verse>
<verse osisID="Num.32.10"> En Hij werd vertoornd en zwoer, zeggende:</verse>
<verse osisID="Num.32.11"> Die menschen, die uit Egypte zijn opgetrokken, van twintig jaren en daarboven, zullen het land niet zien<note n="2542">Letterlijk staat er ook in het Hebr.: ‘Indien die menschen.... het land zullen zien’ enz. De hier passende nazin: ‘dan ben Ik Jehova niet’ is weggelaten. Deze wijze van eedaflegging komt veelvuldig (bijv. Ps. LXXXVIII 36; XCIV 11; CXXXI 2, 3) voor. Zonder weglating van den nazin wordt de zegswijze gevonden II Reg. III 35.</note>, dat Ik onder eede aan Abraham, Isaäc en Jacob beloofd heb, omdat zij Mij niet wilden volgen,</verse> 
<verse osisID="Num.32.12"> uitgenomen Caleb, den zoon van Jephone, den Cenezeër<note n="2543">Dat Caleb, uit den stam Juda en uit het geslacht van Hesron (I Paral. II 9, 18 en 42 vgl. 25), van Cenez, Othoniël's voorvader (I Paral. IV 13), afstamde en naar dezen den bijnaam Cenezeër droeg, wordt nergens vermeld, maar mag gegist worden, omdat die Othoniël meermalen (Jos. XV 17 en Jud. I 13) Caleb's broeder of bloedverwant heet. Volgens een andere gissing was Caleb een Cenezeër van afkomst, die door aanhuwelijking bij Juda werd ingelijfd.</note>, en Josue, den zoon van Nun; dezen hebben mijnen wil vervuld.</verse>
<verse osisID="Num.32.13"> En de Heer, vertoornd tegen Israël, leidde het rond door de woestijn veertig jaren lang, totdat geheel het geslacht vergaan was, dat kwaad gedaan had voor zijn aangezicht.</verse>
<verse osisID="Num.32.14"> En zie, zeide hij, gijlieden zijt in de plaats uwer vaders opgestaan, kroost en teelt van zondige menschen, om de gramschap des Heeren tegen Israël te vermeerderen.</verse>
<verse osisID="Num.32.15"> Bijaldien gij Hem niet wilt volgen, zal Hij het volk verlaten in de woestijn, en gij zult oorzaak zijn van aller ondergang.</verse>
<verse osisID="Num.32.16"> Maar zij traden nader en zeiden: Wij willen schaapskooien maken en stallen voor de runderen alsook voor onze kinderen versterkte steden;</verse>
<verse osisID="Num.32.17"> wij zelf echter zullen gewapend en toegerust ten strijde trekken vóór de kinderen van Israël, totdat wij hen in hunne woonplaatsen gebracht hebben. Onze kinderen en al wat wij mogen bezitten, zullen in de ommuurde steden blijven wegens de hinderlagen der inwoners.</verse>
<verse osisID="Num.32.18"> Wij zullen naar onze huizen niet terugkeeren, totdat de kinderen van Israël hun erfdeel in bezit hebben genomen;</verse>
<verse osisID="Num.32.19"> en wij zullen niets over den Jordaan<note n="2544">Over den Jordaan kan, zooals hier, de westelijke zijde of, zooals v. 32, de oostelijke zijde beteekenen. Toen het meerendeel der stammen zich in Chanaän gevestigd had, kreeg de uitdrukking meer bepaald de laatste beteekenis. Daar echter de zegswijze oorspronkelijk twijfelachtig van zin is, wordt zij meermalen in Deut. en Josue door de bijvoeging ‘ten oosten’ of ‘ten westen’ verduidelijkt.</note> verlangen, omdat wij reeds aan zijn oostelijke zijde onze bezitting hebben.</verse>
<verse osisID="Num.32.20"> En Moses zeide hun: Indien gij doet wat gij belooft, trekt dan toegerust voor den Heer<note n="2545">Voor den Heer, d.i. onder Gods bijzondere leiding en bescherming, als het leger des Heeren, van wiens tegenwoordigheid de ark, zijn troonzetel (Exod. XXV 22), in het midden der troepen (Num. II 17; X 21) getuigenis gaf.</note> ten strijde;</verse>
<verse osisID="Num.32.21"> en elke strijdbare man<note n="2546">Allen moesten bereidwillig zijn om mede te trekken naar de overzijde. Vanzelf moesten er echter velen tot bescherming van vrouwen, kinderen en bezittingen in het Oostjordaansche achterblijven. Later werden dan ook (Jos. IV 12, 13) uit de strijders van Ruben, Gad en half Manasses (v. 33) slechts veertig duizend man voor den oorlog binnen Chanaän afgezonderd. Vgl. Jos. IV noot 9 aan het einde.</note> trekke gewapend over den Jordaan, totdat de Heer zijne vijanden ten onder brengt</verse>
<verse osisID="Num.32.22"> en geheel het land Hem onderworpen is; dan zult gij zonder schuld zijn bij den Heer en bij Israël, en zult gij de gewesten, welke gij verlangt, in eigendom verkrijgen voor den Heer.</verse>
<verse osisID="Num.32.23"> Maar zoo gij niet doet wat gij zegt, dan zondigt gij ontwijfelbaar tegen God; en weet dat uwe zonde<note n="2547">De straf uwer zonde.</note> u zal bereiken.</verse>
<verse osisID="Num.32.24"> Bouwt dan steden voor uwe kinderen en kooien en stallen voor uwe schapen en runderen; en vervult wat gij beloofd hebt.</verse>
<verse osisID="Num.32.25"> En de zonen van Gad en van Ruben zeiden tot Moses: Uwe dienaren zijn wij, wij zullen doen wat onze heer beveelt.</verse>
<verse osisID="Num.32.26"> Onze kinderen en vrouwen en kudden en runderen zullen wij in de steden van Galaäd achterlaten;</verse>
<verse osisID="Num.32.27"> maar wij, uwe knechten, zullen allen toegerust ten oorlog trekken, gelijk gij, heer, het zegt.</verse>
<verse osisID="Num.32.28"> Moses gebood dan aan Eleazar, den priester, en aan Josue, den zoon van Nun, en aan de vorsten der geslachten onder de stammen van Israël<note n="2548">Dezelfde personen zijn hier aangewezen, die XXXIV 17 over de verdeeling des lands gesteld worden.</note>, en hij zeide tot hen:</verse>
<verse osisID="Num.32.1">den Jordaan overtrekken, allen gewapend ten oorlog voor den Heer, en het land u onderworpen zal zijn, geeft hun dan Galaäd tot bezitting.</verse>
<verse osisID="Num.32.30"> Maar indien zij niet met u gewapend willen overtrekken naar het land Chanaän, moeten zij onder u woonplaatsen ontvangen.</verse>
<verse osisID="Num.32.31"> En de zonen van Gad en de zonen van Ruben antwoordden: Zooals de Heer tot zijne dienaren heeft gesproken, aldus zullen wij doen;</verse>
<verse osisID="Num.32.32"> wij zullen gewapend voor den Heer naar het land Chanaän trekken, en wij erkennen onze bezitting reeds over den Jordaan ontvangen te hebben.</verse>
<verse osisID="Num.32.33"> Moses gaf derhalve aan de zonen van Gad en van Ruben en aan den halven stam van Manasses, den zoon van Joseph, het rijk van Sehon, den koning der Amorrheërs, en het rijk van Og, den koning van Basan, en hun land met deszelfs steden in het rond<note n="2549">De halve stam van Manasses kreeg eveneens in het Overjordaansche zijn erfland om zijn bijzonder aandeel in de verovering van dat gebied. Vgl. v. 39-42.</note>.</verse>
<verse osisID="Num.32.34"> De zonen van Gad bouwden<note n="2550">Bouwden, d.i. herstelden en maakten wederom bewoonbaar.</note> dan Dibon en Ataroth en Aroër</verse>
<verse osisID="Num.32.35"> en Etroth en Sophan en Jazer en Jegbaä</verse>
<verse osisID="Num.32.36"> en Bethnemra en Betharan als versterkte steden en stallingen voor hunne kudden.</verse>
<verse osisID="Num.32.37"> En de zonen van Ruben bouwden Hesebon en Eleale en Cariathaïm</verse>
<verse osisID="Num.32.38"> en Nabo en Baälmeon, terwijl de namen veranderd werden, en Sabama; en zij gaven namen aan de steden, welke zij gebouwd hadden<note n="2551">Sommige der v. 34-38 genoemde steden kwamen reeds vroeger (v. 3 en XXI 30) voor. Van enkele, zooals bijv. van Dibon aan de noordzijde van den Arnon, van Bethnemra of Nemra (v. 3) aan den wadi Nimrin, van het vijf mijlen lager gelegen Betharan, van Hesebon (XXI noot 24), van Eleale en Nabo, het eerste een mijl noordoostelijk, het tweede drie mijlen zuidwestelijk van Hesebon, wijzen nog de puinen de vermoedelijke ligging aan. - Terwijl de namen veranderd werden slaat op Nabo en Baälmeon. De oude namen, welke aan de afgoden Nabo (Is. XLVI 1) en Baäl herinnerden, schenen niet passend. Baälmeon werd vermoedelijk Beon van v. 3. En zij gaven namen enz. Volgens de Septuagint gaven zij hunne namen aan die steden, waarvan dan ook v. 42 een voorbeeld geeft. De nieuwe namen werden dan echter althans ten deele weer spoedig door de oude verdrongen.</note>.</verse> 
<verse osisID="Num.32.39"> Voorts trokken de zonen van Machir, den zoon van Manasses, naar Galaäd en verwoestten het en doodden den Amorrheër, die daar woonde.</verse>
<verse osisID="Num.32.40"> Moses gaf dan het land Galaäd aan Machir, den zoon van Manasses, en deze ging er wonen.</verse>
<verse osisID="Num.32.41"> En Jaïr, de zoon van Manasses, ging henen en bemachtigde zijne dorpen, en hij noemde ze Havoth Jaïr, dat is Dorpen van Jaïr.</verse>
<verse osisID="Num.32.42"> Ook Nobe trok heen en nam Chanath met zijne dorpen; en hij noemde het Nobe naar zijnen naam<note n="2552">De zonen van Machir zijn afstammelingen van Machir's zoon Galaäd (Jos. XVII 1), terwijl Jaïr stamt van Machir's dochter, welke met Hesron van Juda huwde (I Paral. II 21). Langs welke lijn Nobe tot Machir, den zoon van Manasses, opklimt, is onbekend, maar in zijn erfgebied schijnt Nobe's geslacht onderhoorig te zijn geweest aan dat van Jaïr. Bij vergelijking met Deut. III 12-15 blijkt, dat het noordelijke deel van het Overjordaansche land, het eigenlijke Galaäd met geheel Basan, als erfgebied van half Manasses door twee hoofdgeslachten bezet werd. Het geslacht van Machir ontving Galaäd; dat van Jaïr, waaronder ook Nobe's geslacht gerekend is, ontving geheel Basan. De drie en twintig Dorpen van Jaïr (I Paral. II 22) lagen in het noordelijkste gedeelte van Basan, van de bronnen van den Jordaan langs den linkeroever tot aan het meer Genesareth, (vgl. Jos. XIX 34, waar Havoth Jaïr wellicht naar Hesron, den stamvader, ‘Juda aan den Jordaan’ genoemd wordt), terwijl Nobe het zuidelijke Basan of Chanath met zijne zeven en dertig dorpen (vgl. Deut. III 4; I Paral. II 23) bezette.</note>.</verse>
</chapter>

      
<chapter osisID="Num.33">
<title>Hoofdstuk XXXIII.</title><p>De legerplaatsen van Israël sedert den uittocht uit Egypte tot aan de komst in de velden van Moab tegenover Jericho (v. 1-.49. Israël moet het land Chanaän van de afgodendienaars en van de afgoderij zuiveren en het bij het lot verdeelen en in bezit nemen (v. 50-.56.</p>
<verse osisID="Num.33.1"> Dit zijn de vertoefplaatsen der kinderen van Israël, die uit Egypte volgens hunne afdeelingen<note n="2553">Vgl. Exod. VI noot 15.</note> zijn uitgetrokken onder de leiding van Moses en Aäron,</verse>
<verse osisID="Num.33.2"> en Moses heeft ze opgeschreven overeenkomstig de plaatsen der legering, welke zij op het bevel des Heeren veranderden.</verse>
<verse osisID="Num.33.3"> Van Ramesses dan, in de eerste maand, den vijftienden dag der eerste maand, den dag na het Paschen, trokken zij weg, de kinderen van Israël door eene hoog opgeheven hand<note n="2554">Vgl. voor Ramesses Exod. XII 37; door eene hoog opgeheven hand, zie Exod. XIV noot 4.</note>, terwijl alle Egyptenaren het zagen</verse>
<verse osisID="Num.33.4"> en de eerstgeborenen begroeven, die de Heer verslagen had [want ook aan hunne goden<note n="2555">Vgl. Exod. XII 12. Want, Hebr. ‘en’.</note> had Hij wraak geoefend].</verse>
<verse osisID="Num.33.5"> En zij legerden zich te Soccoth<note n="2556">Vgl. Exod. XII 37.</note>.</verse>
<verse osisID="Num.33.6"> En van Soccoth kwamen zij te Etham, dat aan de uiterste grenzen der woestijn ligt<note n="2557">Vgl. Exod. XIII 20.</note>.</verse>
<verse osisID="Num.33.7"> Van daar gingen zij heen en kwamen tegenover Phihahiroth, dat op Beëlsephon ziet, en zij legerden zich voor Magdalum<note n="2558">Vgl. Exod. XIV 2.</note>.</verse>
<verse osisID="Num.33.8"> En van Phihahiroth trokken zij voort en gingen midden door de zee naar de woestijn; en zij togen drie dagen door de woestijn van Etham en legerden zich te Mara<note n="2559">Vgl. Exod. XIV 22; XV 22 en 23.</note>.</verse>
<verse osisID="Num.33.9"> En van Mara trokken zij voort en kwamen te Elim<note n="2560">Vgl. Exod. XV 27.</note>, waar twaalf waterbronnen en zeventig palmboomen waren, en daar legerden zij zich.</verse>
<verse osisID="Num.33.10"> Doch ook van daar gingen zij heen en sloegen de tenten op aan de Roode Zee. En zij trokken voort van de Roode Zee</verse>
<verse osisID="Num.33.11"> en legerden zich in de woestijn van Sin<note n="2561">Vgl. Exod. XVI 1.</note>.</verse>
<verse osisID="Num.33.12"> Van daar gingen zij heen en kwamen te Daphca.</verse>
<verse osisID="Num.33.13"> En zij trokken voort van Daphca en legerden zich te Alus.</verse>
<verse osisID="Num.33.14"> En zij gingen van Alus heen en sloegen de tenten op te Raphidim, waar aan het volk het water om te drinken ontbrak<note n="2562">Vgl. Exod. XVII 1.</note>.</verse>
<verse osisID="Num.33.15"> En zij trokken van Raphidim voort en legerden zich in de woestijn van Sinaï<note n="2563">Vgl. Exod. XIX 1.</note>.</verse>
<verse osisID="Num.33.16"> Doch ook uit de woestijn van Sinaï gingen zij heen en kwamen aan de Lustgraven.</verse>
<verse osisID="Num.33.17"> En zij trokken van de Lustgraven voort en legerden zich te Haseroth<note n="2564">Vgl. XI 34.</note>.</verse>
<verse osisID="Num.33.18"> En van Haseroth kwamen zij te Rethma<note n="2565">Rethma is vermoedelijk de vallei Aboe Retemath bij Cades, welke, evenals Rethma, van den retem (Hebr. ‘rotem’, een soort van bremstruik) haren naam ontving. Wellicht kreeg Rethma of althans de onmiddellijk daaraan grenzende vlakte den naam Cades, dat ‘heilig’ beteekent, om de gewichtige gebeurtenissen, welke daar (XX 13 vgl. XXVII 14 en Deut. XXXII 51) plaats grepen. Zoo dan zijn de tusschen Rethma (of Rethma-Cades XIII 27) en Cades van v. 36 genoemde plaatsen die oorden in het noordoostelijke gedeelte van het Sinaietische schiereiland, waar de kern van Israël met tabernakel en wolkzuil achtereenvolgens verbleef gedurende de acht en dertig jaren der omzwerving door de woestijn. Van slechts een enkele dier v. 19-35 opgetelde legerplaatsen is de juiste ligging met zekerheid aan te wijzen.</note>.</verse>
<verse osisID="Num.33.19"> En zij trokken van Rethma voort en legerden zich te Remmomphares.</verse>
<verse osisID="Num.33.20"> Van daar gingen zij heen en kwamen te Lebna.</verse>
<verse osisID="Num.33.21"> Van Lebna legerden zij zich te Ressa.</verse>
<verse osisID="Num.33.22"> En zij gingen van Ressa heen en kwamen te Ceëlatha.</verse>
<verse osisID="Num.33.23"> Van daar trokken zij voort en legerden zich bij den berg Sepher.</verse>
<verse osisID="Num.33.24"> Van den berg Sepher gingen zij heen en kwamen te Harada.</verse>
<verse osisID="Num.33.25"> Van daar trokken zij voort en legerden zich te Maceloth.</verse>
<verse osisID="Num.33.26"> En zij trokken van Maceloth voort en kwamen te Thahath.</verse>
<verse osisID="Num.33.27"> Van Thahath legerden zij zich te Thare.</verse>
<verse osisID="Num.33.28"> Van daar gingen zij heen en sloegen de tenten op te Methca.</verse>
<verse osisID="Num.33.29"> En van Methca legerden zij zich te Hesmona.</verse>
<verse osisID="Num.33.30"> En zij trokken van Hesmona voort en kwamen te Moseroth<note n="2566">Moseroth of Mosera moet bij den berg Hor, waar Aäron zijn laatste rustplaats vond (XX 25-29 en XXXIII 38), gezocht worden, gelijk blijkt bij vergelijking met Deut. X 6.</note>.</verse>
<verse osisID="Num.33.31"> En van Moseroth legerden zij zich te Benejaäcan.</verse>
<verse osisID="Num.33.32"> En zij trokken van Benejaäcan voort en kwamen aan den berg Gadgad.</verse> 
<verse osisID="Num.33.33"> Van daar trokken zij voort en legerden zich te Jetebatha<note n="2567">Er is eene schijnstrijdigheid tusschen v. 30-33 en Deut. X 6 en 7. Immers volgens het eerste verhaal kwam men eerst te Moseroth en van daar over Benejaäcan en Gadgad te Jetebatha, terwijl volgens het tweede verhaal de tocht van Benejaäcan naar Jetebatha over Mosera, hetzelfde als Moseroth, en Gadgad ging. Doch er is vermoedelijk, zie noot 13, in de twee verhalen van twee verschillende reistochten sprake. In Deut. X 6 en 7 wil Israël langs het gebergte van Edom aan den oostkant Chanaän binnendringen. Met dat doel voor oogen rukt het langs den kortsten weg voort. Daarentegen heeft het hier in Num. op zijne zwerftochten geen belang er bij den kortsten weg te kiezen, maar wijkt het, naar gelang van de omstandigheden, ter rechter- of ter linkerzijde af.</note>.</verse>
<verse osisID="Num.33.34"> En van Jetebatha kwamen zij te Hebrona.</verse>
<verse osisID="Num.33.35"> En zij gingen van Hebrona heen en legerden zich te Asiongaber<note n="2568">Asiongaber. eene weleer belangrijke havenstad nabij Elath aan het noordwestelijke einde van den Elanietischen zeeboezem (vgl. Exod. XV noot 18). Zij komt later nog meermalen (III Reg. IX 26; XXII 49; II Par. VIII 17; XX 36) voor, maar ging na de verzanding der zee daar ter plaatse te niet, zoodat zelfs hare juiste ligging niet met zekerheid is aan te wijzen.</note>.</verse>
<verse osisID="Num.33.36"> Van daar trokken zij voort en kwamen in de woestijn van Sin, dat is Cades<note n="2569">Van het tweede verblijf te Cades (vgl. noot 13), waarmede XX 1 aanvangt, is hier sprake. De legerplaatsen bij den terugtocht van Asiongaber naar Cades waren ongetwijfeld dezelfde of nagenoeg dezelfde als van v. 19 tot 36 en worden daarom, als reeds vermeld, niet meer genoemd.</note>.</verse>
<verse osisID="Num.33.37"> En zij gingen van Cades heen en legerden zich bij den berg Hor<note n="2570">Vgl. noot 14.</note> aan de uiterste grenzen van het land van Edom.</verse>
<verse osisID="Num.33.38"> En Aäron, de priester, klom op den berg Hor volgens het bevel des Heeren; en daar stierf hij in het veertigste jaar na den uittocht der kinderen van Israël uit Egypte, in de vijfde maand, den eersten dag der maand,</verse>
<verse osisID="Num.33.39"> toen hij honderd drie en twintig jaren<note n="2571">Vgl. Exod. VII 7.</note> oud was.</verse>
<verse osisID="Num.33.40"> En de Chanaänietische koning van Arad, die in het zuiden woonde, vernam, dat de kinderen van Israël naar het land Chanaän<note n="2572">Vgl. XXI 1. Het Hebr. heeft: ‘En de Chanaäniet, de koning van Arad, die in het zuiden (of: in den negeb), in het land Chanaän woonde, vernam het, toen de kinderen van Israël kwamen’.</note> gekomen waren.</verse>
<verse osisID="Num.33.41"> En zij trokken van den berg Hor voort en legerden zich te Salmona.</verse> 
<verse osisID="Num.33.42"> Van daar gingen zij heen en kwamen te Phunon.</verse>
<verse osisID="Num.33.43"> En zij trokken van Phunon voort en legerden zich te Oboth<note n="2573">Vgl. XXI noot 9.</note>.</verse>
<verse osisID="Num.33.44"> En van Oboth kwamen zij te Jiëabarim<note n="2574">Jiëabarim, d.i. ‘Heuvelen van Abarim’, ligt aan het zuidelijke einde van het gebergte Abarim, dat zich langs den oostkant der Doode Zee uitstrekt.</note>, dat op de grenzen der Moabieten ligt.</verse>
<verse osisID="Num.33.45"> En zij trokken van Jiëabarim voort en sloegen de tenten op te Dibongad.</verse>
<verse osisID="Num.33.46"> Van daar gingen zij heen en legerden zich te Helmondeblathaïm.</verse>
<verse osisID="Num.33.47"> En zij gingen van Helmondeblathaïm heen en kwamen aan de bergen van Abarim tegenover Nabo<note n="2575">Bij vergelijking van v. 45-48 met XXI 12, 13, 16-20 en XXII 1 blijkt in de opgave der legerplaatsen een groot verschil te bestaan. Deze is hier beknopter. Althans van XXI 16-19 wordt niet gerept en wellicht is een of andere legering met een anderen naam aangewezen, zooals bijv. de plek tegenover Nabo, welke vermoedelijk dezelfde is als het dal bij de hoogte van den Phasga (XXI 20).</note>.</verse>
<verse osisID="Num.33.48"> En zij trokken van de bergen van Abarim voort en kwamen in de velden van Moab<note n="2576">Vgl. XXII noot 1.</note> aan den Jordaan tegenover Jericho.</verse>
<verse osisID="Num.33.49"> En daar legerden zij zich van Bethsimoth tot Abelsatim<note n="2577">Zie voor Bethsimoth, dat naar het Hebr. ‘huis der verlatenheid of der woestijn’ beteekent, XXI noot 18. Abelsatim, dat vlakte of veld van Satim beteekent, is hetzelfde als Settim of Setim; vgl. XXV 1; Jos. II 1; III 1.</note> in de vlakten der Moabieten,</verse>
<verse osisID="Num.33.50"> alwaar de Heer tot Moses zeide:</verse>
<verse osisID="Num.33.51"> Gebied den kinderen van Israël en zeg tot hen: Wanneer gij over den Jordaan gegaan en in het land Chanaän gekomen zijt,</verse>
<verse osisID="Num.33.52"> verdelgt dan alle inwoners van dat land, verbrijzelt de gedenksteenen<note n="2578">Vgl. Exod. XXIII 24, 33; XXXIV 13. Zie voor gedenksteenen, Lev. XXVI noot 1 aan het einde.</note> en vernielt de beelden en verwoest al de hoogten,</verse>
<verse osisID="Num.33.53"> en reinigt het land<note n="2579">Hebr.: ‘en neemt bezit van het land’.</note> en woont daarin, want Ik heb het u tot bezitting gegeven,</verse>
<verse osisID="Num.33.54"> en gij zult het onder u bij het lot verdeelen. Aan die meer talrijk zijn zult gij een meer uitgestrekt en aan die weinig in getal zijn zult gij een meer beperkt land geven. Aan een ieder zal zoo, gelijk het lot valt, zijn erfdeel geschonken worden. Volgens de stammen en geslachten zal het bezit verdeeld worden<note n="2580">Vgl. XXVI 53-55. Het bezit, Hebr. ‘het erfbezit’.</note>.</verse>
<verse osisID="Num.33.55"> Maar indien gij de inwoners des lands niet wilt dooden, dan zullen de overblijvenden voor ulieden zijn als spijkers in de oogen en als speren in de zijden, en zij zullen u vijandig zijn in het land uwer inwoning,</verse>
<verse osisID="Num.33.56"> en al wat Ik gedacht had hun te doen, dat zal Ik u doen.</verse>
</chapter>

      
<chapter osisID="Num.34">
<title>Hoofdstuk XXXIV.</title><p>Gods verordening aangaande de grenzen van Chanaän ten zuiden (v. 1-5), ten westen (v. 6), ten noorden (v. 7-9) en ten oosten (v. 10-12), het Overjordaansche niet medegerekend (v. 13-.15. Lijst van stamvorsten, die met Eleazar en Josue over de verdeeling des lands gesteld zijn (v. 16-.29.</p>
<verse osisID="Num.34.1"> En de Heer sprak tot Moses, zeggende:</verse>
<verse osisID="Num.34.2"> Gebied den kinderen van Israël en zeg tot hen: Wanneer gij in het land Chanaän zijt gekomen en het u tot bezitting bij het lot te beurt is gevallen, zal het worden afgesloten door deze grenzen<note n="2581">Het land Chanaän ten westen van den Jordaan. Van het Overjordaansche land is hier geen sprake.</note>:</verse>
<verse osisID="Num.34.3"> De zuidzijde zal beginnen bij de woestijn van Sin, welke naast Edom ligt; en zij zal ten oosten de Zoutzee tot grenzen hebben.</verse>
<verse osisID="Num.34.4"> En deze zullen aan den zuidkant gaan over den Schorpioenopgang op die wijze, dat zij naar Senna doorloopen en ten zuiden tot Cadesbarne komen, van waar de grenzen zich zullen uitstrekken tot het dorp, genaamd Adar, en zullen reiken tot Asemona;</verse>
<verse osisID="Num.34.5"> en van Asemona zal de grens zich wenden naar de Beek van Egypte en aan het strand der Groote Zee eindigen<note n="2582">De zuidergrenzen begonnen aan het zuidwestelijke einde der Zoutzee of Doode Zee, in de woestijn van Sih (vgl. XIII noot 6), welke Chanaän van noordwestelijk Edom scheidt. Van daar liepen ze in westelijke richting over de v. 4 genoemde plaatsen naar de Beek van Egypte (vgl. Gen. XV noot 14) om aan de Groote Zee, de Middellandsche Zee, te eindigen. De Schorpioen-opgang (Akrabbim) is de naam eener klippenrij aan het zuidelijke einde der Doode Zee. Naar Senna, Hebr. ‘naar Sin’, te weten naar de plaats van dien naam in de woestijn van Sin, waarin ook Cadesbarne of Cades gelegen was. Vgl. XIII noot 2 en 7.</note>.</verse>
<verse osisID="Num.34.6"> De westkant nu zal bij de Groote Zee beginnen en bij haar ook zijn eindgrens hebben<note n="2583">De Middellandsche Zee zou voor Chanaän, evenals de Noordzee voor ons land, de groote westergrens zijn.</note>.</verse>
<verse osisID="Num.34.7"> Voorts zullen aan den noordkant de grenzen bij de Groote Zee beginnen en tot den allerhoogsten berg doorloopen,</verse>
<verse osisID="Num.34.8"> van waar men naar Emath komt, tot aan de grenzen van Sedada;</verse>
<verse osisID="Num.34.9"> en de grenzen zullen tot Zephrona gaan en tot het dorp Enan; dat zullen de grenzen zijn aan de noordzijde<note n="2584">De aanwijzing der noordergrenzen is niet duidelijk. Voor den allerhoogsten berg, heeft het Hebr.. ‘horha-haar’, dat ‘Hor van den berg’, ‘den berg Hor’ of wel ‘verheffing’ of ‘rijzing van den berg’ beteekenen kan. Vermoedelijk is hiermede de westelijke bergrug van den Libanon tegenover Sidon, misschien de Dsjebel es-Sjoekif, aangewezen. De weg of ingang naar Emath schijnt (vgl. XIII noot 7) de vlakte Merdj ʽAjoen te zijn tusschen den zuidelijken Libanon en den Hermon, gelijk de Anti-Libanon heet, waar hij zuidwaarts zijn grootste hoogte bereikt. Wellicht is Sedada, Septuagint ‘Saradak’, het in de nabijheid dier vlakte oostwaarts gelegen Serada en is Zephrona het zuidoostelijk van Serada gelegen Senbariyeh aan de rivier de Hasbani, op den weg naar Paneas (Caesarea Philippi), terwijl het dorp Enan het noordoostelijk van Paneas gelegen el-Hadr kan zijn. Volgens deze meening liepen de noordergrenzen ten zuiden van den Libanon en van den Hermon. Anderen zoeken de genoemde grensplaatsen veel hooger en buiten het gebied, dat ooit feitelijk aan Israël toekwam. Vgl. Exod. XXIII noot 24 aan het einde.</note>.</verse>
<verse osisID="Num.34.10"> Van daar zullen de grenzen aan den oostkant getrokken worden van het dorp Enan tot Sephama,</verse>
<verse osisID="Num.34.11"> en van Sephama zullen de grenzen afdalen naar Rebla tegenover de bron Daphnim; van daar zullen zij oostwaarts tot de zee van Cenereth doorloopen<note n="2585">Daphnim is zeker eene inlassching. De grondtekst heeft: ‘En de grens dale van Sjephaam (Vulg.: Sephama) naar ha-Riblah (Vulg.: Rebla) ten oosten van ʽAjin (Bron). En de grens dale en rake den schouder der zee van Kinnereth ten oosten’. Wellicht is Sephama Ofani, twaalf kilometers beneden el-Hadr, bij den aanvang der rivier de Roekkad en moet ʽAjin met Rebla aan dezelfde rivier gezocht worden ongeveer ter plaatse, waar zij zich met den Jarmoek vereenigt. Naar deze meening begonnen de oostergrenzen aan den zuidoostelijken voet van den Hermon en volgden den loop van de Roekkad, tot waar deze, voorbij de zee van Cenereth, met den Jarmoek vereenigd, in den Jordaan valt. Anderen zoeken ʽAjin en Rebla meer noordelijk, wijl de grens van daar schijnt te dalen om langs de bergstreek te gaan, welke den oostelijken oever van genoemde zee omzoomt. Eerst bij de zee van Cenereth, het bekende meer van Genesareth, en aan den Jordaan wordt de grenslijn geheel duidelijk.</note></verse> 
<verse osisID="Num.34.12"> en tot den Jordaan reiken en ten slotte aan de Zoutzee eindigen. Dat land zult gij volgens zijne grenzen in het rond bezitten.</verse>
<verse osisID="Num.34.13"> En Moses gebood den kinderen van Israël, zeggende: Dit is het land, dat gij volgens het lot zult bezitten en dat de Heer bevolen heeft aan de negen stammen en aan den halven stam te geven.</verse>
<verse osisID="Num.34.14"> Want de stam der kinderen van Ruben volgens hunne geslachten, en de stam der kinderen van Gad volgens het getal hunner geslachten, alsook de halve stam van Manasses,</verse>
<verse osisID="Num.34.15"> dat is twee en een halve stam, hebben hun deel ontvangen over den Jordaan tegenover Jericho, aan den oostkant<note n="2586">Vgl. XXXII 33.</note>.</verse>
<verse osisID="Num.34.16"> En de Heer zeide tot Moses:</verse>
<verse osisID="Num.34.17"> Dit zijn de namen der mannen, die aan ulieden het land zullen toedeelen, Eleazar, de priester, en Josue, de zoon van Nun,</verse>
<verse osisID="Num.34.18"> en één vorst uit elken stam<note n="2587">Van Ruben en Gad ontbreken de vorsten, wijl die Overjordaansche stammen in het Westjordaansche Chanaän geen erfgebied ontvingen. Ook Levi, die in het geheel geen stamgebied kreeg, is niet vertegenwoordigd. Eleazar toch staat als hoogepriester (XXVII 21) met Josue, den aanvoerder, aan het hoofd van geheel Israël. De optelling der vorsten geschiedt nagenoeg in die orde, volgens welke later het grondgebied aan de stammen, van het zuiden naar het noorden, werd toegedeeld.</note>,</verse>
<verse osisID="Num.34.19"> en dit zijn hunne namen: Uit den stam Juda Caleb, de zoon van Jephone.</verse>
<verse osisID="Num.34.20"> Uit den stam Simeon Samuel, de zoon van Ammiud.</verse>
<verse osisID="Num.34.21"> Uit den stam Benjamin Elidad, de zoon van Chaselon.</verse>
<verse osisID="Num.34.22"> Uit den stam der kinderen van Dan Bocci, de zoon van Jogli.</verse>
<verse osisID="Num.34.23"> Van Joseph's zonen, uit den stam Manasses, Hanniël, de zoon van Ephod.</verse> 
<verse osisID="Num.34.24"> Uit den stam Ephraïm Camuël, de zoon van Sephthan.</verse>
<verse osisID="Num.34.25"> Uit den stam Zabulon Elisaphan, de zoon van Pharnach.</verse>
<verse osisID="Num.34.26"> Uit den stam Issachar de vorst Phaltiël, de zoon van Ozan.</verse>
<verse osisID="Num.34.27"> Uit den stam Aser Ahiud, de zoon van Salomi.</verse>
<verse osisID="Num.34.28"> Uit den stam Nephthali Phedaël, de zoon van Ammiud.</verse>
<verse osisID="Num.34.29"> Dat zijn degenen, aan wie de Heer gebood den kinderen van Israël het land Chanaän toe te deelen.</verse>
</chapter>

      
<chapter osisID="Num.35">
<title>Hoofdstuk XXXV.</title><p>De levietensteden (v. 1-.8. De vrijsteden voor hen, die zonder opzet iemand gedood hebben (v. 9-.15. Wetsbepalingen betreffende moord en onvrijwilligen doodslag (v. 16-.34.</p>
<verse osisID="Num.35.1"> Ook dit sprak de Heer tot Moses in de velden van Moab aan den Jordaan tegenover Jericho:</verse>
<verse osisID="Num.35.2"> Gebied den kinderen van Israël, dat zij van hunne bezittingen aan de Levieten</verse>
<verse osisID="Num.35.3"> steden geven ter bewoning met hare ommelanden in het rond, opdat zij zelf in de steden wonen en de ommelanden voor hunne kudden en runderen dienen;</verse>
<verse osisID="Num.35.4"> en deze zullen zich van de muren der steden naar buiten op een afstand van duizend schreden<note n="2588">Hebr.: ‘duizend el’. Aan elke van de vier zijden der stad moest een stuk weiland worden afgezonderd, dat, van den stadsmuur af gerekend, duizend el of ruim 484 meter breed was, volgens de lengtemaat der Oud-Egyptische el (48.42 cm.), waarmede die der Hebreërs waarschijnlijk overeenkwam. Over de lengte handelt het volgende vers.</note> in het rond uitstrekken;</verse>
<verse osisID="Num.35.5"> oostwaarts zullen er twee duizend el zijn, en westwaarts zullen er eveneens twee duizend zijn; ook aan den kant der zee, welke op het westen ziet, zal dezelfde maat zijn, en de noordzijde zal met eenzelfde afmeting begrensd worden; en de steden zullen in het midden en de ommelanden daarbuiten liggen<note n="2589">De lengte van elk der vier stukken moest twee duizend el of ruim 968 meter bedragen. Derhalve was de uitgestrektheid van elk der vier stukken weiland 1000 × 2000 vierkante ellen of ruim 46.8 hectaren. Die berekening is echter niet zeker. Volgens andere opgaven bedroeg de gewone el 45 cm., de heilige el 52.5 cm. - De landerijen der levieten waren onvervreemdbaar. Vgl. Lev. XXV 34.</note>.</verse> 
<verse osisID="Num.35.6"> Van die steden nu, welke gij aan de Levieten zult geven, zullen er zes tot wijkplaatsen der vluchtelingen worden afgezonderd, opdat derwaarts vluchte degene, die bloed vergoten heeft; en buiten deze zullen er twee en veertig andere steden zijn,</verse>
<verse osisID="Num.35.7"> dat is te zamen acht en veertig met hare ommelanden.</verse>
<verse osisID="Num.35.8"> En die steden, welke van de bezittingen der kinderen van Israël gegeven zullen worden, moeten van hen, die meer bezitten, in grooter getal en van hen, die minder bezitten, in kleiner getal genomen worden; een ieder zullen zij, naar de mate van hun erfdeel, steden geven aan de Levieten<note n="2590">Vgl. Jos. XXI. - De stam Levi werd derhalve voor het gemis van eigen stamgebied schadeloos gesteld door de opbrengst der tienden (XVIII 21-24) en door deze verordening (v. 2-8) op de levietensteden, waarin zij te midden van de andere stadbewoners hun eigen huizen als erfgoed (Lev. XXV 32, 33) bezaten. Deze laatste bepaling bewaarde den godgewijden stam zooveel mogelijk tegen verarming, maakte het betalen der tienden voor de andere stammen minder bezwaarlijk en diende vooral (vgl. Lev. X 11; Deut. XXXI 9-13; XXXIII 9 en 10) tot instandhouding van den zuiveren godsdienst en tot handhaving der heilige Wet door geheel Israël.</note>.</verse>
<verse osisID="Num.35.9"> De Heer zeide tot Moses:</verse>
<verse osisID="Num.35.10"> Spreek tot de kinderen van Israël en zeg tot hen: Wanneer gij over den Jordaan in het land Chanaän zijt gekomen,</verse>
<verse osisID="Num.35.11"> bepaalt dan, welke steden moeten dienen tot vrijplaatsen<note n="2591">Niet zonder reden werden juist uit de levietensteden (zie v. 6) enkele tot vrijplaatsen uitgekozen. Immers de priesters en levieten waren de meest bevoegde personen om met hunne kennis de rechters bij te staan en in twijfelachtige gevallen de Wet te verklaren.</note> der vluchtelingen, die zonder opzet bloed vergoten hebben;</verse>
<verse osisID="Num.35.12"> en wanneer de voortvluchtige daarin is, zal de nabestaande<note n="2592">Hebr.: ‘de goëel’. Vgl. Lev. XXV noot 15. De naaste bloedverwant van den verslagene had volgens aloud gewoonterecht den plicht om rekenschap te vragen en wraak te nemen, wanneer er bloed was vergoten. Door de hier volgende wetsbepalingen werd echter zooveel mogelijk persoonlijke moedwil voorkomen en de beschuldigde onder de bescherming der Wet geplaatst. Vgl. hierbij Jos. XX 2-6.</note> van den gedoode hem niet kunnen dooden, voordat hij ten aanschouwen der menigte gestaan heeft en zijne zaak geoordeeld is.</verse> 
<verse osisID="Num.35.13"> Van die steden nu, welke tot vrijplaatsen der vluchtelingen worden afgezonderd,</verse>
<verse osisID="Num.35.14"> zullen er drie over den Jordaan en drie in het land Chanaän zijn</verse>
<verse osisID="Num.35.15"> zoowel voor de kinderen van Israël als voor de aankomelingen en vreemdelingen, opdat daarheen vluchte degene, die zonder opzet bloed vergoten heeft.</verse>
<verse osisID="Num.35.16"> Indien iemand met een ijzeren voorwerp slaat en de geslagene sterft, dan zal hij schuldig aan moord zijn en zelf zal hij sterven<note n="2593">In welke gevallen moord bedreven is en de bloedverwant van den verslagene zijn eisch tot wraakneming ziet ingewilligd, verklaren v. 16-21. In welke gevallen onopzettelijke doodslag gepleegd is en dientengevolge de doodslager niet aan den bloedwreker wordt overgeleverd, verklaren v. 22-28.</note>.</verse>
<verse osisID="Num.35.17"> Indien hij eenen steen werpt<note n="2594">In het Hebr. is niet het werpen van eenen steen, maar ‘het slaan met eenen steen in de hand’ uitgedrukt. De hand, welke met zulk een steenen wapen iemand doodslaat, is de hand eens moordenaars. - Het zonder moedwil werpen van iets en het doen vallen van eenen steen op iemand wordt bij wijze van voorbeeld genoemd v. 22 en 23 in den grondtekst.</note> en de getroffene bezwijkt, zal hij eveneens gestraft worden.</verse>
<verse osisID="Num.35.18"> Indien iemand met een houten voorwerp geslagen wordt en sterft, zal hij met het bloed van dengene, die sloeg, gewroken worden.</verse>
<verse osisID="Num.35.19"> De nabestaande van den gedoode zal den moordenaar dooden; zoodra hij hem achterhaalt, zal hij hem dooden.</verse>
<verse osisID="Num.35.20"> Indien iemand uit haat eenen mensch stoot of met boos opzet iets op hem werpt,</verse>
<verse osisID="Num.35.21"> of, daar hij zijn vijand is, hem met de hand slaat en de ander sterft, dan zal degene, die sloeg, aan doodslag schuldig zijn; de nabestaande van den gedoode zal hem dooden, zoodra hij hem vindt.</verse>
<verse osisID="Num.35.22"> Bijaldien echter iemand bij toeval en zonder haat<note n="2595">Vgl. Deut. XIX 4-6.</note></verse>
<verse osisID="Num.35.23"> en vijandschap iets zoodanigs doet,</verse>
<verse osisID="Num.35.24"> en dit ten aanhooren des volks bewezen en tusschen dader en na- bestaande in den bloede de rechtzaak onderzocht is<note n="2596">Waarschijnlijk geschiedde het gerechtelijk onderzoek ter plaatse, waar de doodslag gebeurd was. Vgl. v. 25.</note>,</verse>
<verse osisID="Num.35.25"> dan zal de onschuldige uit de hand des wrekers gered en bij rechterlijke uitspraak teruggebracht worden in de stad, waarheen hij gevlucht was, en hij zal daar blijven, totdat de hoogepriester sterft, die met de heilige olie gezalfd is<note n="2597">Op die wijze werd, tot grooteren afschuw tegen moord en bloedschuld, de onvrijwillige doodslag eenigszins gewroken en uitgeboet. Middelerwijl kon lichtelijk de gramschap van den bloedwreker bedaren en bij den algemeenen rouw moest passend de persoonlijke wrok eindigen. Vanzelf wijst ons ook deze bepaling op den dood van onzen goddelijken Hoogepriester, die stervend de zonden der wereld wegneemt.</note>.</verse>
<verse osisID="Num.35.26"> Indien de doodslager buiten de grenzen der steden, welke voor de ballingen bestemd zijn,</verse>
<verse osisID="Num.35.27"> gevonden en door den bloedwreker verslagen wordt, zal degene, die hem doodde, zonder schuld<note n="2598">Hebr.: ‘zonder bloedschuld’. Hij kon niet gerechtelijk gestraft worden. Zoo dan was de eigenmachtige wraakneming wel door de Wet binnen enge perken gesteld, maar toch, om grooter kwaad te voorkomen (vgl. Mat. XIX 8), niet geheel en al aan het onvolmaakte volk ontzegd.</note> zijn.</verse>
<verse osisID="Num.35.28"> Want de voortvluchtige moest tot den dood des hoogepriesters in de stad wonen; nadat echter deze gestorven is, zal de doodslager naar zijn land terugkeeren.</verse>
<verse osisID="Num.35.29"> Dat zal altoosdurend en wettelijk zijn in al uwe woonsteden.</verse>
<verse osisID="Num.35.30"> De moordenaar zal volgens verklaring van getuigen gestraft worden; op het getuigenis van een enkele zal niemand veroordeeld worden<note n="2599">Minstens twee getuigen waren noodig. Vgl. Deut. XVII 6; XIX 15.</note>.</verse>
<verse osisID="Num.35.31"> Gij zult geen losprijs aannemen van hem, die bloedschuld heeft; terstond moet ook hij zelf sterven<note n="2600">In welk geval van bloedschuld een losprijs geoorloofd was, zegt Exod. XXI 29, 30.</note>.</verse>
<verse osisID="Num.35.32"> Ballingen en voortvluchtigen zullen vóór den dood des hoogepriesters op geenerlei wijze naar hunne steden kunnen terugkeeren<note n="2601">Volgens het Hebr. wordt hier gezegd, dat de ballingschap in geval van onvrijwilligen doodslag met geen losprijs kan worden afgekocht.</note>;</verse>
<verse osisID="Num.35.33"> bezoedelt het land uwer inwoning niet, dat door het bloed der onschuldigen verontreinigd wordt; en niet anders kan het gereinigd worden dan door het bloed van hem, die eens anders bloed vergoot<note n="2602">Vgl. Gen. IX 6; Exod. XXI 12 en 14.</note>.</verse>
<verse osisID="Num.35.34"> En aldus zal uwe bezitting gereinigd worden, waar Ik met u verblijf<note n="2603">Hebr.: ‘En gij zult het land niet verontreinigen, waarin gij woont, in welks midden Ik woon’, enz.</note>, want Ik ben de Heer, die woon onder de kinderen van Israël.</verse>
</chapter>

      
<chapter osisID="Num.36">
<title>Hoofdstuk XXXVI.</title><p>Aanleiding tot de wet op het huwelijk der erfdochters (v. 1-.4. Wet voor de erfdochters om binnen haren stam te huwen (v. 5-.9. Opvolging dier wet door de dochters van Salphaäd (v. 10-.12. Besluit (v. .13.</p>
<verse osisID="Num.36.1"> Ook traden de vorsten nader der geslachten van Galaäd, den zoon van Machir, de zoon van Manasses, uit den stam der kinderen van Joseph; en zij spraken tot Moses in tegenwoordigheid der vorsten van Israël en zeiden:</verse>
<verse osisID="Num.36.2"> U, onzen heer, heeft de Heer geboden om het land bij het lot aan de kinderen van Israël toe te deelen en om aan de dochters van Salphaäd, onzen broeder, de aan hunnen vader toekomende bezitting<note n="2604">Hebr. ‘erfbezit’.</note> te geven;</verse>
<verse osisID="Num.36.3"> indien nu mannen van een anderen stam haar tot vrouwen nemen, zal hare bezitting haar volgen en, in een anderen stam overgebracht, van ons erfdeel worden weggenomen.</verse>
<verse osisID="Num.36.4"> En zoo zal het gebeuren, dat, wanneer het jubeljaar, dat is het vijftigste jaar der vrijlating, komt, de verdeeling der loten in verwarring geraakt en de bezitting van den een op den ander overgaat<note n="2605">Duidelijker zegt het Hebr.: ‘En als het jubeljaar voor de kinderen van Israël intreedt, dan wordt haar erfbezit gevoegd bij het erfbezit van den stam, in welken zij zullen zijn; maar aan het erfbezit van den stam onzer vaderen zal haar erfbezit ontnomen worden’. Dat zou vanzelf, zie v. 3, reeds vroeger geschieden, maar dan, wanneer alle erfgoed tot den oorspronkelijken eigenaar moest terugkeeren (Lev. XXV 10, 13, 23), gebeurde het krachtens de wet van het jubeljaar. En zoo zou die wet, welke vooral de instandhouding van het oorspronkelijke grondbezit in de afzonderlijke stammen (zie Lev. XXV noot 8) bedoelde, zich zelve vernietigen, daar zij in dit geval het erfgoed van den eenen stam aan een anderen toewees.</note>,</verse> 
<verse osisID="Num.36.5"> Moses antwoordde aan de kinderen van Israël en zeide op bevel des Heeren: De stam der kinderen van Joseph heeft goed gesproken.</verse>
<verse osisID="Num.36.6"> En deze wet is ten aanzien der dochters van Salphaäd door den Heer uitgevaardigd: Zij mogen huwen met wie zij willen, mits met mannen van haren stam<note n="2606">Volgens het Hebr. hier en v. 8 zullen zij huwen met mannen uit het geslacht van den stam haars vaders. De echtgenooten der erfdochters moesten dus niet alleen van denzelfden stam, maar ook van hetzelfde geslacht zijn.</note>,</verse>
<verse osisID="Num.36.7"> opdat niet de bezitting der kinderen van Israël gemengd worde van stam in stam. Want alle mannen moeten vrouwen huwen van hunnen stam en van hun geslacht<note n="2607">Hebr.: ‘Want de kinderen van Israël zullen een ieder aan het erfbezit van den stam zijner vaderen vasthouden’, d.i. het onvervreemdbaar behouden.</note>;</verse>
<verse osisID="Num.36.8"> en alle vrouwen<note n="2608">Alle erfdochters, gelijk de grondtekst heeft. Vgl. verder noot 2.</note> moeten uit denzelfden stam echtgenooten krijgen, opdat het erfdeel blijve in de geslachten,</verse>
<verse osisID="Num.36.9"> en de stammen niet onderling vermengd worden, maar zoo blijven,</verse>
<verse osisID="Num.36.10"> gelijk zij door den Heer zijn afgezonderd. En de dochters van Salphaäd deden, zooals bevolen was;</verse>
<verse osisID="Num.36.11"> en Maäla en Thersa en Hegla en Melcha en Noa huwden met de zonen van haren vadersbroeder<note n="2609">Hebr. ‘van hare vadersbroeders’ of ‘ooms’.</note></verse>
<verse osisID="Num.36.12"> uit het geslacht van Manasses, die de zoon van Joseph was; en de bezitting, welke haar was toegekend, bleef in den stam en in het geslacht haars vaders.</verse>
<verse osisID="Num.36.13"> Dat zijn de geboden en de rechten, welke de Heer geboden heeft door de bediening van Moses aan de kinderen van Israël, in de velden van Moab, aan den Jordaan, tegenover Jericho<note n="2610">Besluit der wetsbepalingen, welke reeds hoofdst. XXVII begonnen. Daarmede wordt de wetgeving in de velden van Moab naast die van den Sinaï gesteld. Vgl. Lev. XXVI 45; XXVII 34.</note>.</verse>

</chapter>
</div>
<div canonical="true" osisID="Deut" type="book">
<title>Inleiding</title>
<p>Het vijfde Boek van Moses draagt bij ons denzelfden naam, waarmede het vanouds in de Grieksche en Latijnsche bijbelvertaling betiteld is. Het heet Deuteronomium, d.i. Tweede Wet of juister nog Herhaling der Wet, omdat vooral herhaling, verklaring en inscherping der in de drie vorige Boeken vervatte wetgeving den inhoud er van uitmaakt.</p>
<p>Afgezien van de hoofdstukken XXXI-XXXIV, waarin de laatste woorden en handelingen van Moses waarschijnlijk door een andere hand, althans ten deele, zijn opgeteekend, bestaat het Boek uit drie groote toespraken van den zelfden Moses, welke naar hun verschillend karakter de historische rede (I 6 - IV 40), de wetsrede (IV 44 - XXVI 19) en de verbondsrede (XXVII-XXX) genoemd kunnen worden en welke tot elkander in een zelfde verhouding staan als de inleiding, de ontwikkeling en het besluit eener redevoering.</p>
<p><hi type="italic">De historische rede</hi> geeft, nadat in het opschrift (I 1-5) tijd en plaats dezer toespraken vermeld zijn, een overzicht van de voornaamste gebeurtenissen, welke sedert het vertrek uit Sinaï's woestijn tot aan de legering in het Overjordaansche tegenover Jericho plaats grepen (I 6 - III 29), waarop de toepassing volgt om, het Verbond met God op Horeb steeds gedachtig en Gods goedheid en gerechtigheid voor oogen houdend, de  Wet getrouw na te leven (IV 1-40). Daarbij is een klein aanhangsel (IV 41-43) gevoegd, betreffende de drie vrijsteden in het Overjordaansche land.</p>
<p><hi type="italic">De wetsrede</hi> begint, na een nieuw opschrift (IV 44-49), met de herhaling der Tien Geboden en de herdenking van hetgeen bij de afkondiging er van geschiedde (V), om vervolgens het gebod der liefde tot God, onder waarschuwing tegen de afgoderij en bevel tot uitdelging der verdorven Chanaänieten, te verklaren en in te scherpen (VI, VII). Daarbij gaat nogmaals, ten einde dat eerste en grootste gebod des te dieper in te prenten, eene herinnering aan de vroegere gunstbewijzen en kastijdingen des Heeren, alsmede de belofte van zegepraal en verovering binnen Chanaän, terwijl ten besluit van dit eerste, algemeene gedeelte der rede Gods zegening aan de vervullers, Gods vervloeking aan de overtreders der Wet wordt aangekondigd (VIII-XI).-</p>
<p>Het tweede gedeelte der wetsrede mag passend het bijzondere heeten, wijl daarin vele en velerlei wetten behandeld worden, van welke of wel met het oog op de naaste toekomst wijziging noodig, of althans herhaling voor het nieuwe geslacht nuttig was. Achtereenvolgens worden hier drieërlei plichten het volk voorgehouden. Eerst komen plichten ten opzichte van God - vernietiging der afgoderij en eeredienst van Jehova in het ééne, door Hem verkoren heiligdom (XII), uitdelging der valsche profeten en afgodendienaars in Israël (XIII), verbod van heidensche zeden, onderhouding der spijswetten en viering van heilige maaltijden bij het ééne heiligdom (XIV), vrijlating in het sabbatjaar (XV 1-18), toewijding van het eerstgeborene onder het vee en viering der groote feesten bij het ééne heiligdom (XV 19 - XVI 17) -; dan volgen plichten ten opzichte van Gods plaatsbekleeders - van de rechters en voor lateren tijd van de koningen, die zelf ook Gods wet hebben te eerbiedigen (XVI 18 - XVII 20), van de priesters en de profeten (XVIII) -; eindelijk komen nog plichten ten opzichte van den evenmensch - eerst hoofdzakelijk in verband met zijn leven, vandaar: de vrijsteden in geval van onvrijwilligen doodslag en de bestraffing van valsche getuigen (XIX), rechten en wetten in oorlogstijd (XX), uitboeting van een ongewroken moord, bestraffing van weerspannige zonen en begrafenis van gevonniste misdadigers, waartusschen ook het recht der in den krijg buitgemaakte vrouw en des eerstgeborenen is ingelascht (XXI); dan in verband met zijn eigendoms- en huwelijksrecht (XXII) -; waarna een nieuwe reeks voorschriften volgt, welke vooral de heiligheid van het gansche volk ten doel hebben. Daaronder vallen de weigering van het burgerrecht aan onwaardigen, de reinheid van het legerkamp, de goede bejegening van vreemde, binnen Israël gevluchte slaven, de wering van zedeloosheid en woeker, het volbrengen der geloften, de scheidingsbrief en het recht van den jonggehuwde in oorlogstijd, de straf op menschenroof, de naleving der wetten op de melaatschheid, de barmhartigheid jegens schuldenaars, daglooners en armen, de gerechtigheid in het gericht, het leviraathuwelijk, de eerlijkheid in den handel en nogmaals de heilige maaltijden bij het ééne heiligdom. - Met een korte vermaning (XXVI 16-19) wordt dan de groote wetsrede besloten.</p> 
<p><hi type="italic">De bondsrede</hi> verordent onmiddellijk als ter nieuwe bekrachtiging der opnieuw afgekondigde wetgeving om, na den Jordaan te zijn overgetrokken, op de bergen Garizim en Hebal bij Sichem plechtig, bij het opdragen van brandoffers en onder afroeping van zegen en vloek het Verbond met God te bezweren (XXVII). Wederom worden dan de zegeningen, welke aan de onderhouding der Wet verbonden zijn, en veelmeer nog de kastijdingen, welke op de overtreding der Wet zullen volgen, uitvoerig voor oogen gesteld (XXVIII), waarna ten besluit, onder lofprijzing van Gods goedheid voor zijn volk, met alle innigheid Israël op het hart wordt gedrukt om tusschen leven en dood toch de goede keuze te doen en, het Verbond getrouw, den Heer alleen aan te hangen (XXIX-XXX).</p>
<p>De laatste hoofdstukken vormen het historische deel des Boeks, dat overigens voornamelijk onderrichting en vermaning bevat. Vóór zijn verscheiden stelt Moses Josue aan in zijne plaats en na aan de overheid de voorlezing der door hem geschreven Wet in elk sabbatjaar gelast te hebben, laat hij ze naast de ark nederleggen ten getuigenis tegen Israël (XXXI). Op Gods bevel rechtvaardigt hij verder in een laatste lied de handelwijze des Heeren ten opzichte van het volk en overtuigt hij Israël, zoo het afvallig wordt, voor alle volgende eeuwen van ondank en dwaasheid (XXXII 1-47). Dan geeft hij zijn profetischen zegen aan de stammen (XXXII 48 - XXXIII) en sterft op den berg Nebo, na daar het land der belofte, dat hij niet mocht betreden, in zijn gansche uitgestrektheid gezien te hebben. Een kort bericht aangaande zijne begrafenis, Israël's rouw en Josue's opvolging met een laatste lofprijzing op Moses (XXXIV) besluit het Boek en tevens geheel den Pentateuch.</p>
<p>Klaarblijkelijk verlangt Deuteronomium begrepen te worden in verband met de vorige Boeken. In tegenspraak daarmede verzekeren echter niet weinigen, dat het vijfde Boek van Moses in zijn oorspronkelijken, thans bijna niet meer herkenbaren vorm het eerste eigenlijke wetboek van Israël geweest is en dat daarin de overeenstemming met de vorige Boeken meestal ontbreekt, wijl deze uit andere oorkonden zijn samengesteld en de denkbeelden en eischen van nieuwere tijden uitdrukken. Ter toelichting moet hier aan de meening, vgl. de Inleiding op den Pentateuch bldz. 3, herinnerd worden, volgens welke de Pentateuch uit velerlei stukken van zeer verschillende herkomst bestaat en de Wet, zooals wij haar thans kennen, eerst een duizend jaren na Moses het licht zag als de einduitkomst eener langdurige ontwikkeling. Deuteronomium nu in zijn oudste gedaante zou het eerste wetboek geweest zijn, dat uit de velerlei wetbundels allengs bijeenverzameld en ten tijde van koning Josias afgekondigd werd, terwijl nagenoeg geheel de in Exodus, Leviticus en Numeri vervatte wetgeving twee eeuwen later uit andere oude en nieuwe verordeningen tot een geheel verwerkt zou zijn onder Esdras.</p>
<p>Alvorens te dezer zake op Deuteronomium de aandacht te vestigen, zal het niet overbodig zijn, ook na hetgeen reeds in de Inleiding op den Pentateuch hierover gezegd is, nogmaals er op te wijzen, dat aan  de stoutheid der vermelde beweringen de degelijkheid der bewijsvoering niet beantwoordt. Wat die langdurige ontwikkeling betreft, waarvoor elke wetgeving en, zegt men, ook die van den Pentateuch getuigenis aflegt, zij wordt niet ontkend. Niet weinige voorschriften der Mosaïsche Wet bestonden reeds eeuwen te voren en dat minstens vele daarvan in den loop der tijden gewijzigd of uitgebreid zijn, kan deels met zekerheid, deels met waarschijnlijkheid aangetoond worden. Daaruit volgt echter niet, dat de Pentateuch betreffende de uitvaardiging der wetten eene met de werkelijkheid strijdige voorstelling geeft. Die gissing mocht waarschijnlijk heeten, als Israël in de woestijn een volk zonder verleden geweest was, maar reeds Genesis maakt melding van spijs- en brand- en vredeoffers, van reine en onreine dieren, van huwelijkswetten, van sabbat en besnijdenis, van gerechtelijke strafpleging enz. Klaarblijkelijk zijn tal van voorvaderlijke gewoonten en gebruiken, van eeuwenoude instellingen en wetten tijdens het woestijnleven met goddelijk gezag bekrachtigd of, wat bijv. de besnijdenis aangaat, opnieuw bekrachtigd en als zoodanig in de Mosaïsche wetgeving opgenomen. Zeer dikwijls dan ook zal alleen de verwijzing naar het verleden een afdoend antwoord zijn op de vraag, waarom voorschriften, welke ons zonderling of eerst in Chanaän passend toeschijnen, in de woestijn zijn afgekondigd.</p>
<p>Niettemin zou de Pentateuch eerst lang na Moses een vasten vorm gekregen hebben en moest eigenlijk het laatste Boek van Moses in averechtsche orde vóór de drie vorige staan, daar de wetgeving van Deuteronomium, bij die van Exodus, Leviticus en Numeri vergeleken, oud en verouderd heet te zijn en de historie van den Pentateuch meerendeels onbetrouwbare verdichting genoemd wordt, welker getuigenis geen gewicht in de schaal legt. Vooral op de zoogenaamde tegenstrijdigheden in de wetgeving tusschen Deuteronomium en de andere Boeken wordt ter rechtvaardiging dezer bewering gewezen. Nu valt het zeker niet moeielijk, als men eerst maar het onderling verband der H. Boeken, tegen hun nadrukkelijk getuigenis in, durft te loochenen, om zoowel in historie als wetgeving tegenspraak te vinden in overvloed. Dan bijv. ontaardt eene samenvatting van niet op elkander volgende feiten (vgl. Deut. IX 17-19; X 1) gemakkelijk in een historische volgorde, welke niet overeenkomstig andere oorkonden is; of wordt het noodzakelijk verschil tusschen twee wetten, waarvan de laatste de eerste wijzigt (vgl. Num. VIII noot 13), spoedig als tegenspraak misduid; maar zulke gevolgtrekkingen uit een onbewezen bewering missen vanzelf alle bewijskracht.</p>
<p>Zien wij thans of Deuteronomium eerst ten tijde van Josias als wetboek is afgekondigd. Vergeefs beroept men zich op IV Reg. XXII, waar van een dusdanig bewijsstuk niets te vinden is. Even onbetrouwbaar luidt de verzekering, dat de inhoud van het Boek tegen den Mosaïschen oorsprong getuigt. Daarvoor wordt o.a. naar de wet op het koningschap (XVII) en naar de wetten op het oorlogvoeren (XX) verwezen alsof Moses onmogelijk kon vermoeden, dat zijn volk eenmaal, in navolging van alle volken in het rond, eenen koning zou verlangen; alsof hij volstrekt niet aan oorlogswetten mocht denken, toen het tijdstip gekomen was om Chanaän gewapenderhand te veroveren. Pasten die verordeningen dan beter in den tijd van Josias, toen het koningschap zijn eindpaal naderde, toen aan verovering niet meer gedacht werd, maar overweldiging en ondergang dreigde? Maar hoe dat zij, voor dien tijd, zegt men, pleit allernadrukkelijkst het in Deuteronomium zoo dikwijls en zoo dringend herhaalde voorschrift betreffende den tempel te Jerusalem als het eenige heiligdom van Jehova binnen Chanaän. Dit voorschrift nu, zoo luidt de bewijsvoering, wordt aan Moses ten onrechte in den mond gelegd. Hij toch had eenen tempel, die meer dan driehonderd jaren na den intocht in Chanaän gesticht werd, niet als de eenige plaats der openbare godsvereering kunnen aanwijzen, zonder tevens te bepalen waar Jehova tot dien tijd gediend moest worden. Een dergelijke bepaling wordt echter in het gansche Boek niet gevonden. Bovendien blijkt uit de historie, dat nog bijkans vier eeuwen na den tempelbouw de wet op het ééne heiligdom niet opgevolgd, niet gekend en dus niet uitgevaardigd was. - Ongetwijfeld zou deze redeneering afdoende zijn, als ze niet met veronderstelling begon en eindigde. Nergens in Deuteronomium is van den tempel te Jerusalem sprake en lang vóór Jerusalem is Silo (Jos. XVIII 1) de plaats van het wettelijke, ééne heiligdom geweest, zoodat ook een tegen Moses getuigend bewijs der historie niet bestaat. Wel kunnen uitzonderingen en afwijkingen te dezer zake worden aangewezen, maar daarmede is de wet op het ééne heiligdom als Mosaïsche wet niet weggeredeneerd.</p>
<p>Er is echter meer. De inhoud van Deuteronomium getuigt wel deugdelijk voor Moses. Alleen in zijnen tijd passen o.a. de voorschriften om Edom als broedervolk te behandelen, om het gebied van Moab en Ammon niet aan te tasten (II 4-9, 19), om daarentegen de volken van Chanaän (VII 1, 2; XX 17) en ook Amalec (XXV 17) te verdelgen. Wel is waar ontbreekt het middel niet om dergelijke bezwaren uit den weg te ruimen. Zulke teksten worden als latere aanvulling van het oorspronkelijke Deuteronomium afgewezen. Treft echter dat middel zijn doel? Eerst wordt het Boek, om het voor den tijd van Josias pasklaar te maken, van de zoogenaamde toevoegsels en aanhangsels gezuiverd, en ten bewijze, dat die uitgeworpen gedeelten inderdaad toevoegsels en aanhangsels zijn, wordt dan verzekerd, dat ze in den tijd van Josias niet passen! Voegen we nog hierbij, andere getuigenissen, ook het uitdrukkelijk getuigenis (XXXI 9 en 24), buiten bespreking latend, dat Deuteronomium nimmer een afzonderlijk wetboek geweest kan zijn. Immers hoevele oude en belangrijke wetten worden daar of wel (zie het gebod van den sabbat V 12) slechts even aangestipt, of wel (zie de offerwetten XII 6 en de wetten op de melaatschheid XXIV 8) als bekend verondersteld, of zelfs, zooals de wetten van de besnijdenis en van het paaschlam en van de wijze van feestviering op de groote feesten, geheel en al verzwegen. De hoofdbedoeling toch, welke telkens en zoo duidelijk mogelijk wordt uitgesproken, was niet een wetboek te geven, maar de gekende Wet van God in te scherpen en tot trouwe naleving van het bestaande Verbond met God te vermanen. En geen geschikter tijdstip kan daarvoor worden aangewezen, dan toen in de vlakten van Moab tegenover Jericho het vernieuwde Israël gereed  stond Chanaän binnen te trekken, maar zonder zijn leidsman en wetgever onder God, zonder Moses. Vandaar ook dat verschil van stijl, dat, bij alle overeenkomst in spraakgebruik, Deuteronomium onderscheidt van de vorige Boeken. Vandaar die natuurlijke samensmelting van teedere vaderzorg en gebiedend machtsbetoon, die geduchte ernst, die plechtige toon, welke alles beheerscht met majesteit.</p>
<p>Voor den invloed, dien het laatste Boek van Moses op de andere Boeken van het oude Verbond heeft uitgeoefend, zijn de bewijzen talrijk. Vooral de geschriften der profeten (vgl. bijv. Osee IV 4 met Deut. XVII 12; Osee V 10 met Deut. XIX 14; Jer. XXII 8 met Deut. XXIX 24; Jer. XXXIV 13 en 14 met Deut. XV 12; Dan. IX 11 en volg. met Deut. XXVII 14 en volg.) getuigen, dat die heilige mannen de in dit Boek vervatte Wet steeds voor oogen hadden en gaarne in hunne prediking de zegswijze van Deuteronomium bezigden. Ook in het Nieuwe Testament wordt meer dan vijftigmaal aan dit Boek herinnerd, en wanneer Christus in de woestijn den duivel afwijst (Matth. IV 4-10), doet Hij dit met woorden van Deuteronomium. Wat dan betreffende de belangrijkheid der vorige Boeken gezegd is, past ook hier. Niet voor het oude Israël alleen gelden die schrikwekkende bedreigingen tegen zonde en afval, die nadrukkelijke vermaningen tot den blijmoedigen dienst des Heeren in gerechtigheid en liefde. Wat geheel de Pentateuch is, mag Deuteronomium bijzonder heeten: het boek van Gods Verbond, dat aan het uitverkoren volk gestadig en nadrukkelijk zijn hoogste levensdoel voorhoudt, de gemeenschap met God.</p>
<chapter osisID="Deut.1"> 

<title>Hoofdstuk I.</title><p>Opschrift van het Boek (v. 1-.4. Eerste redevoering van Moses, welke tot IV 40 doorloopt. Hij herinnert aan hetgeen vóór de afreis van Horeb naar Cadesbarne plaats greep, in het bijzonder aan de aanstelling van rechters (v. 5-18), herdenkt het misdadig gedrag des volks te Cadesbarne en het vonnis van God over de schuldige menigte, met welke ook Moses zelf buiten Chanaän sterven moet, alsook de mislukte poging der weerspannigen om het land binnen te dringen en de langdurige legering te Cadesbarne (v. 19-.46.</p>
<verse osisID="Deut.1.1"><span class="vet">D</span><span class="spat">IT</span> zijn de woorden, welke Moses gesproken heeft tot geheel Israël over den Jordaan, in de woestijnvlakte tegenover de Roode Zee, tusschen Pharan en Thophel en Laban en Haseroth, waar zeer veel goud is;</verse>
<verse osisID="Deut.1.2"> elf dagreizen van Horeb langs den weg van het gebergte Seïr tot aan Cadesbarne<note n="2611">In deze verzen wordt het slot van Numeri herhaald en uitgebreid ter inleiding op het nieuwe verhaal, dat met v. 3 aanvangt. De zin is, dat al het vorige door Moses verordend werd gedeeltelijk in het Overjordaansche en gedeeltelijk vroeger in de woestijn, welke, wat haar eindpunt Cadesbarne of Cades op de zuidelijke grenzen van Chanaän (Num. XIII 27) betreft, slechts elf dagreizen van Horeb (zie Exod. III noot 2 aan het einde) ligt. Nauwkeuriger zegt het Hebr., dat Moses dit sprak ‘in het Overjordaansche, in de woestijn, in de Araba tegenover Soeph (de Roode Zee), tusschen Pharan’ enz. De Araba is in de historische Boeken van het O.V. die lange, door gebergte omzoomde laagvlakte, welke zuidelijk van den Hermon begint, voorbij het meer van Genesareth tot aan de Doode Zee het Jordaandal, thans El-Ghor, vormt, en van daar zich uitstrekt tot de Golf van Akaba. Van dit laatste gedeelte der Araba, dat alleen tegenwoordig nog den ouden naam draagt, is hier sprake. Daarop past ‘tegenover Soeph’, vgl. Exod. XV noot 18. Aangaande Pharan, waarschijnlijk eene stad in de woestijn van dien naam, en Thophel, volgens enkelen om zijne beteekenis van ‘smakeloos’ en ‘kwalijk riekend’ hetzelfde als de Lustgraven (Num. XI 34), en Laban, misschien Lebna van Num. XXXIII 20, is niets met zekerheid bekend. Zie voor Haseroth Num. XI noot 19. In plaats van waar zeer veel goud is verkiezen anderen, naar het Hebr., den eigennaam Di-Zahab, welk woord ‘overvloed van goud’ beteekent. Die verschillende namen riepen het volk het tooneel der omzwerving in Steenachtig Arabië en hetgeen er in den langen boetetijd geschied was, levendig voor den geest.</note>.</verse> 
<verse osisID="Deut.1.3"> In het veertigste jaar, in de elfde maand, op den eersten dag der maand<note n="2612">Tegenstelling met hetgeen onmiddellijk voorafgaat. In elf dagen kon men Chanaän bereiken, en het was nu het einde van het veertigste jaar. Over de redenen dier groote teleurstelling spreekt v. 26 - II 1.</note> sprak Moses tot de kinderen van Israël alles, wat de Heer hem geboden had hun te zeggen;</verse>
<verse osisID="Deut.1.4"> nadat hij Sehon verslagen had, den koning der Amorrheërs, die te Hesebon woonde, en Og, den koning van Basan, die te Astaroth en te Edraï verbleef,</verse>
<verse osisID="Deut.1.5"> over den Jordaan in het land van Moab<note n="2613">Opdat Israël met dankbare liefde aan Gods wetten zou gehoorzamen, wordt aan die dubbele zegepraal herinnerd, waarmede de eindvervulling van Gods heerlijke beloften een aanvang nam.</note>. En Moses begon de Wet te verklaren<note n="2614">Volgens het Hebr. en de oudste vertalingen: ‘deze Wet’. De voor het grootste deel aan de vaderen verkondigde wetgeving zou voor de kinderen herhaald en hun verklaard worden. Alvorens daartoe echter over te gaan in hoofdst. V, geeft Moses, aan Israël's misdadig gedrag jegens den getrouwen, maar ook rechtvaardigen God herinnerend, een overzicht van hetgeen in de woestijn geschied is, en vermaant hij het volk om voortaan beter de voorwaarden van het verbond met God te vervullen. - Vgl. voor het land van Moab, hetzelfde als ‘de velden van Moab’, Num. XXII noot 1. Naar den grondtekst en de Septuagint behoort over den Jordaan enz. niet bij het vorige, maar bij dit vers, en wijst het de plaats der Wetsverklaring aan.</note> en te zeggen:</verse>
<verse osisID="Deut.1.6"> De Heer, onze God, heeft tot ons gesproken te Horeb, zeggende: Lang genoeg<note n="2615">Bijna een geheel jaar. Vgl. Exod. XIX 1 en Num. X 11 en. 12.</note> hebt gij in dit gebergte vertoefd;</verse>
<verse osisID="Deut.1.7"> wendt u en gaat naar het gebergte der Amorrheërs en naar de andere daarbij liggende vlakten en bergstreken en laagten in het zuiden en langs den oever der zee, naar het land der Chanaänieten en van den Libanon tot aan de groote rivier, den Euphraat<note n="2616">Het Hebr.: ‘Wendt u en trekt op en gaat naar het gebergte der Amorrheërs en naar al deszelfs aangrenzende streken, in de Araba, in het gebergte en in de Sjephela, in den Negeb en op den zeeoever, naar het land’ enz. Met het gebergte der Amorrheërs is zeker (zie I 20) het bergland op de zuidoostelijke grenzen van Chanaän bedoeld. Vgl. ook Num. XIII noot 10. De Araba, Vulgaat: vlakten, is hier, vgl. noot 1, het Jordaandal, het gebergte is het gebergte van Juda; vgl. voor den Negeb Num. XIII noot 5. De Sjephela, Vulg. laagten, is het lage land tusschen het gebergte van Juda en de Middellandsche Zee van Gaza tot aan Joppe; de zeeoever is de kust der Middellandsche Zee van Joppe tot aan de steden van Syrië. Dat alles te zamen vormde het land der Chanaänieten, waarvan feitelijk de Libanon, zie Num. XXXIV noot 4, de noordergrens geweest is.</note>.</verse> 
<verse osisID="Deut.1.8"> Ziet, zeide Hij, Ik heb het ulieden gegeven; gaat er binnen en neemt dat in bezit, waaromtrent de Heer aan uwe vaderen, aan Abraham, Isaäc en Jacob, gezworen heeft, dat Hij het geven zou aan hen en<note n="2617">En, d.i. te weten. Vgl. bijv. Gen. XII 7.</note> aan hun zaad na hen.</verse>
<verse osisID="Deut.1.9"> En ik zeide aan u te dien tijde:</verse>
<verse osisID="Deut.1.10"> Alleen kan ik ulieden niet dragen, want de Heer, uw God, heeft u vermenigvuldigd en gij zijt heden gelijk de sterren des hemels zeer talrijk<note n="2618">In Gen. XII 2 en 7 is de toezegging van het land Chanaän nauw verbonden met de belofte van een talrijk nageslacht. Aan de vervulling dezer belofte wordt hier herinnerd, wijl zij van Chanaän's bezit als het ware het zichtbaar onderpand was. Vgl. Gen. XV 5; XVII 2 en XXVI 4.</note>.</verse>
<verse osisID="Deut.1.11"> De Heer, de God uwer vaderen, voege bij dat getal nog vele duizenden en zegene u, gelijk Hij gezegd heeft.</verse>
<verse osisID="Deut.1.12"> Alleen ben ik niet in staat uwe zaken en zwaarte en twistgedingen te dragen.</verse>
<verse osisID="Deut.1.13"> Wijst uit ulieden wijze en kundige mannen aan, en wier gedrag beproefd is onder uwe stammen, opdat ik hen tot vorsten over u stelle.</verse>
<verse osisID="Deut.1.14"> Toen hebt gij mij geantwoord: Het is een goede zaak, welke gij doen wilt.</verse>
<verse osisID="Deut.1.15"> En ik heb uit uwe stammen wijze en aanzienlijke mannen genomen en hen aangesteld tot vorsten, tot stamoversten en honderdmannen en vijftigmannen en tienmannen om u in alles te onderrichten<note n="2619">Vgl. Exod. XVIII noot 15. - Om u enz. Hebr.: ‘en tot sjoterim over uwe stammen’. De sjoterim, letterlijk ‘schrijvers’ (Exod. V noot 7) of ook ‘opzieners’, bekleedden een voornaam ambt. Met de rechters (Deut. XVI 18 in den grondtekst) moesten zij het volk richten, en ook buiten de rechtbank oefenden zij (XX 5; Jos. I 10) gezag uit. Meermalen dan ook treden zij als wijze en aanzienlijke mannen op om naast stamvorsten, oudsten des volks en rechters (vgl. Deut. XXIX 10; XXXI 28; Jos. VIII 33; XXIV 1 in den grondtekst) Israël te vertegenwoordigen. Ook de zeventig mannen, die Moses in het opperbestier ter zijde stonden, waren genomen (Num. XI 16 in den grondtekst) uit de oudsten des volks en de sjoterim.</note>.</verse>
<verse osisID="Deut.1.16"> En ik heb hun geboden, zeg- gende: Hoort hen en richt naar gerechtigheid het zij burger of vreemde.</verse>
<verse osisID="Deut.1.17"> Geenerlei onderscheid van personen zal er zijn, zoowel den geringe als den groote zult gij hooren; en gij zult geen acht geven op iemands persoon, want het is het gericht van God<note n="2620">Het gericht van God, want de rechters vellen vonnis in naam van God en krachtens hun van God komend gezag.</note>. Bijaldien u iets moeielijk toeschijnt, brengt het voor mij, en ik zal het hooren.</verse>
<verse osisID="Deut.1.18"> En ik gebood alles wat gij moest doen<note n="2621">Hebr. ‘En ik gebood u te dien tijde’ enz. Aan de wetgeving bij den Sinaï, welke ongeveer terzelfder tijd als de regeling der rechterlijke macht tot stand kwam, wordt hier herinnerd. Vgl. Exod. XXI enz.</note>.</verse>
<verse osisID="Deut.1.19"> Wij reisden dan weg van Horeb en trokken door de vreeselijke en overgroote wildernis, welke gij gezien hebt, langs den weg naar het gebergte van den Amorrheër, zooals de Heer, onze God, ons geboden had. En toen wij te Cadesbarne gekomen waren<note n="2622">Vgl. Num. X 12 en XIII noot 2, alsmede voor hetgeen volgt het laatst genoemde hoofdstuk en de aanteekeningen.</note>,</verse>
<verse osisID="Deut.1.20"> zeide ik tot u: Gij zijt tot het gebergte van den Amorrheër gekomen, dat de Heer, onze God, ons zal geven.</verse>
<verse osisID="Deut.1.21"> Zie het land, dat de Heer, uw God, u geeft; trek op en neem het in bezit, gelijk de Heer, onze God, tot uwe vaderen gesproken heeft; vrees niet en wees niet vervaard voor wat ook.</verse>
<verse osisID="Deut.1.22"> En gij zijt allen tot mij genaderd en hebt gezegd: Laat ons mannen zenden om het land te verkennen; en zij zullen ons bericht brengen, langs welken weg wij moeten optrekken en naar welke steden wij moeten gaan.</verse>
<verse osisID="Deut.1.23"> En daar het woord mij welgevallig was, zond ik uit ulieden twaalf mannen, éénen uit ieders stam.</verse>
<verse osisID="Deut.1.24"> En nadat dezen weggereisd en naar het gebergte opgetrokken waren, kwamen zij tot aan het Druiventrosdal; en zij verkenden het land</verse> 
<verse osisID="Deut.1.25"> en namen van deszelfs vruchten om de vruchtbaarheid er van aan te toonen en brachten ze bij ons en zeiden: Het is een goed land, dat de Heer, onze God, ons zal geven.</verse>
<verse osisID="Deut.1.26"> En gij wildet niet optrekken, maar ongeloovig tegen het woord van onzen God</verse>
<verse osisID="Deut.1.27"> mordet gij in uwe tenten en gij zeidet: De Heer haat ons en daarom heeft Hij ons uit het land Egypte gevoerd om ons over te leveren in de hand van den Amorrheër en te verdelgen.</verse>
<verse osisID="Deut.1.28"> Werwaarts zullen wij optrekken? De berichtgevers hebben ons hart met verschrikking vervuld, zeggende: Het is een zeer talrijke menigte; en zij is hooger van gestalte dan wij; de steden zijn groot en tot aan den hemel versterkt; kinderen van Enac hebben wij daar gezien.</verse>
<verse osisID="Deut.1.29"> En ik zeide tot u: Weest niet beangst en vreest hen niet;</verse>
<verse osisID="Deut.1.30"> de Heere God, die uw leidsman is, Hij zelf zal voor u strijden, gelijk Hij in Egypte gedaan heeft ten aanschouwen van allen.</verse>
<verse osisID="Deut.1.31"> En in de woestijn (gij zelf hebt het gezien) heeft de Heer, uw God, u gedragen, zooals een mensch zijn jongen zoon pleegt te dragen, den ganschen weg, dien gij bewandeld hebt, totdat gij aan deze plaats zijt gekomen.</verse>
<verse osisID="Deut.1.32"> En niettemin hebt gij toch in den Heer, uwen God, niet geloofd,</verse>
<verse osisID="Deut.1.33"> die u voorging op den weg en de plaats afmat, waarop gij de tenten moest opslaan, terwijl Hij u den weg toonde des nachts door het vuur en des daags door de wolkzuil.</verse>
<verse osisID="Deut.1.34"> En toen de Heer het geluid uwer woorden hoorde, zwoer Hij in toorn en zeide Hij:</verse>
<verse osisID="Deut.1.35"> Niet een enkele uit de menschen van dit allerslechtste geslacht zal het goede land zien, dat Ik onder eede beloofd heb aan uwe vaderen;</verse> 
<verse osisID="Deut.1.36"> behalve Caleb, den zoon van Jephone; want hij zal het zien en aan hem zal Ik het land, dat hij betreden heeft, geven, alsook aan zijne kinderen, omdat hij den Heer gevolgd heeft.</verse>
<verse osisID="Deut.1.37"> En de verbolgenheid tegen het volk kan geene verwondering wekken<note n="2623">Dit ontbreekt in den grondtekst en in de oude vertalingen. Hebr.: ‘Ook op mij werd de Heer vertoornd’ enz. Hoewel die gramschap des Heeren, evenals Josue's uitverkiezing, zie het volgende vers, van veel lateren tijd, van het laatste jaar der omzwerving, dagteekent, vgl. Num. XX 12 en XXVII 18, worden hier beide feiten herdacht om de gestrengheid van Gods gericht en tevens zijne trouw in het vervullen der beloften in het licht te stellen.</note>, daar ook op mij de Heer vertoornd werd uwentwege en zeide: Ook Gij zult daar niet binnengaan;</verse>
<verse osisID="Deut.1.38"> maar Josue, de zoon van Nun, uw dienaar, hij zal er binnentreden in plaats van u; bemoedig en sterk hem, en hij zal het land aan Israël bij het lot toedeelen.</verse>
<verse osisID="Deut.1.39"> Uwe kleinen, van wie gij gezegd hebt, dat zij gevankelijk zouden weggevoerd worden, en uwe zonen, die op heden het onderscheid tusschen goed en kwaad niet kennen, zij zullen er binnengaan; en aan hen zal Ik het land geven, en zij zullen het bezitten.</verse>
<verse osisID="Deut.1.40"> Maar gij, keert terug en gaat heen naar de woestijn langs den weg naar de Roode Zee<note n="2624">Naar de Golf van Akaba. Vgl. Exod. XV noot 18.</note>.</verse>
<verse osisID="Deut.1.41"> En gij hebt mij geantwoord: Wij hebben tegen den Heer gezondigd; wij zullen optrekken en strijden, gelijk de Heer, onze God, geboden heeft. En toen gij gewapend naar het gebergte henen toogt,</verse>
<verse osisID="Deut.1.42"> sprak de Heer tot mij: Zeg tot hen: Trekt niet op en strijdt niet, want Ik ben niet met ulieden, opdat gij niet valt voor het aanschijn uwer vijanden.</verse>
<verse osisID="Deut.1.43"> Ik sprak en gij hebt niet geluisterd, maar wederspannig aan het bevel des Heeren en opgeblazen van hoogmoed zijt gij naar het gebergte opgetrokken.</verse>
<verse osisID="Deut.1.44"> Zoo dan trok de Amorrheër, die op het gebergte woont, u te gemoet en vervolgde u, gelijk de bijen plegen te vervolgen; en hij versloeg u van Seïr tot aan Horma<note n="2625">De Amorrheër met den Amalekiet. Vgl. Num. XIV 45. Van Seïr, de bergketen, welke zich van de Doode Zee tot aan de Golf van Akaba langs Edom uitstrekt, wordt daar niet gesproken. Cades echter, op de grenzen van Edom (Num. XX 16), lag vanzelf in de nabijheid van Seïr's gebergte.</note>.</verse>
<verse osisID="Deut.1.45"> En toen gij waart teruggekeerd en weendet voor den Heer, hoorde Hij niet naar u en wilde Hij naar uwe stem niet luisteren.</verse>
<verse osisID="Deut.1.46"> Gij vertoefdet dan te Cadesbarne langen tijd<note n="2626">Hebr.: ‘vele dagen overeenkomstig de dagen, die gij daar bleeft’ of ‘gebleven waart’. Sommigen verstaan dit in dien zin, dat Israël na de nederlaag een even langen tijd te Cadesbarne bleef, als het er reeds te voren vertoefd had.</note>.</verse>
</chapter>

      
<chapter osisID="Deut.2">
<title>Hoofdstuk II.</title>
<p>Vervolg der redevoering van Moses: Tocht van Cadesbarne langs Edom's gebergte tot aan de woestijn van Moab. Verbod om tegen Edom en Moab te strijden. De vroegere bewoners dier landstreken (v. 1-.12. Voortzetting van den tocht tot bij de grenzen der Ammonieten en verbod om tegen hen krijg te voeren met een verslag aangaande de vroegere bewoners van hun land en van andere gewesten (v. 13-.23. Naar Gods belofte wordt op Sehon, den koning der Amorrheërs, de zegepraal bevochten en zijn land veroverd (v. 24-.37.</p>
<verse osisID="Deut.2.1"> En wij reisden van daar weg en kwamen in de woestijn, welke naar de Roode Zee leidt, zooals mij de Heer had gezegd; en wij trokken om het gebergte van Seïr langen tijd<note n="2627">Langen tijd, ongeveer acht en dertig jaren, zie v. 14, leidde het door God gevonniste volk in de woestijn van Pharan (Num. X noot 7) een zwervend leven en trok het zoo heen en weder langs den westkant van Seïr's gebergte.</note>.</verse>
<verse osisID="Deut.2.2"> En de Heer zeide tot mij:</verse>
<verse osisID="Deut.2.3"> Lang genoeg hebt gij om dat gebergte getrokken; gaat noordwaarts<note n="2628">Vermoedelijk werd dit bevel gegeven te Salmona; vgl. Num. XXI noot 9.</note>;</verse>
<verse osisID="Deut.2.4"> en beveel aan het volk, zeggende: Gij zult door het gebied gaan uwer broeders, de zonen van Esau, die in Seïr wonen, en zij zullen u vreezen<note n="2629">Aan den westkant kon Esau's nakomelingschap of Edom op het steil uit de Araba omhoogstijgende gebergte zonder vrees den doortocht aan Israël weigeren (Num. XX 18). Aan den oostkant, waar het gebergte geleidelijk in eene hoogvlakte eindigt en de toegang tot het land open lag, gebood de voorzichtigheid tegenover een leger van zesmaal honderdduizend strijders een geheel andere houding, te meer daar dit leger zonder vijandelijke bedoelingen slechts even, in het voorbijgaan, de grenzen bezette.</note>.</verse> 
<verse osisID="Deut.2.5"> Ziet dan zorgzaam toe, dat gij u niet roert tegen hen; want Ik zal u van hun land niet zooveel geven als ééne voetzool kan drukken, omdat Ik aan Esau het gebergte van Seïr ten bezit gegeven heb.</verse>
<verse osisID="Deut.2.6"> Voedsel zult gij van hen voor geld koopen en dan eten; water zult gij, na het gekocht te hebben, putten en drinken<note n="2630">Voedsel, de voortbrengselen van den grond, wanneer zij die verlangden. Echter bleef nog het manna het gewone voedsel. Water was in het dorre Idumeesche gebied schaarsch.</note>.</verse>
<verse osisID="Deut.2.7"> De Heer, uw God, heeft u in al het werk uwer handen gezegend; Hij heeft uwen weg gekend, zooals gij door deze groote wildernis zijt getrokken; veertig jaren woonde met u de Heer, uw God, en niets heeft u ontbroken<note n="2631">Het bevel van God in v. 5 en 6 kon gemakkelijk volbracht worden en Israël behoefde niet met begeerigheid te hunkeren naar hetgeen God aan andere volken gaf. - In al het werk uwer handen. Hoewel Moses er over zwijgt, is het niet onmogelijk, dat Israël zich ook in de woestijn door arbeid en handel rijkdommen verwierf. Het bezat zilver en goud en een grooten veestapel, had ook geen geringe kunstvaardigheid, gelijk de tabernakel met zijn toebehooren bewijst, en kwam waarschijnlijk nu en dan in aanraking met vreemde kooplieden, die in Steenachtig Arabië woonden of de woestijn doorkruisten. - Hij heeft uwen weg gekend, d.i. uwen weg met zorg geleid. Van een kennen der liefde is sprake.</note>.</verse>
<verse osisID="Deut.2.8"> En toen wij waren doorgetrokken bij onze broeders, de zonen van Esau, die in Seïr woonden, langs de vlakte, van Elath en Asiongaber uit, kwamen wij op den weg, die naar de woestijn van Moab voert<note n="2632">Vgl. voor de vlakte Hebr.: ‘de Araba’, I noot 1; voor Elath enz. Num. XXXIII noot 16. - Naar de woestijn van Moab, te Jeabarim of Jiëabarim op de grenzen van Moab. Vgl. Num. XXI 11; XXXIII 44.</note>.</verse>
<verse osisID="Deut.2.9"> En de Heer zeide tot mij: Strijd niet tegen de Moabieten en begin geenen krijg tegen hen; want Ik zal u van hun land niets geven, omdat Ik Ar<note n="2633">Ar, de voornaamste stad van Moab, aan den Arnon, oostelijk van de Doode Zee, vertegenwoordigt hier en v. 29 het gansche land der Moabieten.</note> aan de kinderen van Lot ten bezit heb geschonken.</verse> 
<verse osisID="Deut.2.10"> De Emieten waren er de vroegere bewoners van, een groot en krachtig volk en zoo rijzig, dat zij tot het geslacht der Enakieten,</verse>
<verse osisID="Deut.2.11"> als waren zij reuzen, gerekend werden en op de kinderen der Enakieten geleken. De Moabieten nu noemden hen Emieten<note n="2634">Het Hebr. van v. 10 en 11 luidt: ‘De Emieten woonden daar vroeger, een groot en talrijk volk en rijzig gelijk de Enakieten. Tot de Raphaïeten werden ook zij gerekend evenals de Enakieten. En de Moabieten noemden hen Emieten’. De Raphaïeten waren, zie Gen. XIV 5, een van de Emieten onderscheiden volksstam, maar in wijderen zin werden ook dezen en andere volksstammen, gelijk hier en v. 20 blijkt, tot de Raphaïeten gerekend. De vertaling reuzen geeft de woordelijke beteekenis van den eigennaam terug. - Zie voor de Enakieten Num. XIII noot 8. - Emieten beteekent vermoedelijk in den letterlijken zin ‘verschrikkelijken’. Moses herinnert hier, v. 12, 20 en 23, ter bemoediging van Israël, aan de oude bevolking van Chanaän, welke, ondanks hare sterkte, aan anderen haar land had moeten overlaten, krachtens de beschikking van God.</note>.</verse>
<verse osisID="Deut.2.12"> Maar in Seïr woonden voorheen de Horrheërs; en na hen verdreven en verdelgd te hebben, woonden er de kinderen van Esau, evenals Israël gedaan heeft in het land zijner bezitting, dat de Heer hem gegeven heeft<note n="2635">Zie voor de Horrheërs Gen. XIV 6; XXXVI 20 en noot 7. - Het land van Israël's bezitting, hier bedoeld, is het reeds veroverde Overjordaansche land. Vgl. Num. XXI 25, 32-35.</note>.</verse>
<verse osisID="Deut.2.13"> Zoo dan maakten wij ons op om over de beek Zared te gaan en kwamen wij derwaarts<note n="2636">Volgens Gods bevel, gelijk het Hebr. duidelijk te kennen geeft. Oven de beek Zared, vgl. Num. XXI 12, 13.</note>.</verse>
<verse osisID="Deut.2.14"> De tijd nu, gedurende welke wij getrokken hebben van Cadesbarne tot aan den overtocht der beek Zared, was acht en dertig jaren, totdat het gansche geslacht der strijdbare mannen<note n="2637">Die strijdbare mannen waren zij, die den leeftijd van twintig jaren bereikt hadden, toen het doodvonnis over het wederspannig geslacht te Cades geveld werd. Vgl. Num. XIV 29.</note> uit het leger vernietigd was, gelijk de Heer gezworen had;</verse>
<verse osisID="Deut.2.15"> zijne hand toch was tegen hen, opdat zij uit het midden des legers zouden vergaan.</verse>
<verse osisID="Deut.2.16"> Nadat nu alle krijgslieden waren omgekomen,</verse>
<verse osisID="Deut.2.17"> sprak de Heer tot mij, zeggende:</verse>
<verse osisID="Deut.2.18"> Gij zult heden de landpalen van Moab, de stad Ar genaamd, voorbijtrekken;</verse> 
<verse osisID="Deut.2.19"> en wanneer gij in de nabuurschap der kinderen van Ammon komt, wacht u dan tegen hen te strijden en krijg te voeren; want Ik zal u niets van het land der kinderen van Ammon geven, omdat Ik het aan de kinderen van Lot ten bezit heb gegeven<note n="2638">Over den Arnon, de grensscheiding tusschen Moab en het Amorrheesche land van koning Sehon, zie v. 24 en Num. XXI 13, veroverden de Israëlieten, na de overwinning op Sehon, diens gebied en kwamen zoo, vgl. Num. XXI 24, in de nabuurschap der Ammonieten. - Met het gebod van God is Jos. XIII 25 niet in tegenspraak. Het daar aan den stam Gad toegedeelde land der Ammonieten droeg dien naam, vgl. Num. XXI noot 11, omdat het vroeger aan de Ammonieten had toebehoord. Zie ook Judic. XI 15, 21, 22.</note>.</verse>
<verse osisID="Deut.2.20"> Voor een land van reuzen wordt het gehouden; en daar woonden voorheen reuzen, en de Ammonieten noemden hen Zomzommieten<note n="2639">Reuzen, Hebr.: ‘Raphaïeten’, zie noot 8. - Zomzommieten, waarschijnlijk dezelfde als de Zuzieten van Gen. XIV 5. Het woord beteekent vermoedelijk ‘trotschaards’ of ‘woestaards’. Vgl. verder noot 8.</note>;</verse>
<verse osisID="Deut.2.21"> het was een groot en talrijk volk en van hooge gestalte evenals de Enakieten; en de Heer verdelgde ze voor hun aangezicht en deed hen daar wonen in hunne plaats,</verse>
<verse osisID="Deut.2.22"> gelijk Hij gedaan heeft voor de kinderen van Esau, die in Seïr wonen, toen Hij de Horrheërs verdelgde en dezer land aan hen gaf, dat zij tot nu toe bezitten.</verse>
<verse osisID="Deut.2.23"> Ook de Heveërs, die te Haserim tot aan Gaza woonden, zijn door de Cappadociërs verdreven; dezen nu waren uit Cappadocië getrokken en verdelgden hen en woonden er in hunne plaats<note n="2640">Te Haserim kan ook naar het Hebr. vertaald worden: ‘in dorpen’. - De Heveërs, Hebr.: ‘de ʽAvvim’, in het zuidwesten des lands, zijn een ander volk als de Heveërs, Hebr. ‘de Chivvim’, van wie Gen. X 17 spreekt en die in het midden des lands, te Sichem en te Gabaon (Gen. XXXIV 2; Jos. IX noot 3; Judic. III 3), woonden. Dat de Heveërs, de ʽAvvim, niet geheel werden uitgeroeid, blijkt uit Jos. XIII 4. Ook IV Reg. XVII 31 spreekt nog van de ʽAvvim. - Vgl. voor de Cappadociërs Gen. X noot 15.</note>.</verse>
<verse osisID="Deut.2.24"> Maakt u op en trekt over de beek Arnon; zie, Ik heb Sehon, den koning van Hesebon, den Amorrheër in uwe hand overgeleverd, daarom maak een aanvang met zijn land in bezit te nemen en lever hem strijd.</verse> 
<verse osisID="Deut.2.25"> Heden zal Ik beginnen schrik en angst voor u te werpen op de volken, die onder den ganschen hemel wonen, opdat zij, uwen naam hoorend, sidderen en gelijk barenden beven en met smart bevangen worden.</verse>
<verse osisID="Deut.2.26"> Ik zond dan uit de woestijn van Cademoth<note n="2641">Cademoth, ten oosten van Sehon's gebied, later (Jos. XIII 18) aan den stam Ruben toegedeeld en (Jos. XXI 36 in den grondtekst; I Paral. VI 79) een levietenstad.</note> boden naar Sehon, den koning van Hesebon, met vreedzame woorden, en zeide:</verse>
<verse osisID="Deut.2.27"> Wij zullen door uw land trekken, den grooten weg zullen wij gaan; wij zullen niet afwijken ter rechter- noch ter linkerzijde.</verse>
<verse osisID="Deut.2.28"> Verkoop ons levensmiddelen tegen koopprijs, opdat wij ons voeden; geef ons water voor geld, en aldus zullen wij drinken. Alleenlijk sta ons den doortocht toe,</verse>
<verse osisID="Deut.2.29"> zooals de kinderen van Esau gedaan hebben, die in Seïr wonen<note n="2642">Vgl. noot 3.</note>, en de Moabieten, die in Ar wonen; totdat wij aan den Jordaan komen en overtrekken naar het land, dat de Heer, onze God, ons geven zal.</verse>
<verse osisID="Deut.2.30"> En Sehon, de koning van Hesebon, wilde ons geen doortocht toestaan, want de Heer, uw God, had zijnen geest verhard en zijn hart verstokt<note n="2643">De maat van de ongerechtigheid der Amorrheërs was vol; zie Gen. XV 16. Vgl. hierbij Exod. IV noot 16.</note>, opdat hij in uwe handen zou worden geleverd, zooals gij thans ziet.</verse>
<verse osisID="Deut.2.31"> En de Heer zeide tot mij: Zie, Ik ben begonnen u Sehon over te leveren en zijn land; maak een aanvang met het in bezit te nemen.</verse>
<verse osisID="Deut.2.32"> En Sehon trok uit tegen ons met al zijn volk ten strijd naar Jasa<note n="2644">Vgl. Num. XXI noot 20.</note>.</verse>
<verse osisID="Deut.2.33"> En de Heer, onze God, leverde hem aan ons over; en wij versloegen hem met zijne zonen en met geheel zijn volk.</verse>
<verse osisID="Deut.2.34"> En al de steden namen wij te dien tijde en doodden hare inwoners, mannen en vrouwen en kinderen; niets lieten wij daarin overblijven,</verse>
<verse osisID="Deut.2.35"> behalve het vee, dat den plunderaars ten deel viel, en den buit der steden, welke wij genomen hadden,</verse>
<verse osisID="Deut.2.36"> van Aroër, dat op den oever der beek Arnon ligt, de stad, welke in het dal is gelegen, tot Galaäd toe<note n="2645">Aroër lag op den noordelijken oever van den Arnon en werd later eene stad van den stam Ruben, vgl. Jos. XIII 16. Daar en elders, zie Jos. XII noot 3, is hare ligging nog nauwkeuriger beschreven. - Galaäd is hier, in beperkten zin, het land ten zuiden van den Jaboc. Vgl. Num. XXXII noot 1.</note>. Er was geen vlek en geene stad, welke aan onze handen ontsnapte; de Heer, onze God, leverde ze alle ons over,</verse>
<verse osisID="Deut.2.37"> uitgenomen het land der kinderen van Ammon, dat wij niet naderden, en al hetgeen bij de beek Jeboc ligt<note n="2646">Voor de oostelijk van Sehon's veroverd gebied wonende Ammonieten was de Jeboc of Jaboc, waar die stroom aanvangt, de westergrens (III 16), terwijl hij in zijn verderen loop naar het westen de natuurlijke scheiding vormde tusschen de rijken van Hesebon en van Basan. Vgl. Num. XXI noot 22.</note> en de steden van het gebergte en al de plaatsen, welke de Heer, onze God, ons ontzegd heeft.</verse>
</chapter>

      
<chapter osisID="Deut.3">
<title>Hoofdstuk III.</title>
<p>Vervolg der redevoering. Veldtocht tegen Og, den koning van Basan, en verovering van zijn rijk. Og's reuzengestalte (v. 1-.11. Verdeeling van het veroverde gebied onder verplichting voor de Overjordaansche stammen om deel te nemen aan de verovering van Chanaän (v. 12-.20. Vermaning tot Josue (v. 21 en 22) en vergeefsche bede van Moses om Chanaän binnen te gaan (v. 23-.29.</p>
<verse osisID="Deut.3.1"> Wij wendden ons dan en trokken den weg op naar Basan; en Og, de koning van Basan, toog ons te gemoet met zijn volk om slag te leveren te Edraï.</verse>
<verse osisID="Deut.3.2"> En de Heer zeide tot mij: Vrees hem niet, want hij is in uwe hand geleverd met al zijn volk en zijn land; en gij zult aan hem doen, gelijk gij aan Sehon, den koning der Amorrheërs, gedaan hebt, die in Hesebon woonde.</verse>
<verse osisID="Deut.3.3"> De Heer, onze God, leverde dan ook Og, den koning van Basan, in onze handen, alsook geheel zijn volk; en wij versloegen hen tot vernietiging toe,</verse>
<verse osisID="Deut.3.4"> en verwoestten<note n="2647">Hebr.: ‘Veroverden’. Verwoestten is hier ‘ontvolkten’.</note> terzelfder tijd al zijne steden; er was geene stad, welke ons ontging, zestig steden, het gansche gewest Argob van het koninkrijk van Og in Basan<note n="2648">Van het koninkrijk enz., Hebr.: ‘het koninkrijk van Og in Basan’. Dit staat in tegenstelling met Og's koninkrijk in (noordelijk) Galaäd; vgl. v. 13. - Argob, dat ‘steenhoop’ beteekent, wordt veelal voor hetzelfde landschap gehouden, hetwelk later ‘Trachonitis’ ‘steenachtige streek’ heette en thans, wat nl. het westelijke, bewoonbare gedeelte er van betreft, onder den naam ‘el Ledsja’ bekend is. Nog wijzen daar de bouwvallen van talrijke steden op een uiterst dichte bevolking in vroegere dagen. Hoewel slechts een deel des rijks (III Reg. IV 13), schijnt hier Argob niet onderscheiden van Basan, wellicht omdat het door zijn vele sterke steden de kracht des lands uitmaakte.</note>.</verse>
<verse osisID="Deut.3.5"> Al de steden waren versterkt met zeer hooge muren en met poorten en grendels, behalve de tallooze vlekken, welke geene muren hadden.</verse>
<verse osisID="Deut.3.6"> En wij verdelgden hen, zooals wij aan Sehon, den koning van Hesebon, gedaan hadden, door elke stad te verwoesten met de mannen en vrouwen en kinderen<note n="2649">De steden werden ontvolkt, doordat, gelijk het Hebr. zegt, de bewoners met den banvloek of cherem, vgl. Lev. XXVII noot 13, werden geslagen.</note>,</verse>
<verse osisID="Deut.3.7"> maar het vee en den roof der steden maakten wij buit.</verse>
<verse osisID="Deut.3.8"> En wij namen te dien tijde het land uit de hand der twee Amorrheesche koningen, die over den Jordaan waren, van de beek Arnon tot het gebergte Hermon<note n="2650">Vgl. Num. XXI noot 11 en XXXIV noot 4.</note>,</verse>
<verse osisID="Deut.3.9"> dat de Sidoniërs Sarion en de Amorrheërs Sanir<note n="2651">Vermoedelijk beduidt Sarion ‘pantser’, en heeft het gebergte, welks kruin altijd met sneeuw bedekt is, naar den schitterenden sneeuwglans dien naam gekregen. Sanir heeft waarschijnlijk dezelfde beteekenis.</note> noemen,</verse>
<verse osisID="Deut.3.10"> al de steden, welke in de vlakte liggen, en geheel het land Galaäd en Basan tot aan Selcha en Edraï<note n="2652">De vlakte, Hebr. ‘ham-misoor’, is ‘het veld van Moab’; vgl. Num. XXI noot 18. Vgl. voor Galaäd Num. XXXII noot 1, voor Basan Num. XXI noot 31. Selcha of Salecha (Jos. XII 4), thans Salchad, ten zuiden van het Haurangebergte op de grenzen der Arabische woestijn, en Edraï, thans Derat, waren ongetwijfeld zeer sterke steden, de eerste in het zuidoosten, de tweede in het zuidwesten van eigenlijk Basan.</note>, de steden van het koninkrijk van Og in Basan.</verse>
<verse osisID="Deut.3.11"> Alleen nu Og, de koning van Basan, was van het geslacht der reuzen overgebleven. Zijn ijzeren legerstede wordt getoond, en zij is te Rabbath der kinderen van Ammon en heeft negen el in lengte en vier in de breedte naar de maat van eens mans elleboog<note n="2653">Vgl. voor het geslacht der reuzen, Hebr. ‘Raphaïeten’, welker laatste afstammeling in Basan koning Og geweest is, II noot 8. - Volgens sommigen zou de ijzeren legerstede eene grafstede van basalt zijn, welke gissing op geen taalkundigen grond steunt. Vgl. voor de el Num. XXXV noot 1 en 2. Naar de maat enz. wijst aan, van welke ellemaat sprake is. - De beschrijving van Og's reuzenbed had hare bedoeling. Zij verkondigde klaar en duidelijk aan tijdgenoot en nageslacht de macht van Israël's God, die over zulke sterke vijanden volkomen zegepraal had gegeven.</note>.</verse>
<verse osisID="Deut.3.12"> En wij namen te dien tijde het land in bezit van Aroër af, dat op den oever der beek Arnon ligt, tot aan het midden van het gebergte Galaäd; en deszelfs steden gaf ik aan Ruben en aan Gad<note n="2654">Van Aroër op den noordelijken oever van den Arnon tot aan het midden enz., d.i. tot aan den Jaboc, vgl. v. 16, strekte zich zuidelijk Galaäd uit. Geheel de landstreek nu werd, zooals uit het Hebr. blijkt, met hare steden (vgl. Num. XXXII 34-38 en Jos. XIII 15-28) het deel van de stammen Ruben en Gad.</note>.</verse>
<verse osisID="Deut.3.13"> En het overige deel van Galaäd en geheel Basan van het koninkrijk van Og gaf ik aan den halven stam van Manasses, het gansche gewest Argob; en geheel Basan heet een land der reuzen<note n="2655">Het overige deel van Galaäd is noordelijk Galaäd van den Jaboc tot den Jarmoek of Hiëromiax. Zie voor Basan Num. XXI noot 31, voor Argob noot 2. - Zie voor reuzen, Hebr. ‘Raphaïeten’, II noot 8.</note>.</verse>
<verse osisID="Deut.3.14"> Jaïr, de zoon van Manasses, nam het gansche gewest Argob in bezit tot aan de grenzen van den Gessuriet en den Machatiet. En hij noemde Basan naar zijnen naam Havoth Jaïr, dat is de Dorpen van Jaïr, tot op den dag van heden<note n="2656">De kleine staten Gessur en Machat (Maächa) op de noordergrenzen van Basan lagen vermoedelijk aan den voet van den Hermon bij de rivier Hasbani of Hasbeya. - De naam Dorpen van Jaïr kan om een bijzondere reden, bijv. ter bespotting der overwonnen vijanden, aan de sterke steden (v. 4) gegeven zijn. Vermoedelijk heeft echter Havoth, Hebr. ‘Chavvooth’ van ‘chavah’ ‘hij leeft’, allereerst de beteekenis niet van ‘dorpen’, maar meer algemeen van ‘woonsteden’. - Tot op den dag van heden zou; volgens velen, door een latere hand zijn ingelascht. Volgens anderen veronderstelt echter die zegswijze niet noodzakelijk een lang tijdsverloop tusschen den aanvang eener gebeurtenis en het verhaal er van, gelijk uit soortgelijke uitdrukkingen (Exod. VII 16; I Reg. I 16) blijkt. Vgl. verder voor dit en het volgende vers Num. XXXII noot 13.</note>.</verse> 
<verse osisID="Deut.3.15"> Ook gaf ik aan Machir Galaäd.</verse>
<verse osisID="Deut.3.16"> En aan de stammen van Ruben en Gad gaf ik van het land Galaäd tot aan de beek Arnon, halverwegen de beek, en het aangrenzende land tot aan de beek Jaboc, die de grens der kinderen van Ammon is<note n="2657">Als uiterste zuidergrens van het gebied der twee stammen wordt de beek Arnon aangewezen en wel het midden der beek, waarin Aroër (Jos. XII 2) gebouwd was. De beek Jaboc was ten deele de westergrens, te weten waar zij uit het gebied der Ammonieten aanvankelijk noordwaarts stroomt, en vormde verder in haren loop naar het westen de noordergrens, echter met eenige beperking, gelijk uit het volgende vers blijkt.</note>;</verse>
<verse osisID="Deut.3.17"> en de vlakte der woestijn en den Jordaan en het gebied van Cenereth tot aan de zee der woestijn, te weten de Zoutzee, tot den voet van het gebergte Phasga oostwaarts<note n="2658">Hebr.: ‘en de Araba en den Jordaan en de grens (zijn oever), van Cenereth af en tot aan de zee van de Araba, de Zoutzee, onderaan de hellingen van den Phasga, ten oosten’. Hiermede is de smalle strook van het Jordaandal of el-Ghor aangewezen, van het meer van Genesareth tot aan de Doode Zee, aan welker oostzijde het gebergte Phasga (Num. XXI noot 18) zich verheft. Vgl. verder I noot 1, waar ook de benaming ‘zee van de Araba’ hare verklaring vindt. - Behalve het land tusschen den Arnon en den Jaboc (vgl. vorige noot) behoorde derhalve tot het hier omschreven gebied ook nog het Ghordal tusschen den Jordaan en Galaäd's gebergte van den Jaboc tot aan het meer van Genesareth.</note>.</verse>
<verse osisID="Deut.3.18"> En ik gebood u te dien tijde, zeggende: De Heer, uw God, geeft u dit land ten erfdeel; trekt voor uwe broeders, de kinderen van Israël, strijdvaardig uit, alle strijdbare mannen,</verse>
<verse osisID="Deut.3.19"> zonder uwe vrouwen en kinderen en vee. Ik weet toch, dat gij vele kudden hebt, en die zullen in de steden achterblijven, welke ik u gegeven heb,</verse>
<verse osisID="Deut.3.20"> totdat de Heer rust geeft aan uwe broeders, zooals Hij die aan u gegeven heeft, en zij ook het land in bezit nemen, dat Hij hun over den Jordaan zal geven; dan zal een ieder naar zijne bezitting terugkeeren, welke ik u gegeven heb<note n="2659">Vgl. bij v. 18-20 Num. XXXII 20-32.</note>.</verse>
<verse osisID="Deut.3.21"> Ook Josue gebood ik te dien tijde, zeggende: Uwe oogen hebben gezien wat de Heer, uw God, aan deze twee koningen gedaan heeft; zoo zal Hij aan al de koninkrijken doen, naar welke gij henen trekt.</verse>
<verse osisID="Deut.3.22"> Vrees hen niet; want de Heer, uw God, zal voor u strijden.</verse>
<verse osisID="Deut.3.23"> En ik bad den Heer te dien tijde, zeggende:</verse>
<verse osisID="Deut.3.24"> Heere God, Gij zijt begonnen met aan uwen dienaar uwe grootheid en allersterkste hand te toonen, want er is geen andere god hetzij in den hemel hetzij op de aarde, die uwe werken kan doen en in vergelijking kan komen bij uwe kracht.</verse>
<verse osisID="Deut.3.25"> Ik zal dan overtrekken en dat allerbeste land over den Jordaan zien en dat voortreffelijke gebergte en den Libanon<note n="2660">Hebr.: ‘Laat mij dan overtrekken’ enz. Het is een gebed om na de verovering van het Oostjordaansche ook nog de voltooiing van Gods werk te mogen zien, te weten de verovering van het Westjordaansche, de inbezitneming van het eigenlijke Chanaän. Met het voortreffelijke gebergte is vermoedelijk datzelfde bergachtige land in zijn geheel bedoeld en wordt de Libanon in het bijzonder genoemd als de verre noordergrens voor Israël.</note>.</verse>
<verse osisID="Deut.3.26"> En de Heer was op mij vergramd uwentwege en Hij verhoorde mij niet, maar zeide mij: Het is voor u genoeg; spreek Mij daarover nooit meer.</verse>
<verse osisID="Deut.3.27"> Klim op den top van den Phasga<note n="2661">Vgl. Num. XXVII 12, waar Abarim in plaats van Phasga staat. De verklaring hiervan geeft Num. XXI noot 18.</note> en laat uwe oogen gaan ten westen en ten noorden en ten zuiden en ten oosten, en beschouw het; want gij zult dezen Jordaan niet overtrekken.</verse>
<verse osisID="Deut.3.28"> Gebied aan Josue en sterk hem en geef hem kracht, want hij zal dat volk voorgaan en hun het land toedeelen, dat gij zult zien.</verse>
<verse osisID="Deut.3.29"> En wij bleven in het dal tegenover den tempel van Phogor<note n="2662">In de velden van Moab (Num. XXII noot 1), ten zuiden begrensd door den Phasga, waarvan de meest noordelijke kruin de Phogor (Num. XXIII 28) was. Daarop of daarbij lag de tempel van Phogor, Hebr. Beth Peʽor, d.i. Huis van Peʽor of Phogor. Vgl. Num. XXV noot 2.</note>.</verse>
</chapter>

      
<chapter osisID="Deut.4"> 
<title>Hoofdstuk IV.</title>
<p>Vervolg en slot der redevoering (v. 1-.40. Vermaning tot onderhouding der goddelijke wetten en herinnering aan de gebeurtenissen van Horeb (v. 1-.14. Waarschuwing tegen alle afgoderij, welker straf ondergang en verwerping zou zijn, met belofte van vergiffenis na een oprecht berouw (v. 15-.31. Nieuwe herinnering aan Gods wonderdaden en Israël's uitverkiezing en nieuwe vermaning tot getrouwheid aan Gods geboden (v. 32-.40. - Aanwijzing van drie vrijsteden in het Overjordaansche land (v. 41-.43. Inleiding tot de tweede redevoering van Moses (v. 44-.49.</p>
<verse osisID="Deut.4.1"> En nu, Israël, hoor naar de geboden en de rechten, welke ik u leer, opdat gij door ze te vervullen moogt leven en het land moogt binnengaan en bezitten, dat de Heer, de God uwer vaderen, u zal geven<note n="2663">En nu Israël, daar gij en de goedgunstigheid en de gestrengheid van den Heer, uwen God, bij ondervinding kent, gelijk uit al het voorgaande blijkt, hoor enz. - Het aan de vervulling der Mosaïsche Wet toegezegde leven is rechtstreeks te verstaan van een gelukkig leven op aarde in het beloofde land. Echter ligt in die belofte ook het eeuwige leven besloten, dat de godvreezende Israëliet door het geloof in den toekomstigen Christus verwerven zou. Zie Rom. III 30; IV 13 en 16. Vgl. Exod. XX noot 12; Lev. I noot 7.</note>.</verse>
<verse osisID="Deut.4.2"> Gij zult niets bijdoen bij het woord, dat ik tot u spreek, noch daarvan iets afdoen<note n="2664">De stipte onderhouding der Wet, welke hier gelast wordt, sluit vanzelf niet uit, maar veronderstelt integendeel de gehoorzaamheid aan de door God gestelde overheid, welke door hare verordeningen de Wet voortdurend verklaart en handhaaft; vgl. XVII 9 en 10. Evenmin ook als het wettig gezag werd door die vermaning tot onderhouding der Wet de overgeleverde, niet in de Wet vervatte erfleer overbodig verklaard, zonder welke immers de Wet zelve ten slotte raadselachtig wordt en hare beteekenis verliest.</note>; onderhoudt de geboden van den Heer, uwen God, welke ik u gelast.</verse>
<verse osisID="Deut.4.3"> Uwe oogen hebben alles gezien wat de Heer gedaan heeft tegen Beëlphegor, hoe Hij al diens vereerders verdelgd heeft uit uw midden.</verse>
<verse osisID="Deut.4.4"> Maar gij, die den Heer, uwen God, aanhangt, gij zijt allen in leven tot op dezen dag.</verse>
<verse osisID="Deut.4.5"> Gij weet, dat ik u de geboden en de rechten geleerd heb, zooals de Heer, mijn God, mij heeft bevolen; zóó moet gij die volbrengen in het land, dat gij ten bezit zult krijgen;</verse>
<verse osisID="Deut.4.6"> en gij moet die onderhouden en vervullen metterdaad. Dat toch is uwe wijsheid en uw verstand voor het aanschijn der volken, opdat zij, al deze geboden hoorend, zeggen: Ziedaar een wijs en verstandig volk<note n="2665">Een volk, dat waarachtige wijsheid bezit en overeenkomstig zijne kennis ook verstandig handelt, is (Hebr.) dat groote volk.</note>, een groot volk.</verse>
<verse osisID="Deut.4.7"> Ook is er geen ander volk zoo groot, dat goden heeft, aan hetzelve zoo nabij, als onze God nabij is aan al onze smeekingen.</verse>
<verse osisID="Deut.4.8"> Welk ander volk toch is zoo roemruchtig, dat het plechtgebruiken en rechtvaardige rechten heeft en de gansche wet<note n="2666">Hebr. ‘En welk groot volk is er, dat inzettingen en rechten heeft zoo rechtvaardig als deze gansche Wet’ enz.</note>, welke ik u heden voor de oogen stel?</verse>
<verse osisID="Deut.4.9"> Bewaar dan u zelven en uwe ziel met zorg. Vergeet de dingen niet, welke uwe oogen gezien hebben, en dat ze niet aan uw hart ontvallen al de dagen uws levens. Gij zult die aan uwe kinderen en kleinkinderen leeren,</verse>
<verse osisID="Deut.4.10"> van den dag af, dat gij voor den Heer, uwen God, bij Horeb stondt<note n="2667">Van den dag af, Hebr. ‘ten dage’. Zij moesten (zie v. 9) aan hunne kinderen leeren wat zij gezien of ondervonden hadden ten dage enz. - Vgl. voor Horeb of Sinaï Exod. III noot 2.</note>, toen de Heer tot mij sprak en zeide: Verzamel bij Mij het volk, opdat zij mijne woorden hooren en Mij leeren vreezen te allen tijde, zoolang zij op aarde leven, en zij hunne kinderen onderrichten.</verse>
<verse osisID="Deut.4.11"> En gij tradt nader tot den voet van den berg, die brandde tot den hemel toe<note n="2668">Vgl. Exod. XIX 17 en noot 17.</note>; en er was daarop duisternis en wolken en donkerheid.</verse>
<verse osisID="Deut.4.12"> En de Heer sprak tot u midden uit het vuur. Het geluid zijner woorden hebt gij gehoord en eene gestalte hebt gij volstrekt niet gezien.</verse> 
<verse osisID="Deut.4.13"> En Hij maakte u zijn verbond bekend, dat Hij u gebood na te komen, en de tien woorden<note n="2669">Het voegwoord en vóór de tien woorden ontbreekt in den grondtekst en in de Grieksche vertaling. Het heeft hier den zin van ‘te weten’. De tien geboden (vgl. Exod. XX noot 2) waren de voorwaarden en de oorkonde des verbonds en heeten als zoodanig het verbond zelf.</note>, welke Hij op twee steenen tafelen schreef.</verse>
<verse osisID="Deut.4.14"> En Hij gelastte mij te dien tijde, dat ik u plechtgebruiken en rechten<note n="2670">Hebr.: ‘instellingen en rechten’. Bedoeld is de wetgeving bij Sinaï; vgl. Exod. XX 22 - XXIII 19.</note> zou leeren, welke gij moest onderhouden in het land, dat gij ten bezit zult krijgen.</verse>
<verse osisID="Deut.4.15"> Bewaart dan met zorg uwe zielen. Gij hebt geenerlei gedaante gezien ten dage dat de Heer tot u sprak op Horeb midden uit het vuur,</verse>
<verse osisID="Deut.4.16"> opdat gij mogelijk niet, u misleidend, u maken zoudt een gesneden afbeeldsel of een beeld van man of vrouw,</verse>
<verse osisID="Deut.4.17"> een afbeeldsel van eenig stuk vee, dat op de aarde is, of van vogelen, die onder den hemel vliegen,</verse>
<verse osisID="Deut.4.18"> en van kruipende dieren, die zich bewegen op de aarde, of van visschen, die onder de aarde in de wateren wonen;</verse>
<verse osisID="Deut.4.19"> opdat gij mogelijk niet, de oogen ten hemel slaande, zon en maan en alle gestarnten des hemels zoudt zien en, door dwaling misleid, datgene aanbidden en dienen zoudt, wat de Heer, uw God, heeft geschapen ten dienst van alle volken, die onder den hemel zijn.</verse>
<verse osisID="Deut.4.20"> Maar ulieden heeft de Heer genomen en uitgevoerd uit den ijzeroven van Egypte<note n="2671">Uit de harde verdrukking, waarvan het vuur in den ijzeroven een zinnebeeld is. Vgl. verder Exod. XIX 5.</note> om een erfvolk te hebben, gelijk het te dezen dage is.</verse>
<verse osisID="Deut.4.21"> En de Heer werd tegen mij vergramd wegens uwe woorden en Hij zwoer, dat ik den Jordaan niet zou overtrekken noch het allerbeste land zou binnengaan, dat Hij u zal geven.</verse>
<verse osisID="Deut.4.1">ik zal den Jordaan niet overtrekken; gij zult hem overtrekken en het kostelijke land in bezit nemen.</verse>
<verse osisID="Deut.4.23"> Wacht u om ooit het verbond van den Heer, uwen God, te vergeten, dat Hij met u gesloten heeft; en om u een gesneden afbeeldsel te maken van datgene, wat de Heer verboden heeft te maken;</verse>
<verse osisID="Deut.4.24"> want de Heer, uw God, is een verterend vuur, een ijverzuchtig God<note n="2672">Als een verterend vuur verdelgt God zijne tegenstrevers (IX 3). IJverzuchtig eischt Hij voor zich alleen de eer, welke Hem toekomt, en duldt Hij geene afgoderij. Vgl. Exod. XX noot 7.</note>.</verse>
<verse osisID="Deut.4.25"> Wanneer gij kinderen en kindskinderen verwekt zult hebben en in het land gevestigd zult zijn en gij in zelfbedrog<note n="2673">Gevestigd, Hebr. ‘oud geworden’. In zelfbedrog, Hebr.: ‘en gij u in het verderf stort’.</note> u eenig afbeeldsel maakt en kwaad doet voor den Heer, uwen God, om Hem tot gramschap aan te zetten:</verse>
<verse osisID="Deut.4.26"> dan roep ik heden den hemel en de aarde tot getuigen, dat gij schielijk vergaan zult uit het land, hetwelk gij, na den Jordaan te zijn overgetrokken, in bezit zult nemen; gij zult daarin niet langen tijd wonen, maar de Heer zal u verdelgen</verse>
<verse osisID="Deut.4.27"> en verstrooien onder alle volken, en klein in getal zult gij overblijven onder de volken, tot welke de Heer u zal voeren.</verse>
<verse osisID="Deut.4.28"> En daar zult gij goden dienen, die door menschenhanden vervaardigd zijn, hout en steen, die niet zien noch hooren noch eten noch rieken.</verse>
<verse osisID="Deut.4.29"> En wanneer gij daar den Heer, uwen God, zult zoeken, zult gij Hem vinden, als gij Hem maar zoekt met geheel uw hart en met geheel de bedruktheid uwer ziel.</verse>
<verse osisID="Deut.4.30"> Nadat alles, wat voorzegd is, u zal overkomen zijn, zult gij in den laatsten tijd terugkeeren tot den Heer, uwen God, en naar zijne stem hooren<note n="2674">In den laatsten tijd, vgl. Gen. XLIX noot 1. - Vgl. verder Lev. XXVI noot 23.</note>.</verse>
<verse osisID="Deut.4.31"> Want een barmhartig God is de Heer, uw God; Hij zal u niet verlaten noch u geheel verdelgen noch het verbond vergeten, dat Hij aan uwe vaderen heeft bezworen.</verse>
<verse osisID="Deut.4.32"> Ondervraag aangaande de oude dagen, welke vóór u geweest zijn<note n="2675">Niet alleen de vrees voor Gods gestrengheid, maar ook dankbare liefde voor Gods uitverkiezing moet Israël tegen de verleiding der afgoderij sterk maken. Vandaar thans de herinnering aan de groote wonderwerken bij de verlossing van het uitverkoren volk.</note>, van den dag af, toen de Heer den mensch op de aarde schiep, van het eene einde des hemels tot het andere, of er ooit zoo iets gebeurd of ooit vernomen is,</verse>
<verse osisID="Deut.4.33"> dat een volk de stem hoorde van God, die midden uit het vuur sprak, zooals gij hebt gehoord, en gij zijt in het leven gebleven<note n="2676">Vgl. Exod. XIX 18; XX 1 en 19.</note>;</verse>
<verse osisID="Deut.4.34"> of God dit gedaan heeft, dat Hij kwam en zich een volk uit het midden der volken nam door beproevingen, teekenen en wonderdaden, door strijd en door een sterke hand en een uitgestrekten arm en door schrikkelijke verschijnselen overeenkomstig alles wat de Heer, uw God, voor u heeft gedaan in Egypte ten aanschouwen uwer oogen<note n="2677">De beproevingen enz. zijn de tien plagen, terwijl de uitdrukkingen van strijd enz. vanzelf aan den uittocht herinneren. Vgl. Exod. XIV 14 en 25; XIII 14; XIV 8; XV 3, 6.</note>;</verse>
<verse osisID="Deut.4.35"> opdat gij weten zoudt, dat Hij, de Heer, God is en er geen ander is buiten Hem.</verse>
<verse osisID="Deut.4.36"> Uit den hemel liet Hij u zijne stem hooren om u te onderrichten en aan u op de aarde zijn overgroot vuur te toonen, en gij hebt zijne woorden uit het midden des vuurs gehoord<note n="2678">Uit den hemel, van Sinaï's top, vgl. Exod. XIX 20. Op de aarde enz., zie v. 11 en v. 33.</note>,</verse>
<verse osisID="Deut.4.37"> omdat Hij uwe vaderen heeft liefgehad en hun zaad na hen heeft uitverkoren. En Hij voerde u, terwijl Hij voorging, in zijn groote kracht uit Egypte<note n="2679">Hebr.: ‘En omdat Hij enz., daarom voerde Hij u’ enz.</note>,</verse>
<verse osisID="Deut.4.38"> om overgroote volken en sterkere dan gij bij uwen intocht te verdelgen, en om u binnen te leiden en aan u hun land ten bezit te geven, gelijk gij ziet op dezen dag.</verse> 
<verse osisID="Deut.4.39"> Weet dan heden en overdenk in uw hart, dat Hij, de Heer, God is omhoog in den hemel en omlaag op de aarde en dat er geen andere is.</verse>
<verse osisID="Deut.4.40"> Onderhoud zijne bevelen en geboden, welke ik u gelast, opdat het u welga en uwen kinderen na u en gij langen tijd moogt blijven in het land, dat de Heer, uw God, u zal geven<note n="2680">Vgl. v. 1, waar de vermaning op een zelfde wijze begint, zooals zij hier eindigt.</note>.</verse>
<verse osisID="Deut.4.41"> Toen zonderde Moses drie steden af over den Jordaan aan de oostzijde<note n="2681">Naar het bevel des Heeren; zie Num. XXXV 10-34. - De uiteraard dubbelzinnige zegswijze over den Jordaan wordt door aan de oostzijde nader bepaald.</note>,</verse>
<verse osisID="Deut.4.42"> opdat daarheen zou vluchten degene, die zonder opzet zijnen naaste gedood heeft en zonder dat hij hem vóór een en twee dagen<note n="2682">Hebr.: ‘sedert gisteren en eergisteren’, hetzelfde als ‘te voren’, eene dikwijls voorkomende zegswijze, vgl. Gen. XXXI 2 en 5; Exod. XXI 29.</note> vijandig is geweest, en opdat hij naar een dezer steden de wijk zou kunnen nemen:</verse>
<verse osisID="Deut.4.43"> Bosor in de woestijn, dat in het vlakke land van den stam Ruben gelegen is; en Ramoth in Galaäd, dat tot den stam Gad behoort; en Golan in Basan, dat in den stam Manasses ligt<note n="2683">Vgl. Jos. XX noot 6 en 7.</note>.</verse>
<verse osisID="Deut.4.44"> Dit is de wet, welke Moses den kinderen van Israël heeft voorgehouden<note n="2684">Begin der inleiding op de tweede redevoering.</note>,</verse>
<verse osisID="Deut.4.45"> en dit zijn de getuigenissen en plechtgebruiken<note n="2685">Hebr.: ‘instellingen’.</note> en rechten, welke hij heeft afgekondigd aan de kinderen van Israël, toen zij uit Egypte waren getrokken,</verse>
<verse osisID="Deut.4.46"> over den Jordaan, in het dal tegenover den tempel van Phogor<note n="2686">Vgl. III noot 16.</note>, in het land van Sehon, den Amorrheeschen koning, die te Hesebon woonde, dien Moses versloeg. En de kinderen van Israël, na uit Egypte te zijn getrokken,</verse>
<verse osisID="Deut.4.47"> namen zijn land in bezit als- ook het land van Og, den koning van Basan, van de twee Amorrheesche koningen, die over den Jordaan aan den kant van zonsopgang woonden,</verse>
<verse osisID="Deut.4.48"> van Aroër af, dat op den oever der beek Arnon is gelegen, tot aan den berg Sion, welke ook Hermon heet<note n="2687">Vgl. II 32-36 en III 1-17. Sion, Hebr. ‘Sioon’, is een andere naam dan Sion, Hebr. ‘Tzioon’, de naam van den berg, waarop Jerusalem gebouwd is.</note>,</verse>
<verse osisID="Deut.4.49"> geheel de vlakte over den Jordaan aan de oostzijde tot aan de zee der woestijn en tot den voet van het gebergte Phasga.</verse>
</chapter>

      
<chapter osisID="Deut.5">
<title>Hoofdstuk V.</title><p>Vervolg der inleiding (v. 1-5) op de tweede redevoering, welke tot XXVI 19 doorloopt. Herhaling der tien geboden (v. 6-21) en herinnering aan hetgeen er bij dezer afkondiging gebeurd was (v. 22-.33.</p>
<verse osisID="Deut.5.1"> En Moses riep geheel Israël en zeide tot hetzelve: Hoor, Israël, de plechtgebruiken en rechten, welke ik heden ten aanhooren van u spreek; leert ze en betracht ze metterdaad.</verse>
<verse osisID="Deut.5.2"> De Heer, onze God, heeft met ons een verbond gesloten op Horeb.</verse>
<verse osisID="Deut.5.3"> Niet met onze vaderen ging Hij dat verbond aan, maar met ons, die hier thans zijn en leven<note n="2688">Niet met onze vaderen, want al bevatte ook het met Abraham, Isaäc en Jacob gesloten verbond in hoofdzaak hetzelfde als het verbond van Horeb of Sinaï, dit laatste, dat onder geheel andere omstandigheden was aangegaan en een geheel andere toekomst in Chanaän opende, was als zoodanig een ander verbond. - Met ons, immers was ook het eerste geslacht, dat persoonlijk het verbond met God aanvaardde, in de woestijn gestorven: Israël als volk en als bondsvolk bleef.</note>.</verse>
<verse osisID="Deut.5.4"> Van aangezicht tot aangezicht<note n="2689">Klaar en duidelijk, zonder iemands tusschenkomst. Vgl. Exod. XXXIII noot 8.</note> heeft Hij tot ons gesproken op den berg midden uit het vuur.</verse>
<verse osisID="Deut.5.5"> Ik was de tusschenpersoon en middelaar<note n="2690">Eene verklarende vertaling. Het Hebr. heeft alleen: ‘Ik stond’. Geheel dit vers tot opgeklommen is klaarblijkelijk een tusschenzin, waarin vooruit verhaald wordt hetgeen na de afkondiging der tien geboden geschiedde. Vgl. v. 22-31; Exod. XX 18-25; XXI-XXIII.</note> tusschen den Heer en ulieden te dien tijde om u zijne woorden te verkondigen, want gij waart bevreesd voor het vuur en zijt niet den berg opgeklommen, en Hij zeide:</verse>
<verse osisID="Deut.5.6"> Ik ben de Heer, uw God, die u heb uitgevoerd uit het land Egypte, uit het huis der slavernij.</verse>
<verse osisID="Deut.5.7"> Gij zult geen vreemde goden hebben voor mijn aangezicht<note n="2691">De herhaling der tien geboden, welke Moses hier tot punt van uitgang neemt voor zijne waarschuwingen en berispingen, is niet geheel woordelijk. Zij geschiedt met eenige kleine wijzigingen en tusschenvoegsels, waarbij echter duidelijk de decaloog als afgekondigd en bekend (vgl. v 12, 15 en 16) verondersteld wordt. Vgl. verder de aanteekeningen op Exod. XX 1-17.</note>.</verse>
<verse osisID="Deut.5.8"> Gij zult u geen gesneden beeld noch eenige gelijkenis maken van hetgeen omhoog in den hemel en van hetgeen omlaag op de aarde en van hetgeen in de wateren onder de aarde woont.</verse>
<verse osisID="Deut.5.9"> Gij zult die niet aanbidden noch dienen. Want Ik ben de Heer, uw God, een ijverzuchtig God, die de ongerechtigheid der vaderen wreek op de kinderen tot in het derde en vierde geslacht, aan hen, die Mij haten,</verse>
<verse osisID="Deut.5.10"> en die barmhartigheid doe over vele duizenden, aan hen, die Mij liefhebben en mijne geboden onderhouden.</verse>
<verse osisID="Deut.5.11"> Gij zult den naam van den Heer, uwen God, niet ijdel gebruiken; want hij zal niet ongestraft blijven, die den naam van Hem ijdel gebruikt.</verse>
<verse osisID="Deut.5.12"> Onderhoud den sabbatdag, dat gij dien heiligt, zooals de Heer, uw God, u geboden heeft.</verse>
<verse osisID="Deut.5.13"> Zes dagen zult gij arbeiden en al uwe werken doen.</verse>
<verse osisID="Deut.5.1">uw vee en de vreemdeling, die binnen uwe poorten is, opdat uw dienstknecht en uwe dienstmaagd rusten gelijk ook gij.</verse>
<verse osisID="Deut.5.15"> Wees indachtig, dat ook gij zelf dienstbaar waart in Egypte en dat de Heer, uw God, u van daar heeft uitgevoerd met sterke hand en uitgestrekten arm. Daarom heeft Hij u geboden den sabbatdag te onderhouden<note n="2692">Niet de groote beweegreden tot instelling van den sabbat wordt hier vermeld, vgl. Exod. XX 11, maar als een bijzondere drangreden om de sabbatswet te onderhouden wordt de verlossing uit Egypte genoemd. Israël moet door de viering van den heiligen rustdag de weldaad dier verlossing dankbaar gedenken en ook, de vroegere dienstbaarheid gedachtig, aan zijne dienstbaren de sabbatsrust gaarne gunnen.</note>.</verse>
<verse osisID="Deut.5.16"> Eer uwen vader en uwe moeder, gelijk de Heer, uw God, u geboden heeft, opdat gij langen tijd moogt leven en het u welga in het land, dat de Heer, uw God, aan u geven zal.</verse>
<verse osisID="Deut.5.17"> Gij zult niet doodslaan.</verse>
<verse osisID="Deut.5.18"> En gij zult geen overspel bedrijven.</verse>
<verse osisID="Deut.5.19"> En gij zult niet stelen.</verse>
<verse osisID="Deut.5.20"> En gij zult tegen uwen naaste geen valsche getuigenis spreken.</verse>
<verse osisID="Deut.5.21"> Gij zult de huisvrouw van uwen naaste niet begeeren, noch zijn huis, noch zijnen akker, noch zijnen dienstknecht, noch zijne dienstmaagd, noch zijn rund, noch zijnen ezel, noch iets van alles, wat hem toebehoort<note n="2693">Anders dan Exod. XX 17 wordt hier de huisvrouw het eerst genoemd en op die wijze komt duidelijker het dubbele, van nature verschillende kwaad uit, waarnaar de begeerte kan streven. Vgl. Exod. XX noot 13. - Hier ook is alleen van den akker sprake, welke bijvoeging wel begrijpelijk is. Immers voor een deel had Israël reeds grondbezit in het Oostjordaansche en de verovering van het Westjordaansche was aanstaande.</note>.</verse>
<verse osisID="Deut.5.22"> Deze woorden sprak de Heer tot geheel uwe menigte op den berg uit het midden des vuurs en der wolk en der donkerheid, met machtige stem, zonder iets daarbij te voegen; en Hij schreef die op twee steenen tafelen, welke Hij mij gaf<note n="2694">Alle wetten buiten den decaloog werden aan Israël gegeven door bemiddeling van Moses. Alleen de decaloog, welke voor alle menschen geldt, kwam onmiddellijk van God.</note>.</verse> 
<verse osisID="Deut.5.23"> Gij nu, nadat gij de stem uit het midden der duisternis hadt gehoord en den berg hadt zien branden, naderdet tot mij, alle vorsten der stammen en oudsten, en gij zeidet:</verse>
<verse osisID="Deut.5.24"> Zie, de Heer, onze God, heeft ons zijne heerlijkheid en grootheid getoond; zijne stem hebben wij gehoord midden uit het vuur en wij hebben heden ondervonden dat, wanneer God met den mensch spreekt, de mensch blijft leven.</verse>
<verse osisID="Deut.5.25"> Waarom dan zouden wij sterven en zou dat overgroote vuur ons verslinden? Want als wij nog langer de stem van den Heer, onzen God, hooren, zullen wij sterven.</verse>
<verse osisID="Deut.5.26"> Wat is alle vleesch, dat het de stem zou hooren van den levenden God, die midden uit het vuur spreekt, zooals wij gehoord hebben, en dat het zou kunnen leven?</verse>
<verse osisID="Deut.5.27"> Nader gij liever en hoor alles wat de Heer, onze God, u zal zeggen; en gij zult tot ons spreken en wij zullen het hooren en doen.</verse>
<verse osisID="Deut.5.28"> Toen nu de Heer dat hoorde, zeide Hij tot mij: Ik heb het geluid der woorden gehoord van dat volk, welke zij tot u gesproken hebben; goed hebben zij alles gesproken.</verse>
<verse osisID="Deut.5.29"> Mocht het zijn<note n="2695">Letterlijk: ‘Wie geve’; vgl. Num. XI noot 15. God wil het geluk van den mensch, maar om het geluk te ver werven van God, moet ook de mensch zelf dat willen, de gave zijner vrijheid goed gebruiken door het onderhouden van Gods geboden.</note>, dat zij zulk een gezindheid hadden om Mij te vreezen en al mijne geboden te onderhouden te allen tijde, opdat het hun moge welgaan en hunnen kinderen in eeuwigheid.</verse>
<verse osisID="Deut.5.30"> Ga en zeg hun: Keert terug naar uwe tenten.</verse>
<verse osisID="Deut.5.31"> Maar gij, sta hier bij Mij en Ik zal tot u spreken al mijne geboden en plechtgebruiken en rechten, welke gij hun zult leeren, opdat zij ze volbrengen in het land, dat Ik hun ten bezit zal geven.</verse>
<verse osisID="Deut.5.32"> Onderhoudt dan en doet wat de Heere God ulieden gebiedt; gij zult noch ter rechter- noch ter linkerzijde afwijken;</verse>
<verse osisID="Deut.5.33"> maar op den weg, dien de Heer, uw God, u geboden heeft, zult gij wandelen, opdat gij leven moogt en het u welga en de dagen voor u verlengd worden in het land uwer bezitting<note n="2696">V. 22-33 geeft een vollediger verslag van hetgeen Exod. XX 18-21 verhaald is.</note>.</verse>
</chapter>

      
<chapter osisID="Deut.6">
<title>Hoofdstuk VI.</title><p>Inleiding (v. 1-3) tot de vermaning om God alleen te dienen en lief te hebben en Hem in den voorspoed niet te vergeten (v. 4-13), om de afgoderij te schuwen en door trouwe onderhouding van Gods geboden de beloofde zegeningen te ontvangen (v. 14-19), om ook aan de kinderen de groote daden des Heeren in te prenten (v. 20-.25.</p>
<verse osisID="Deut.6.1"> Dit zijn de geboden en de plechtgebruiken<note n="2697">Hebr.: ‘de instellingen’.</note> en de rechten, welke de Heer, uw God, mij bevolen heeft u te leeren, opdat gij ze moogt volbrengen in het land, werwaarts gij overtrekt om het in bezit te nemen,</verse>
<verse osisID="Deut.6.2"> opdat gij den Heer, uwen God, moogt vreezen en al zijne geboden en voorschriften, welke ik aan u en uwe kinderen en kindskinderen gelast, moogt onderhouden alle dagen van uw leven, opdat uwe dagen verlengd worden.</verse>
<verse osisID="Deut.6.3"> Hoor, Israël, en geef acht om te doen hetgeen de Heer u geboden heeft, opdat het u welga en gij meer en meer vermenigvuldigd wordt, zooals de Heer, de God uwer vaderen, u een land beloofd heeft, dat van melk en honig overvloeit<note n="2698">Overeenkomstig de belofte des Heeren, waarmede u een allervruchtbaarst land is toegezegd. Vgl. Exod. III 8.</note>.</verse>
<verse osisID="Deut.6.4"> Hoor, Israël, de Heer, onze God, is de eenige Heer<note n="2699">Hebr.: ‘Hoor Israël, Jehova, onze God, is Jehova eenig’ of ‘alleen’, m.a.w. er is geen andere God dan Jehova. Vgl. hierbij XXXII 39; Is. XLV 5-7, 21, 22. Deze woorden gaan het gebod der liefde tot God vooraf, wijl zij de grondslag zijn van dat groote gebod.</note>.</verse>
<verse osisID="Deut.6.1">liefhebben met geheel uw hart en met geheel uwe ziel en met geheel uwe kracht<note n="2700">Hebr.: ‘En gij zult’ enz., d.i. daarom zult gij. Dien éénen Heer of Jehova, die zich gewaardigt op geheel bijzondere wijze Israël's God te zijn, moet derhalve ook Israël liefhebben met geheel zijn hart enz., d.i. aan Hem onverdeeld al zijne liefde schenken. Vgl. Marc. XII 29, 30, 32, 33.</note>.</verse>
<verse osisID="Deut.6.6"> En deze woorden, welke ik u heden gelast, zullen in uw hart zijn;</verse>
<verse osisID="Deut.6.7"> en gij zult die aan uwe kinderen voorhouden en gij zult ze overwegen, als gij in uw huis zijt gezeten en op den weg wandelt, als gij slaapt<note n="2701">Hebr.: ‘als gij u nederlegt’.</note> en als gij opstaat.</verse>
<verse osisID="Deut.6.8"> En gij zult ze binden als een teeken op uwe hand, en zij zullen zijn en zweven tusschen uwe oogen<note n="2702">Hebr.: ‘en zij zullen tot voorhoofdsbanden zijn tusschen uwe oogen’. Allernadrukkelijkst zeggen de woorden van v. 6-9, dat het gebod der liefde tot God altijd en overal, in het bijzondere en openbare leven, het richtsnoer moet zijn van allen handel en wandel. Voor de oneigenlijke beteekenis dezer zegswijzen getuigen o.a. XI 18; Exod. XIII 9, 16; Prov. III 3; VI 21; Is. XLIX 16. Vanouds echter, vgl. Matt. XXIII 5, werden zij door de Joden in letterlijken zin opgevolgd en ook nu hebben zij nog hunne bidcedels of ‘tephillin’ (vgl. Exod. XIII noot 5), kleine stukken perkament, welke als hoofdinhoud der Wet vier Schriftuurplaatsen (Exod. XIII 2-10; 11-16; Deut. VI 4-9; XI 13-21) bevatten, en bevestigen zij aan hunne deurposten de in een kokertje opgerolde ‘mezoeza’ (letterlijk ‘deurpost’), eveneens een stukje perkament, waarop de twee laatstgenoemde teksten van Deut. geschreven staan. - In het volgende vers heeft het Hebr. niet drempel, maar ‘deurposten’.</note>.</verse>
<verse osisID="Deut.6.9"> En gij zult ze op den drempel en op de deuren van uw huis schrijven.</verse>
<verse osisID="Deut.6.10"> En wanneer de Heer, uw God, u in het land brengt, waaromtrent Hij aan uwe vaderen, aan Abraham, Isaäc en Jacob, gezworen heeft, en Hij u groote en zeer goede steden geeft, welke gij niet gebouwd hebt,</verse>
<verse osisID="Deut.6.11"> huizen, vol van allerlei schatten, welke gij niet gevuld hebt, waterputten, welke gij niet gegraven hebt, wijnbergen en olijvengaarden, welke gij niet geplant hebt,</verse>
<verse osisID="Deut.6.12"> en wanneer gij eet en verzadigd wordt,</verse>
<verse osisID="Deut.6.1">Den Heer, uwen God, zult gij vreezen en Hem alleen dienen en bij zijnen naam zult gij zweren<note n="2703">De overvloed heeft zijne bijzondere gevaren, waartegen Israël hier wordt gewaarschuwd. Vgl. hierbij het lied van Moses XXXII 15-18, waar als het ware een profetische toelichting op deze verzen 10-14 gevonden wordt. - ‘Hem alleen dienen’, gelijk ook de Septuagint en Matth. IV 10 hebben, is of wel de oorspronkelijke lezing of een verklarende toelichting op het Hebr.: ‘Hem dienen’, vgl. V 9. - Bij zijnen naam zweren, te weten, wanneer Gods eer, eigen heil of dat van den naaste eenen eed vordert, gelijk vooral voor het gerecht plaats kan hebben. De rechtmatige eed (Jer. IV 2), waarbij God onmiddellijk of middellijk tot getuige wordt ingeroepen, is eene belijdenis van zijne oppermacht, heiligheid en gerechtigheid, en als eene alleen den waren God toekomende hulde mag daarom de eed alleen met inroeping van zijnen naam geschieden.</note>.</verse>
<verse osisID="Deut.6.14"> Gij zult niet de vreemde goden achternaloopen van alle volken<note n="2704">Van een of ander der volken. Hebr.: ‘van de volken’.</note>, welke rondom u zijn;</verse>
<verse osisID="Deut.6.15"> want een ijverzuchtig God is de Heer, uw God, in uw midden; opdat de toorn van den Heer, uwen God, niet tegen u ontbrande en u niet wegneme van de oppervlakte der aarde.</verse>
<verse osisID="Deut.6.16"> Gij zult den Heer, uwen God, niet beproeven, gelijk gij Hem beproefd hebt ter plaatse der beproeving<note n="2705">Het Hebr. kan ook vertaald worden: ‘te Massa’. Beproeven beteekent hier God tergen door ongeloovigen twijfel aan zijne almacht en liefde. Vgl. Exod. XVII 7 en noot 4.</note>.</verse>
<verse osisID="Deut.6.17"> Onderhoud de geboden van den Heer, uwen God, en de getuigenissen en plechtgebruiken, welke Hij u geboden heeft;</verse>
<verse osisID="Deut.6.18"> en doe wat welgevallig en goed is voor het aanschijn des Heeren, opdat het u welga, en opdat gij bij uw ingaan het allerbeste land in bezit moogt krijgen, waaromtrent de Heer aan uwe vaderen gezworen heeft,</verse>
<verse osisID="Deut.6.19"> dat Hij al uwe vijanden voor uw aangezicht zou verdelgen, gelijk Hij gezegd heeft<note n="2706">Vgl. Exod. XXIII 27-29; XXXIV 11; Lev. XXVI 7; Deut. IV 38.</note>.</verse>
<verse osisID="Deut.6.20"> En wanneer morgen uw zoon u ondervraagt, zeggende: Wat beteekenen die getuigenissen en plechtgebruiken en rechten, welke de Heer, onze God, ons geboden heeft?</verse>
<verse osisID="Deut.6.21"> zult gij hem zeggen: Wij waren slaven van Pharao in Egypte, en de Heer heeft ons uitgevoerd uit Egypte met sterke hand;</verse>
<verse osisID="Deut.6.22"> en Hij heeft groote en schrikkelijke teekenen en wonderen in Egypte gedaan tegen Pharao en geheel diens huis voor ons aangezicht;</verse>
<verse osisID="Deut.6.23"> en Hij heeft ons van daar uitgevoerd om ons binnen te leiden en het land te geven, waaromtrent Hij aan onze vaderen gezworen heeft.</verse>
<verse osisID="Deut.6.24"> En de Heer heeft ons geboden al deze wetten te onderhouden en den Heer, onzen God, te vreezen, opdat het ons welga al de dagen van ons leven, zooals het heden is.</verse>
<verse osisID="Deut.6.25"> En Hij zal ons barmhartig zijn<note n="2707">Hebr.: ‘En gerechtigheid zal aan ons zijn’. Drie beweegredenen tot het onderhouden der goddelijke geboden worden hier v. 21-25 aangegeven: de herinnering aan de ontvangen weldaden, de hoop op de toegezegde zegeningen en het welgevallen bij God.</note>, indien wij al zijne geboden onderhouden en vervullen voor den Heer, onzen God, gelijk Hij ons bevolen heeft.</verse>
</chapter>

      
<chapter osisID="Deut.7">
<title>Hoofdstuk VII.</title><p>Gebod om de afgodische bevolking des lands uit te roeien (v. 1-.5. Als uitverkoren volk moet Israël door onderhouding der geboden aan Gods liefde beantwoorden (v. 6-11) en zal dan Gods wonderbaren bijstand in alles ondervinden (v. 12-.24. Gebod om zelfs het zilver en goud der afgodsbeelden te vernietigen (v. 25-.26.</p>
<verse osisID="Deut.7.1"> Wanneer de Heer, uw God, u in het land voert, dat gij binnengaat om het in bezit te nemen, en Hij vele volken voor uw aangezicht verdelgt<note n="2708">Hebr.: ‘uitdrijft’.</note>, den Hetheër en den Gergeseër en den Amorrheër, den Chananeër en den Pherezeër en den Heveër en den Jebuseër, zeven volken veel talrijker dan gij zijt en sterker dan gij,</verse>
<verse osisID="Deut.7.2"> en wanneer de Heer, uw God, ze aan u overlevert, zult gij ze tot uitdelging toe verslaan. Gij zult met hen geen verbond aangaan noch barmhartigheid met hen hebben,</verse>
<verse osisID="Deut.7.3"> noch huwelijken met hen sluiten. Uwe dochter zult gij aan hunnen zoon niet geven noch hunne dochter nemen voor uwen zoon;</verse>
<verse osisID="Deut.7.4"> want zij zal uwen zoon verleiden om niet Mij te volgen en om liever vreemde goden te dienen; en de toorn des Heeren zal ontbranden en u spoedig verdelgen.</verse>
<verse osisID="Deut.7.5"> Doet integendeel aldus aan hen: Verwoest hunne altaren en verbrijzelt hunne beelden en houwt hunne bosschen om en verbrandt hunne gesneden beelden<note n="2709">Vgl. Exod. XXXIV noot 10.</note>.</verse>
<verse osisID="Deut.7.6"> Want gij zijt een heilig volk voor den Heer, uwen God. U heeft de Heer, uw God, uitverkoren om Hem tot een eigen volk te zijn uit al de volken, die op de aarde wonen.</verse>
<verse osisID="Deut.7.7"> Niet omdat gij alle volken in getal te boven gingt, hechtte zich de Heer aan u en koos Hij u uit, daar gij kleiner zijt dan alle volken<note n="2710">Beter, gelijk ook het Hebr. vertaald kan worden: ‘daar gij het kleinste waart’ enz. Vgl. I 10; X 22. Toen God de groote beloften aan Abraham deed (Gen. XII 1-3; XV 1-3), was deze kinderloos, en zelfs toen ruim twee eeuwen later Jacob met de zijnen in Egypte kwam, was Israël als volk nog zeer klein. Vgl. X 22.</note>;</verse>
<verse osisID="Deut.7.8"> maar omdat de Heer u liefhad en den eed gestand deed, dien Hij aan uwe vaderen heeft gezworen; en Hij heeft u met sterke hand uitgevoerd en uit het huis der slavernij verlost, uit de hand van Pharao, den koning van Egypte.</verse>
<verse osisID="Deut.7.9"> En gij zult weten dat Hij, de Heer, uw God, de sterke en getrouwe God is, die het verbond en de barmhartigheid handhaaft jegens degenen, die hem liefhebben en die zijne geboden onderhouden, tot in duizend geslachten;</verse>
<verse osisID="Deut.7.10"> en die zijne haters terstond straft, zoodat Hij hen verdelgt en daarmede niet toevend, hun aanstonds vergeldt wat zij verdienen<note n="2711">In plaats van zijne haters terstond heeft het Hebr.: ‘zijne haters voor zijn aangezicht’, en evenzoo in plaats van hun aanstonds ‘zijnen hater voor zijn aangezicht’. Vermoedelijk doelt de uitdrukking, in tegenstelling met het vorige vers, op de boozen in Israël. Immers Jehova woont onder zijn volk, zie v. 21, en wie van dit volk zijne geboden niet onderhouden, zondigen voor zijn aangezicht. Vgl. voor de vervulling dezer uitspraak Num. XI 33; XIV 34; XVI 33, 35.</note>.</verse> 
<verse osisID="Deut.7.11"> Onderhoud dan de geboden en plechtgebruiken en rechten, welke ik u heden gelast te vervullen.</verse>
<verse osisID="Deut.7.12"> Indien gij die rechten, na ze gehoord te hebben, onderhoudt en vervult, zal ook de Heer, uw God, jegens u het verbond en de barmhartigheid handhaven, welke Hij aan uwe vaderen gezworen heeft;</verse>
<verse osisID="Deut.7.13"> en Hij zal u liefhebben en vermenigvuldigen, en Hij zal zegenen de vrucht van uwen schoot en de vrucht van uw land, uw koren en uwen wijnoogst, uwe olie en uw rundvee, de kudden uwer schapen in het land, waaromtrent Hij aan uwe vaderen gezworen heeft het u te zullen geven.</verse>
<verse osisID="Deut.7.14"> Gezegend zult gij zijn onder alle volken. Geen onvruchtbare in beiderlei geslacht zal er onder u zijn, noch bij de menschen noch onder uwe kudden.</verse>
<verse osisID="Deut.7.15"> De Heer zal alle krankheid van u wegnemen, en de allerergste ziekten van Egypte<note n="2712">Wellicht wordt hier op de zesde plaag der zweren (Exod. IX 10) gezinspeeld, maar bovendien is Egypte vanouds om de aldaar inheemsche en allerergste ziekten befaamd. Vgl. Plin. Hist. nat. XXVI 1.</note>, welke gij hebt leeren kennen, zal Hij niet doen komen op u, maar op al uwe vijanden.</verse>
<verse osisID="Deut.7.16"> Gij zult alle volken verslinden, welke de Heer, uw God, u zal geven. Uw oog zal hen niet sparen, en gij zult hunne goden niet dienen, opdat zij u niet ten ondergang zijn.</verse>
<verse osisID="Deut.7.17"> Indien gij in uw hart zegt: Talrijker zijn die volken dan ik, hoe zal ik hen kunnen verdelgen?</verse>
<verse osisID="Deut.7.18"> vrees niet, maar gedenk wat de Heer, uw God, aan Pharao en aan alle Egyptenaars gedaan heeft,</verse>
<verse osisID="Deut.7.19"> de allergrootste plagen, welke uwe oogen gezien hebben, en de teekenen en de wonderdaden en de krachtige hand en den uitgestrekten arm, opdat de Heer, uw God, u zou uitvoeren: zóó zal Hij doen aan alle volken, welke gij vreest.</verse>
<verse osisID="Deut.7.20"> Daarbij ook zal de Heer, uw God, horzelen<note n="2713">Vgl. Exod. XXIII noot 22.</note> op hen afzenden, totdat Hij ze allen heeft verdelgd en uitgeroeid, die u ontvlucht zijn en zich verscholen mochten hebben.</verse>
<verse osisID="Deut.7.21"> Gij zult hen niet vreezen, want de Heer, uw God, is in uw midden, de groote en verschrikkelijke God.</verse>
<verse osisID="Deut.7.22"> Hij zelf zal deze volken voor uw aangezicht allengs en bij gedeelten vernietigen. Gij zult hen niet te gelijker tijd kunnen verdelgen, opdat niet wellicht de wilde dieren des lands zich tot uwe schade vermenigvuldigen<note n="2714">Vgl. Exod. XXIII 29, 30.</note>.</verse>
<verse osisID="Deut.7.23"> En de Heer, uw God, zal hen voor uw aangezicht uitleveren; en Hij zal hen dooden, totdat zij gansch en al zijn uitgedelgd.</verse>
<verse osisID="Deut.7.24"> En Hij zal hunne koningen in uwe handen overleveren, en gij zult hunne namen uitroeien onder den hemel; niemand zal u kunnen weerstaan, totdat gij hen vernietigd hebt.</verse>
<verse osisID="Deut.7.25"> Hunne gesneden beelden zult gij met vuur verbranden; gij zult het zilver en het goud, waarvan zij gemaakt zijn<note n="2715">Hebr.: ‘dat daaraan is’.</note>, niet begeeren noch iets daarvan voor u nemen om niet tot val te komen, omdat het een gruwel is voor den Heer, uwen God.</verse>
<verse osisID="Deut.7.26"> En gij zult van eenen afgod niets in uw huis brengen om geen banvloek te worden, gelijk ook die het is. Gij zult het als vuilnis verafschuwen en als smetstof en drek verfoeien, omdat het banvloek<note n="2716">Vgl. voor banvloek, Hebr. ‘cherem’ Lev. XXVII noot 12 en 13. Zie Jos. VII noot 11.</note> is.</verse>
</chapter>

      
<chapter osisID="Deut.8"> 
<title>Hoofdstuk VIII.</title><p>Waarschuwing om trouw te blijven aan Gods wetten en de van Hem ontvangen weldaden niet te vergeten (v. 1-6), om in den voorspoed van Chanaän niet door hoogmoed en afgoderij Gods kastijding te beloopen (v. 7-.20.</p>
<verse osisID="Deut.8.1"> Tracht naarstig alle gebod, dat ik u heden gelast, te vervullen, opdat gij moogt leven en vermenigvuldigd worden en het land moogt binnengaan en in bezit nemen, waaromtrent de Heer gezworen heeft aan uwe vaderen.</verse>
<verse osisID="Deut.8.2"> En gedenk den ganschen weg, waarlangs de Heer, uw God, u geleid heeft, veertig jaren lang, door de woestijn om u te verootmoedigen en te beproeven en openbaar te doen worden wat in uw gemoed was, of gij zijne geboden zoudt onderhouden of niet<note n="2717">Te beproeven, ten einde openbaar te doen worden. Vgl. Exod. XV noot 21 aan het einde.</note>.</verse>
<verse osisID="Deut.8.3"> Hij heeft u door gebrek verootmoedigd en u tot spijs manna gegeven, dat gij niet kendet noch uwe vaderen, om u te toonen, dat de mensch niet van brood alleen leeft, maar van alle woord, dat van den mond Gods uitgaat<note n="2718">Van alle woord, dat enz. Eveneens heeft de Septuagint, Hebr.: ‘van alles, wat’ enz. De zin is, dat God ook zonder brood, d.i. zonder het gewone ten levensonderhoud bestemde voedsel, den mensch kan doen leven. Alles kan daartoe bestemd worden door het woord van zijn welbehagen.</note>.</verse>
<verse osisID="Deut.8.4"> Uw kleed, waarmede gij u dektet, is volstrekt niet van ouderdom versleten, en uw voet is niet stukgegaan, zie, het is het veertigste jaar<note n="2719">Vgl. hierbij XXIX 5. Naar den letterlijken zin is hier van een groot wonder sprake, dat met reden naast het wonder van het manna (v. 3) gesteld wordt. Zoo hebben het dan ook zeer vele schriftverklaarders en H. Vaders begrepen. Volgens een andere verklaring echter bedoelen deze woorden alleen, dat Gods bijzondere voorzienigheid overvloedig in de behoeften van zijn volk voorzag, zoodat Israël in de woestijn geen versleten kleederen behoefde te dragen noch gebrek had aan schoeisel voor de voeten. En dat dit ook zonder bovennatuurlijke tusschenkomst, bijv. door het verkeer met Arabische kooplieden, kon plaats hebben, is duidelijk.</note>.</verse>
<verse osisID="Deut.8.5"> Overdenk dan in uw hart, dat, gelijk iemand zijnen zoon onderwijst<note n="2720">In het Hebreeuwsche woord ligt met het begrip van onderrichting ook dat van vorming en tucht opgesloten.</note>, zoo de Heer, uw God, u onderwezen heeft.</verse> 
<verse osisID="Deut.8.6"> Onderhoud de geboden van den Heer, uwen God, en wandel op zijne wegen en vrees Hem.</verse>
<verse osisID="Deut.8.7"> Want de Heer, uw God, zal u brengen in een goed land, een land met beken en wateren en bronnen, in welks vlakten en bergstreken stroomen uit de diepten ontspringen;</verse>
<verse osisID="Deut.8.8"> een land van koren, gerst en wijnbergen, waar vijgen en granaatappelen en olijven groeien, een land van olie en honig;</verse>
<verse osisID="Deut.8.9"> waar gij buiten alle gebrek uw brood zult eten en van alles in overvloed zult genieten, welks steenen ijzer zijn en uit welks bergen kopererts gedolven wordt<note n="2721">Waar ook ijzer- en kopermijnen gevonden worden.</note>;</verse>
<verse osisID="Deut.8.10"> opdat gij, na gegeten te hebben en verzadigd te zijn, den Heer, uwen God, moogt zegenen voor het allerbeste land, dat Hij u gegeven heeft.</verse>
<verse osisID="Deut.8.11"> Geef acht, en wacht u om ooit den Heer, uwen God, te vergeten en zijne geboden en rechten en plechtgebruiken te veronachtzamen, welke ik u heden gelast;</verse>
<verse osisID="Deut.8.12"> opdat niet, nadat gij gegeten hebt en verzadigd zijt, schoone huizen gebouwd hebt en daarin woont,</verse>
<verse osisID="Deut.8.13"> en nadat gij driften runderen en kudden schapen en overvloed van zilver en goud en van alles verkregen hebt,</verse>
<verse osisID="Deut.8.14"> uw hart zich verheffe en gij niet gedachtig zijt den Heer, uwen God, die u uit het land Egypte, uit het huis der slavernij, heeft uitgevoerd;</verse>
<verse osisID="Deut.8.15"> en die uw leidsman geweest is in de groote en verschrikkelijke wildernis, waar het serpent met brandenden adem en de schorpioen en de dorstslang en volstrekt geen water was<note n="2722">Het serpent met brandenden adem, Hebr.: ‘de saraafslang’; vgl. Num. XXI noot 6. - De dorstslang, vermoedelijk eene slang, welker beet een ondraaglijken dorst veroorzaakt. Het Hebr. heeft hiervoor ‘dor land’.</note>; die waterbeken uit de allerhardste rots deed komen</verse> 
<verse osisID="Deut.8.16"> en in de wildernis u gespijzigd heeft met manna, dat uwe vaderen niet kenden. En nadat Hij u verootmoedigd en beproefd had, erbarmde Hij zich ten slotte over u,</verse>
<verse osisID="Deut.8.17"> opdat gij niet in uw hart zoudt zeggen: Mijne kracht en de sterkte mijner hand hebben mij dat alles verschaft.</verse>
<verse osisID="Deut.8.18"> Maar gij zult den Heer, uwen God, gedenken, dat Hij u de krachten verleende<note n="2723">Hebr.: ‘dat Hij u sterkte geeft om kracht te oefenen’, volgens anderen: ‘om vermogen te verwerven’. En dat deed Hij om trouw de beloften van zijn verbond gestand te doen.</note>, opdat Hij zijn verbond, waaromtrent Hij aan uwe vaderen zwoer, zou vervullen, gelijk de dag van heden betuigt.</verse>
<verse osisID="Deut.8.19"> Maar als gij den Heer, uwen God, vergeet en vreemde goden volgt en hen dient en aanbidt, zie dan verkondig ik u thans, dat gij gansch en al ten gronde zult gaan.</verse>
<verse osisID="Deut.8.20"> Evenals de volken, welke de Heer bij uwen intocht verdelgd heeft, zoo zult ook gij vergaan, wanneer gij ongehoorzaam zijt aan de stem van den Heer, uwen God.</verse>
</chapter>

      
<chapter osisID="Deut.9">
<title>Hoofdstuk IX.</title>
<p>Vermaning om de inbezitneming van Chanaän niet aan eigen voortreffelijkheid toe te schrijven (v. 1-.6. Israël moet zijne zonden van Horeb af tot nu toe gedenken (v. 7-.24. Moses' voorbede op Sinaï (v. 25-.29.</p>
<verse osisID="Deut.9.1"> Hoor Israël: Gij zult heden<note n="2724">Heden, d.i. thans, binnen korten tijd. Ongeveer twee maanden later trok Israël over den Jordaan. Vgl. I 3 en Jos. IV 19.</note> den Jordaan overtrekken om volken te vermeesteren, die zeer groot zijn en sterker dan gij, steden, welke ontzaglijk en tot den hemel ommuurd zijn,</verse>
<verse osisID="Deut.9.2"> een groot en rijzig volk, de kinderen der Enakieten<note n="2725">Vgl. Num. XIII noot 8.</note>, die gij zelf gezien en van wie gij gehoord hebt, dat niemand hun kan wederstaan.</verse>
<verse osisID="Deut.9.3"> Gij zult dan heden weten, dat de Heer, uw God, zelf vóór u zal overtrekken, een verslindend en verterend vuur, om ze te verbrijzelen en te vernietigen en te verdelgen voor uw aangezicht met spoed<note n="2726">Met zulk een spoed, als voor Israël wenschelijk was. Vgl. VII 22.</note>, zooals Hij u gezegd heeft.</verse>
<verse osisID="Deut.9.4"> Zeg niet in uw hart als de Heer, uw God, hen voor uw aangezicht heeft vernietigd: Om mijne gerechtigheid heeft de Heer mij binnengevoerd, opdat ik dat land zou bezitten - daar die volken om hunne goddeloosheden vernietigd worden.</verse>
<verse osisID="Deut.9.5"> Want niet om uwe gerechtigheid en de oprechtheid uws harten zult gij ter inbezitneming hunner landen binnengaan; maar omdat zij goddeloos gedaan hebben, worden zij bij uwen intocht verdelgd, en opdat de Heer zijn woord vervulle, dat Hij onder eede aan uwe vaderen, Abraham, Isaäc en Jacob, beloofd heeft.</verse>
<verse osisID="Deut.9.6"> Weet dan, dat niet om uwe gerechtigheid de Heer, uw God, u dit allerbeste land ten bezit geeft, daar gij een allerhardnekkigst volk zijt<note n="2727">Vgl. Exod. XXXII 9; XXXIII 3, 5. Alleen Moses kon zoo tot Israël spreken. Geen later schrijver had ooit in zijn historisch verdichtsel zulke harde verwijten opgeteekend. Veeleer zou hij om zijn volk gunstig te stemmen het tegendeel hebben gedaan.</note>.</verse>
<verse osisID="Deut.9.7"> Gedenk en vergeet het niet, hoe gij den Heer, uwen God, tot gramschap hebt opgewekt in de woestijn. Van den dag af, dat gij uit Egypte zijt uitgetrokken, tot aan deze plaats zijt gij altijd weerspannig geweest tegen den Heer.</verse>
<verse osisID="Deut.9.8"> Want ook te Horeb hebt gij Hem getergd en wilde Hij in gramschap u verdelgen,</verse>
<verse osisID="Deut.9.9"> toen ik op den berg geklommen was om de steenen tafelen in ontvangst te nemen, de tafelen van het verbond, dat de Heer met ulieden gesloten had; en ik bleef op den berg veertig dagen en nachten, zonder brood te eten en water te drinken<note n="2728">Vgl. Exod. XXIV noot 18.</note>.</verse> 
<verse osisID="Deut.9.10"> En de Heer gaf mij twee steenen tafelen, beschreven met den vinger Gods en behelzend al de woorden, welke Hij op den berg midden uit het vuur tot u gesproken had, toen de verzameling des volks vergaderd was<note n="2729">Vgl. bij v. 10-17 Exod. XXXI 18; XXXII 7-19.</note>.</verse>
<verse osisID="Deut.9.11"> En nadat veertig dagen en even zoovele nachten verloopen waren, gaf mij de Heer de twee steenen tafelen, de tafelen des verbonds,</verse>
<verse osisID="Deut.9.12"> en Hij zeide mij: Maak u op en daal van hier haastig af; want uw volk, dat gij uit Egypte hebt gevoerd, zij hebben snel den weg verlaten, dien gij hun getoond hebt, en zij hebben zich een gegoten beeld gemaakt.</verse>
<verse osisID="Deut.9.13"> En wederom zeide de Heer tot mij: Ik zie, dat dit volk hard van nek is;</verse>
<verse osisID="Deut.9.14"> laat Mij begaan, opdat Ik het verniele en zijnen naam van onder den hemel uitdelge, en Ik zal u stellen over een volk<note n="2730">Hebr.: ‘Ik zal u maken tot een volk’ enz. Vgl. Exod. XXXII noot 10.</note>, dat grooter en sterker is dan dit.</verse>
<verse osisID="Deut.9.15"> En toen ik van den brandenden berg afdaalde en de twee tafelen des verbonds in mijn beide handen hield,</verse>
<verse osisID="Deut.9.16"> en toen ik zag, dat gij tegen den Heer, uwen God, gezondigd en u een gegoten kalf gemaakt hadt en snel waart afgeweken van zijnen weg, dien Hij u gewezen had,</verse>
<verse osisID="Deut.9.17"> wierp ik de tafelen uit mijne handen en verbrijzelde ze voor uw aangezicht.</verse>
<verse osisID="Deut.9.18"> En ik wierp mij voor den Heer neder, zooals te voren, veertig dagen en nachten, zonder brood te eten en water te drinken, om al uwe zonden, welke gij tegen den Heer hadt gedaan en waarmede gij Hem tot gramschap hadt opgewekt;</verse>
<verse osisID="Deut.9.19"> want ik vreesde zijne verbolgenheid en gramschap, waarin Hij tegen u ontbrandde en u wilde verdelgen. En de Heer verhoorde mij ook ditmaal<note n="2731">Vgl. bij het beknopte verslag van v. 18 en 19 Exod. XXXIV 9 en 28.</note>.</verse>
<verse osisID="Deut.9.20"> Ook tegen Aäron was Hij uiterst vergramd en Hij wilde hem verdelgen, en ik bad voor hem eveneens<note n="2732">Van Aäron's zonde verhaalt Exod. XXXII 4, 5; vgl. v. 21 en 25. Uit de hier vernielde tusschenkomst van Moses ter gunste van zijnen broeder, den lateren hoogepriester, blijkt genoeg, dat voor Israël ook het hoogverheven priesterschap niets anders is dan een onverdiende gave der goddelijke barmhartigheid.</note>.</verse>
<verse osisID="Deut.9.21"> Maar uwe zonde, die gij gemaakt hadt, te weten het kalf, greep ik aan en verbrandde het met vuur; en ik sloeg het in stukken en maakte het geheel en al tot stof en wierp het in de beek, die van den berg afdaalt<note n="2733">Vgl. Exod. XXXII 20.</note>.</verse>
<verse osisID="Deut.9.22"> Ook te Brand en te Beproeving en aan de Lustgraven hebt gij den Heer getergd<note n="2734">Vgl. bij Brand Num. XI 1-3, bij Beproeving Exod. XVII 7, bij de Lustgraven Num. XI 34.</note>;</verse>
<verse osisID="Deut.9.23"> en toen Hij u van Cadesbarne uitzond, zeggende: Trekt op en neemt het land in bezit, dat Ik u geef, hebt gij ook het bevel van den Heer, uwen God, veracht en aan Hem niet geloofd en naar zijne stem niet willen hooren;</verse>
<verse osisID="Deut.9.24"> maar altijd zijt gij wederspannig geweest van den dag af, dat ik aanving u te kennen<note n="2735">Vgl. I 14, 26, 32; Num. XIV 1-4, 10. Niet volgens de tijdsorde, maar telkens aan zwaarder schuld herinnerend, noemt Moses in v. 22 en 23 de plaatsen, waar Israël's boosheid zich openbaarde.</note>.</verse>
<verse osisID="Deut.9.25"> En ik lag voor den Heer neder veertig dagen en nachten, waarin ik Hem smeekte en bad, dat Hij u niet zou verdelgen, gelijk Hij gedreigd had;</verse>
<verse osisID="Deut.9.26"> en ik bad en zeide<note n="2736">Na v. 19-24, eene tusschenrede, komt Moses terug op zijn gebed voor Israël, waarvan de inhoud in hoofdzaak dezelfde is als Exod. XXXII 11-13.</note>: Heere God, verdelg uw volk en uw erfdeel niet, dat Gij verlost hebt in uwe grootheid, hen, die Gij uit Egypte hebt uitgevoerd met sterke hand.</verse>
<verse osisID="Deut.9.27"> Gedenk uwe dienstknechten, Abraham, Isaäc en Jacob; let niet op de hardheid van dit volk en op zijne goddeloosheid en zonde;</verse> 
<verse osisID="Deut.9.28"> opdat niet wellicht de bewoners van het land, waaruit Gij ons hebt uitgevoerd, zeggen: De Heer kon hen niet in het land binnenvoeren, dat Hij hun beloofd had, en Hij haatte hen; daarom heeft Hij hen uitgevoerd om hen in de woestijn te dooden.</verse>
<verse osisID="Deut.9.29"> Zij zijn toch uw volk en uw erfdeel, die Gij hebt uitgevoerd met uwe groote kracht en met uwen uitgestrekten arm.</verse>
</chapter>

      
<chapter osisID="Deut.10">
<title>Hoofdstuk X.</title>
<p>De nieuwe steenen tafelen (v. 1-5); Eleazar, opvolger van Aäron in het hoogepriesterschap, en legering in het waterrijke Jetebatha (v. 6 en 7); het heilig dienstwerk der levieten, altemaal bewijzen, dat God zijn volk genadig was om Moses' gebed (v. 8-.11. Opwekking tot de vreeze en liefde Gods en tot onderhouding zijner geboden (v. 12-.22.</p>
<verse osisID="Deut.10.1"> Te dien tijde zeide de Heer tot mij: Houw u twee steenen tafelen, gelijk de vorige waren, en kom tot Mij op den berg; en gij zult eene houten ark maken<note n="2737">Het gebod betreffende de ark ging aan het gebod om de steenen tafelen te houwen vooraf; zie Exod. XXV 10 en XXXIV 1. Niettemin wordt hier het vroegere in verband met het latere vermeld, omdat de ark hoofdzakelijk tot bewaarplaats der tafelen (Exod. XXV 16) bestemd was en eerst na het vervaardigen dier tafelen noodig was en gemaakt werd. Meermalen ontbreekt in dit Boek de strenge tijdsorde. Niet toch nauwkeurige historiebeschrijving, maar vermaning en waarschuwing door herinnering aan bekende gebeurtenissen wordt beoogd.</note>,</verse>
<verse osisID="Deut.10.2"> en Ik zal op de tafelen de woorden schrijven, welke geweest zijn op die, welke gij vroeger verbrijzeld hebt, en gij zult ze in de ark leggen.</verse>
<verse osisID="Deut.10.3"> Ik maakte dan eene ark van acaciahout. En toen ik twee steenen tafelen gelijk de vorige gehouwen had, klom ik op den berg en droeg ze in mijne handen.</verse>
<verse osisID="Deut.10.4"> En Hij schreef op de tafelen, overeenkomstig hetgeen Hij vroeger geschreven had, de tien woorden, welke de Heer tot u gesproken heeft op den berg midden uit het vuur, toen het volk vergaderd was; en Hij gaf ze mij.</verse> 
<verse osisID="Deut.10.5"> En ik daalde weder van den berg af en legde in de ark, die ik gemaakt had, de tafelen, welke tot nu toe daar zijn, gelijk de Heer mij geboden heeft<note n="2738">Vgl. bij v. 3-5 Exod. XXXVII 1; XXXIV 4, 28, 29; XL 18. - Welke (v. 5) tot nu toe daar zijn, het Hebr. kan ook, afgezien van de in lateren tijd bijgevoegde klankteekens, den zin hebben: ‘en zij zullen daar zijn’. De Septuagint heeft: ‘en zij waren daar’. Vgl. III Reg. VIII 9.</note>.</verse>
<verse osisID="Deut.10.6"> De kinderen van Israël nu braken de legerplaats op van Beroth der kinderen van Jacan naar Mosera<note n="2739">Vgl. voor Beroth (d.i. Putten) der kinderen van Jacan, hetzelfde als Benejaäcan, en voor Mosera, hetzelfde als Moseroth, Num. XXXIII 30, 31 en de noten 14 en 15. - Hetgeen v. 6-9 hoofdzakelijk over de priesters en levieten gezegd wordt, is blijkbaar een tusschenzin, waartoe misschien de vermelding van de ark aanleiding gaf, want aan de priesters was de bewaring, aan de levieten het dragen der ark toevertrouwd.</note>, waar Aäron stierf en begraven werd; en in diens plaats bekleedde Eleazar, zijn zoon, het priesterschap.</verse>
<verse osisID="Deut.10.7"> Van daar gingen zij naar Gadgad; en van die plaats trokken zij voort en legerden zich te Jetebatha, in een land van wateren en beken.</verse>
<verse osisID="Deut.10.8"> Te dien tijde zonderde Hij den stam Levi af om de ark van het verbond des Heeren te dragen en om voor zijn aangezicht te staan in het dienstwerk en om in zijnen naam te zegenen, tot op dezen dag<note n="2740">Te dien tijde, d.i., vgl. v. 5, ten tijde van de vernieuwing des verbonds, werd eerst aan het huis van Aäron het priesterschap (Lev. VIII 1-36) en vervolgens aan alle anderen van den stam Levi het dienstwerk bij den tabernakel (Num. III 6 en 12) toevertrouwd. Om de ark enz., hiermede is in het algemeen de heilige taak der zonen van Levi, der priesters en levieten, omschreven, evenals in het volgende vers met ‘het erfdeel van Levi’ het deel van beiden, van priesters en levieten, bedoeld is. Dat het dragen der ark tot de lasten van Caäth's geslacht (Num. IV 15) behoorde of ook somtijds de eeretaak der priesters (Jos. III 3, 6, 8; VI 6; III Reg. VIII 3) was, dat het staan voor het aangezicht van den Heer enz. uitsluitend den priesters (Deut. XVIII 5; Num. VI 23-27; Deut. XXI 5) toekwam, maakt geene moeilijkheid. De stam Levi is hier als stam, als één zedelijk lichaam en persoon, voorgesteld. - Tot op dezen dag wijst op den onveranderlijken duur van het priesterlijke en levietische dienstwerk, zooals die ook in het volgende vers verondersteld is.</note>.</verse>
<verse osisID="Deut.10.9"> Daarom heeft Levi geen deel noch bezit gekregen met zijne broeders; want de Heer zelf is zijn bezit, gelijk de Heer, uw God, hem beloofd heeft<note n="2741">Vgl. Num. XVIII 20, 21 en noot 20; Deut. XVIII 1, 2; Ez. XLIV 28.</note>.</verse>
<verse osisID="Deut.10.10"> Ik dan, ik stond op den berg gelijk te voren, veertig dagen en nachten; en de Heer verhoorde mij ook ditmaal, en Hij wilde u niet verdelgen<note n="2742">Vgl. Exod. XXXIV 28; Deut. IX 18, 25 en IX 19.</note>.</verse>
<verse osisID="Deut.10.11"> En Hij zeide tot mij: Ga en trek voor het volk uit, opdat het binnentrede en het land in bezit neme, dat Ik aan hunne vaderen gezworen heb hun te zullen geven<note n="2743">Met de vernieuwing des verbonds ging ook de vernieuwing der belofte betreffende het land Chanaän gepaard; vgl. Exod. XXXIV 10, 11.</note>.</verse>
<verse osisID="Deut.10.12"> En nu, Israël, wat vraagt de Heer, uw God, van u anders, dan dat gij den Heer, uwen God, vreest en op zijne wegen wandelt en Hem liefhebt en den Heer, uwen God, dient met geheel uw hart en met geheel uwe ziel;</verse>
<verse osisID="Deut.10.13"> en dat gij de geboden van den Heer en zijne plechtgebruiken onderhoudt, welke ik heden u gelast, opdat het u welga?</verse>
<verse osisID="Deut.10.14"> Zie, aan den Heer, uwen God, behoort de hemel en de hemel des hemels, de aarde en alles wat daarin is;</verse>
<verse osisID="Deut.10.15"> en toch hechtte zich de Heer aan uwe vaderen en beminde Hij hen en verkoos Hij hun zaad na hen, u namelijk, uit alle volken, zooals heden blijkt.</verse>
<verse osisID="Deut.10.16"> Besnijdt dan de voorhuid van uw hart en verhardt niet verder uwen nek<note n="2744">Vgl. voor de beteekenis dezer overdrachtelijke spreekwijze Lev. XXVI noot 20; Gen. XVII noot 5; Deut. XXX 6 en Exod. XXXII noot 9.</note>;</verse>
<verse osisID="Deut.10.17"> want de Heer, uw God, Hij is de God der goden<note n="2745">De God der goden, hiermede wordt niet aan de valsche goden der heidenen bestaan en macht toegeschreven, maar zooals reeds uit het zinverband blijkt, zegt die uitdrukking, dat Israël's God de eenige God is en van zijn oppermacht afhankelijk is alles, waaraan, te recht of ten onrechte, macht wordt toegekend.</note> en de Heer der heeren, de groote en machtige en vreeselijke God, die geen acht geeft op persoon noch op geschenken.</verse>
<verse osisID="Deut.10.18"> Hij doet aan wees en weduwe recht, bemint den vreemdeling en geeft hem voedsel en kleeding.</verse> 
<verse osisID="Deut.10.19"> Ook gij dan bemint de vreemdelingen, want ook gij zijt aankomelingen geweest in het land Egypte.</verse>
<verse osisID="Deut.10.20"> Den Heer, uwen God, zult gij vreezen en Hem alleen dienen; Hem zult gij aanhangen en bij zijnen naam zweren.</verse>
<verse osisID="Deut.10.21"> Hij is uw roem en uw God, die voor u die groote en schrikwekkende daden gedaan heeft, welke uwe oogen gezien hebben.</verse>
<verse osisID="Deut.10.22"> Zeventig zielen sterk daalden uwe vaderen af naar Egypte; en zie, nu heeft de Heer, uw God, u vermenigvuldigd als de sterren des hemels<note n="2746">Zeventig zielen; vgl. Gen. XLVI noot 16. - Vgl. voor de vervulling der Gen. XV 5 gedane belofte Exod. I 7; Num. II 32 en III 39; XXVI 51 en 62.</note>.</verse>
</chapter>

      
<chapter osisID="Deut.11">
<title>Hoofdstuk XI.</title>
<p>Vermaning tot gehoorzaamheid aan Gods wetten, versterkt door de herinnering aan Gods groote daden en strafgerichten (v. 1-7) en door de schildering van de voortreffelijkheid des lands Chanaän (v. 8-12), welks vruchtbaarheid echter van Gods zegen en dus van Israël's gehoorzaamheid afhangt (v. 13-.17. Opwekking om te overdenken en aan de kinderen in te prenten de goddelijke geboden, met welker onderhouding de vervulling van Gods heerlijke beloften is verbonden (v. 18-.25. Bij de aankomst in Chanaän moet van de bergen Garizim en Hebal Gods zegen en vloek plechtig worden afgekondigd (v. 26-.32.</p>
<verse osisID="Deut.11.1"> Bemin dan den Heer, uwen God, en onderhoud zijne voorschriften en plechtgebruiken, zijne rechten en geboden te allen tijde.</verse>
<verse osisID="Deut.11.2"> Erkent heden hetgeen uwe kinderen niet kennen, die de tucht niet gezien hebben van den Heer, uwen God, zijne groote daden en zijne sterke hand en zijn uitgestrekten arm<note n="2747">Erkent, neemt ter harte, Gods groote daden en strafgerichten, zooals o.a. die van v. 3-6, waarvan gij ooggetuigen zijt geweest in tegenstelling met uwe kinderen. Volgens anderen is de zin: Maakt bekend.</note>,</verse>
<verse osisID="Deut.11.3"> de teekenen en werken, welke Hij in het midden van Egypte gedaan heeft aan Pharao, den koning, en aan geheel zijn land,</verse>
<verse osisID="Deut.11.4"> en aan het gansche leger der Egyptenaren en aan hunne paarden en wagens; hoe de wateren der Roode Zee hen overdekten, toen zij u vervolgden, en de Heer hen vernietigde tot op dezen dag<note n="2748">Tot op dezen dag, voor altijd. Vgl. Exod. XIV 13.</note>;</verse>
<verse osisID="Deut.11.5"> en wat Hij gedaan heeft aan u in de woestijn, totdat gij op deze plaats zijt gekomen;</verse>
<verse osisID="Deut.11.6"> en aan Dathan en Abiron, de zonen van Eliab, die een zoon van Ruben was; de aarde toch opende haren mond, en verzwolg hen met hunne huizen en tenten en met geheel hunne bezitting, welke zij in het midden van Israël bezaten.</verse>
<verse osisID="Deut.11.7"> Uwe oogen hebben al de groote werken des Heeren gezien<note n="2749">Immers velen van het thans levend geslacht hadden de bedoelde wonderen gezien, daar het groote doodvonnis te Cades alleen op de twintigjarigen en op hen, die boven dien leeftijd waren, betrekking had. Vgl. Num. XIV 29.</note>, welke Hij gedaan heeft,</verse>
<verse osisID="Deut.11.8"> opdat gij al zijne geboden zoudt onderhouden, welke ik u heden gelast, en zoudt kunnen binnengaan en het land in bezit nemen, waar gij henentrekt,</verse>
<verse osisID="Deut.11.9"> en langen tijd zoudt leven in het (land), dat de Heer onder eede aan uwe vaderen en aan hun zaad beloofd heeft als overvloeiend van melk en honig.</verse>
<verse osisID="Deut.11.10"> Want het land, werwaarts gij gaat om het in bezit te nemen, is niet gelijk het land Egypte, uit hetwelk gij gekomen zijt, waar, na het bezaaien, evenals met tuinland geschiedt, het water wordt heengeleid ter bewatering<note n="2750">Egypte heeft, als een met greppels doorsneden moestuin, kunstmatige bewatering noodig om vruchtbaar te zijn. Geheel anders is het met Chanaän gesteld. - Het Hebr. heeft hier betreffende Egypte: ‘dat gij bezaaidet met uw zaad en besproeidet met uwen voet’, d.i. dat gij, na het te hebben bezaaid, zelf moest besproeien. De uitdrukking ‘met uwen voet’ doelt vermoedelijk op de ook thans nog in Egypte gebruikelijke schepraderen, welke met den voet in beweging gebracht worden om uit de kanalen en waterputten het water voor de velden op te halen.</note>;</verse>
<verse osisID="Deut.11.11"> maar het is een land van ber- gen en vlakten; van den hemel verwacht het regen<note n="2751">Hebr.: ‘van den regen des hemels drinkt het water’.</note>.</verse>
<verse osisID="Deut.11.12"> De Heer, uw God, toch slaat het gestadig gade en zijne oogen zijn daarop van het begin des jaars tot aan deszelfs einde<note n="2752">Chanaän is een land, dat voortdurend een bijzondere zorg van Gods voorzienigheid noodig heeft en daarvan de blijken ontvangt; vgl. v. 14.</note>.</verse>
<verse osisID="Deut.11.13"> Indien gij dan aan mijne geboden gehoorzaamt, welke ik u heden gelast, om den Heer, uwen God, lief te hebben en Hem te dienen met geheel uw hart en met geheel uwe ziel,</verse>
<verse osisID="Deut.11.14"> dan zal Hij aan uw land den vroegen en den laten regen<note n="2753">Vgl. Lev. XXVI noot 2.</note> geven, opdat gij moogt inzamelen koren en wijn en olie</verse>
<verse osisID="Deut.11.15"> en gras van de velden tot voedsel voor het vee, en opdat gij zelf moogt eten en verzadigd worden.</verse>
<verse osisID="Deut.11.16"> Wacht u, dat niet uw hart wellicht verleid worde en gij van den Heer afwijkt en vreemde goden dient en hen aanbidt;</verse>
<verse osisID="Deut.11.17"> en dat de Heer in zijne gramschap den hemel sluite en er geene regens vallen en de aarde haar gewas niet geve en gij snel vergaat uit het allerbeste land, dat de Heer u zal geven.</verse>
<verse osisID="Deut.11.18"> Legt deze mijne woorden in uwe harten en in uwe zielen, en hangt ze ten teeken aan uwe handen en stelt ze tusschen uwe oogen<note n="2754">Vgl. VI noot 6.</note>.</verse>
<verse osisID="Deut.11.19"> Leert uwen kinderen die te overdenken, wanneer gij in uw huis zijt gezeten en op den weg wandelt en wanneer gij u nederlegt en opstaat.</verse>
<verse osisID="Deut.11.20"> Gij zult die op de posten en deuren van uw huis schrijven,</verse>
<verse osisID="Deut.11.21"> opdat uwe dagen en die uwer kinderen vermenigvuldigd worden in het land, dat de Heer aan uwe vaderen beloofd heeft hun te zullen geven, zoolang de hemel de aarde overwelft.</verse>
<verse osisID="Deut.11.22"> Want indien gij de geboden onderhoudt, welke ik u gelast, en gij die vervult, zoodat gij den Heer, uwen God, liefhebt en op al zijne wegen wandelt en Hem aanhangt,</verse>
<verse osisID="Deut.11.23"> zal de Heer al die volken verdelgen voor uw aangezicht en gij zult grootere en sterkere dan gij zijt, bemachtigen.</verse>
<verse osisID="Deut.11.24"> Elke plaats, welke uw voet zal betreden, zal de uwe zijn. Van de woestijn en van den Libanon, van den grooten stroom, den Euphraat, tot aan de zee ten westen<note n="2755">Hun grondgebied zou zich uitstrekken van de woestijn van Steenachtig Arabië in het zuiden tot den Libanon in het noorden en van den Euphraat ten oosten tot aan de Middellandsche Zee ten westen. Vgl. Gen. XV 18; Exod. XXIII 31.</note> zullen uwe grenzen zijn.</verse>
<verse osisID="Deut.11.25"> Niemand zal tegen u standhouden; vrees en schrik voor u zal de Heer, uw God, doen komen over alle land, dat gij betreden zult, gelijk Hij u gezegd heeft.</verse>
<verse osisID="Deut.11.26"> Zie, ik stel heden voor uw aangezicht zegen en vloek:</verse>
<verse osisID="Deut.11.27"> den zegen, indien gij gehoorzaamt aan de geboden van den Heer, uwen God, welke ik u heden gelast;</verse>
<verse osisID="Deut.11.28"> den vloek, indien gij niet gehoorzaamt aan de geboden van den Heer, uwen God, maar afwijkt van den weg, dien ik u thans aantoon, en wandelt achter vreemde goden, die gij niet kent.</verse>
<verse osisID="Deut.11.29"> Wanneer nu de Heer, uw God, u in het land brengt, waar gij henentrekt om er te wonen, zult gij den zegen leggen op den berg Garizim, den vloek op den berg Hebal<note n="2756">Den zegen uitspreken of verkondigen. - De Garizim verheft zich aan de zuidzijde, de Hebal aan de noordzijde van het dal, waarin het oude Sichem (Gen. XII 6), later Sichar (Joan. IV 5) en thans Nabloes genoemd, door bronnen en beken besproeid, voortreffelijk is gelegen. Vgl. verder XXVII 12, 13 en Jos. VIII 30-35.</note>;</verse> 
<verse osisID="Deut.11.30"> deze toch zijn over den Jordaan, achter den weg, welke naar den kant van zonsondergang gaat, in het land van den Chananeër, die in de vlakten woont, tegenover Galgala, dat bij een wijd en diep ingaand dal ligt<note n="2757">Over den Jordaan, in het Westjordaansche, het eigenlijke Chanaän; achter den weg, den heerweg, welke uit Azië door Chanäan naar den kant van zonsondergang, naar het zuidwestelijk gelegen Egypte, gaat (vgl. Gen. XII 6 en XXXIII 17, 18); in de vlakten, Hebr. ‘in de ʽAraba, d.i. in het Jordaandal (vgl. I noot 1). Tegenover Galgala of Gilgal, thans het dorp Jiljilia, ongeveer twintig kilometer ten zuiden van den Garizim en wel te onderscheiden van Gilgal of Galgala aan de oostzijde van Jericho (Jos. IV 19). Dat bij een wijd en diep ingaand dal ligt, Hebr.: ‘bij de terpentijnboomen’, volgens anderen ‘bij de eiken van More’; Septuag.: ‘bij den hoogen eik’. Het meermalen in de Vulgaat met ‘dal’ (Gen. XII 6; XIII 18) vertaalde Hebreeuwsche woord is elders in dezelfde vertaling met ‘eik’ (Judic. IX 6, 37; I Reg. X 3) of ook met ‘terpentijnboom’ (Gen. XXXV 4) overgezet. ‘More’ werd door Vulgaat en Septuagint als bijvoeglijk naamwoord beschouwd, maar is waarschijnlijk een eigennaam.</note>.</verse>
<verse osisID="Deut.11.31"> Want gij zult den Jordaan overtrekken om het land in bezit te nemen, dat de Heer, uw God, u zal geven om het te verkrijgen en te bezitten.</verse>
<verse osisID="Deut.11.32"> Ziet dan toe, dat gij de plechtgebruiken<note n="2758">Hebr.: ‘de inzettingen’.</note> en de rechten volbrengt, welke ik heden voor uw aangezicht stel</verse>
</chapter>

      
<chapter osisID="Deut.12">
<title>Hoofdstuk XII.</title><p>Gebod om alle plaatsen en teekenen der afgoderij te vernielen (v. 1-.3. Slechts op ééne, door God uitverkoren plaats zal de offerdienst voor Jehova geschieden (v. 4-.14. Verre van het heiligdom mag dan overal het vleesch van runderen en schapen genuttigd worden, zoo slechts hun bloed op de aarde wordt uitgestort, maar de heilige gaven zullen alleen bij het ééne heiligdom worden gegeten (v. 15-.28. Waarschuwing tegen alle bijvoeging van afgodische plechtigheden (v. 29-.32.</p>
<verse osisID="Deut.12.1"> Dit zijn de geboden en rechten, welke gij moet onderhouden in het land, dat de Heer, de God uwer vaderen, u zal geven om het te bezitten al de dagen, dat gij den aardbodem betreden zult.</verse>
<verse osisID="Deut.12.2"> Verwoest al de plaatsen, waar de volken, die gij zult bemachti- gen, hunne goden geëerd hebben, op de hooge bergen en de heuvelen en onder alle loofrijk geboomte.</verse>
<verse osisID="Deut.12.3"> Vernietigt hunne altaren en verbrijzelt hunne beelden, verbrandt hunne bosschen met vuur en slaat hunne afgodsbeelden in stukken, verdelgt hunne namen uit die plaatsen<note n="2759">Vgl. voor beelden en bosschen Exod. XXXIV noot 10.</note>.</verse>
<verse osisID="Deut.12.4"> Niet aldus zult gij den Heer, uwen God, doen<note n="2760">Hebben de heidenen ter vereering hunner valsche goden velerlei heilige plaatsen, gij zult (zie de volgende verzen) voor den eeredienst van Jehova slechts één heiligdom hebben.</note>,</verse>
<verse osisID="Deut.12.5"> maar naar de plaats, welke de Heer, uw God, uit al uwe stammen zal uitkiezen om daar zijnen naam te vestigen en om er te wonen<note n="2761">Om daar de gedachtenis van zijnen naam te vestigen, zich zelven op bijzondere wijze te doen gedenken en eeren en om er, eveneens op bijzondere wijze door de openbaring zijner beschermende tegenwoordigheid (Lev. XXVI 11) en de aanneming van Israël's huldeblijken (zie v. 6), te wonen. De plaats van den openbaren eeredienst in Chanaän is bedoeld, waartoe aanvankelijk Silo (vgl. Jos. XVIII 1 en Jer. VII 12) en ten slotte Jerusalem werd uitverkoren, werwaarts immers onder David (II Reg. VI 12) de ark, Gods troongestoelte (Exod. XXV noot 17), gebracht werd. - Door die beperking van den eeredienst tot één heiligdom werd het begrip aangaande de eenheid van Gods wezen nadrukkelijk aan Israël ingeprent en het gevaar voor afgoderij bij het tot heidensche zeden sterk geneigde volk zooveel doenlijk gekeerd.</note>, zult gij komen;</verse>
<verse osisID="Deut.12.6"> en op die plaats zult gij uwe brandoffers en slachtoffers, de tienden en de eerstelingen uwer handen en de geloften en gaven, de eerstgeborenen der runderen en schapen opdragen<note n="2762">De samen met de brandoffers genoemde slachtoffers zijn de blijde vredeoffers, waarvan (zie Lev. III noot 1) een gedeelte ten heiligen feestmaaltijd (v. 7) diende. Onder de bloedige offeranden zijn verder vanzelf (zie Num. XV 3-12) de onbloedige spijs- en drankoffers begrepen. - Gelijk uit de vroegere wetgeving blijkt, behoorden de tienden van de veld- en boomvruchten en van het vee (Lev. XXVII 30, 32 en Num. XVIII 21, 24) alsmede de eerstelingen van alle vruchten des lands (Exod. XXIII 19 en Num. XVIII 12, 13) en de eerstgeborenen der runderen en schapen en geiten, Hebr. ‘van runderen en klein vee’, (Num. XVIII 17, 18) aan de kinderen van Levi. Daar echter het genot er van te dezer plaatse, zie v. 7, 17, 18 en XIV 22, 23, aan den offerenden Israëliet schijnt toegewezen, rijst hier eene moeilijkheid, welke verschillend beantwoord wordt. Mogelijk strekte, naar de wijze der vredeoffers, een gedeelte der tienden en eerstelingen ten heiligen feestmaaltijd en zaten ook de gewone menschen, die het eerstgeborene van het vee hadden aangeboden, mede aan, wanneer van het vleesch dier eerstgeborenen door de priesters gegeten werd. Anderen daarentegen meenen, dat hier op andere heilige gaven, althans op andere tienden gedoeld wordt, welke nl. als tweede tienden bekend en gebruikelijk waren en ten offer en offermaaltijd besteed werden; vgl. Tob. I noot 10. Eveneens zouden de eerstelingen andere heilige giften dan de eerstelingen kunnen zijn, aangezien het Hebreeuwsche woord ‘teroema’, ‘hefoffer’, in het algemeen elke gave aanduidt, welke onmiddellijk of middellijk voor Jehova wordt afgezonderd. Meer bezwaar geeft het om ook het eerstgeborene in oneigenlijken zin te nemen, gelijk sommigen willen. - De geloften en gaven eindelijk zijn die offeranden des altaars, welke krachtens gelofte of geheel vrijwillig (Lev. VII 16; XXII 21; Num. XV 3; XXIX 39) gebracht werden.</note>.</verse> 
<verse osisID="Deut.12.7"> En daar zult gij voor het aangezicht van den Heer, uwen God, eten en u verheugen over alles, waaraan gij en uwe huizen de hand hebt geslagen, waarin de Heer, uw God, u gezegend heeft<note n="2763">Daar... voor het aangezicht enz., d.i. op die uitverkoren plaats, waar God in tabernakel of tempel zal wonen, zult gij eten van uwe vredeoffers (Lev. III noot 1), van uwe tienden enz. (vgl. het vorige vers en v. 17 en 18; XIV 22 en 23; XXVI 2, 10-12) en u met de uwen aan den heiligen feestmaaltijd verheugen over de opbrengst van het werk uwer handen, over de vruchten van uwen door God gezegenden arbeid. - Driemaal in het jaar, zie Exod. XXIII 17, zou dit geschieden.</note>.</verse>
<verse osisID="Deut.12.8"> Gij zult daar niet doen wat wij hier heden doen, een ieder wat hem rechtmatig toeschijnt<note n="2764">Van een algeheele verwaarloozing der reeds verplichtende wetten kan, vgl. Num. XV 32-36, geen sprake zijn, en ook de meening, dat in de woestijn het opdragen van offeranden en andere heilige gaven naar elks goeddunken bij den tabernakel geschiedde of niet geschiedde, is, de beslistheid der wettelijke voorschriften (Lev. I 3; III 1; VI 25; XVII 1-9) en de krachtige leiding van Moses in aanmerking genomen, niet waarschijnlijk, hoewel ongetwijfeld enkele wetten, zooals van de besnijdenis en van de paaschfeestviering (Jos. V 4-7; Num. IX noot 2), niet onderhouden zijn. Vermoedelijk is hier, in verband met hetgeen onmiddellijk voorafgaat en volgt, de zin der woorden, dat ter zake van het eten der vredeoffers enz., ofschoon zulks passend bij den tabernakel gebeurde, een ieder tot hiertoe naar eigen welbehagen handelde, hetgeen om den voorloopigen toestand van het ongestadige woestijnleven was toegestaan, maar voortaan in Chanaän, krachtens de wettelijke regeling van v. 6 en 7, anders zou zijn. Daarbij kan meer algemeen nog bedoeld zijn, dat Israël tot nu toe de ceremoniëele wetten in velerlei opzicht niet had onderhouden. Van die wetten toch waren niet weinige (zie bijv. Num. XV 2 en 18; XVIII 12 en 13) met het oog op Chanaän gegeven en andere reeds verplichtende wetten konden niet altijd wegens den ongeregelden toestand vervuld worden. Aan dien staat van zaken zou thans een einde komen.</note>.</verse>
<verse osisID="Deut.12.9"> Want tot op dezen tijd zijt gij nog niet tot de rust en het bezit gekomen, dat de Heer, uw God, u zal geven.</verse>
<verse osisID="Deut.12.10"> Gij zult den Jordaan overtrekken en wonen in het land, dat de Heer, uw God, u zal geven om rust te hebben van alle vijanden in het rond en zonder eenige vrees te wonen</verse>
<verse osisID="Deut.12.11"> op de plaats, welke de Heer, uw God, zal uitkiezen, opdat zijn naam daar zij; derwaarts zult gij alles brengen wat ik gelast, uwe brandoffers en slachtoffers en tienden en de eerstelingen uwer handen en al wat uitgelezen is van de gaven, welke gij den Heer zult beloven<note n="2765">Beter begint, gelijk ook het Hebr. heeft, met het begin van het vers een nieuwe zin: Op de plaats.... derwaarts enz. - Al wat uitgelezen enz., d.i. al de uitgelezen offeranden, welke gij krachtens belofte den Heer zult brengen. Dat die offeranden uitgelezen moesten zijn, zegt Lev. XXII 21-24. Vgl. verder noot 4.</note>.</verse>
<verse osisID="Deut.12.12"> Daar zult gij feestmaal houden voor den Heer, uwen God, gij en uwe zonen en dochters, uwe dienstknechten en dienstmaagden en de leviet, die in uwe steden woont, want hij heeft immers geen ander deel en bezit onder ulieden<note n="2766">Meermalen, zie v. 19; XIV 27; XVI 11 en 14 komt een zelfde aanbeveling van den leviet terug. Wel was den leviet zijn bijzonder deel, vgl. Num. XVIII 21, toegewezen, maar hij had ‘geen erfbezit’, gelijk het Hebr. hier zegt, te weten geen eigen stamgebied; vgl. Num. XXVI 62; XXXV noot 3. Grootendeels dan moest de stam Levi van de gaven der andere stammen leven, en Israël behoorde zijn plicht ten opzichte van Levi blijmoedig te volbrengen met godvruchtigen ijver en broederlijke vrijgevigheid.</note>.</verse>
<verse osisID="Deut.12.13"> Wacht u, dat gij uwe brandoffers niet opdraagt op alle plaats, welke gij ziet;</verse>
<verse osisID="Deut.12.14"> maar ter plaatse, welke de Heer verkiezen zal, in één uwer stammen zult gij slachtoffers<note n="2767">Hebr.: ‘uwe brandoffers’, evenals in het vorige vers. Als de voornaamste zijn zij alleen genoemd, maar ook de andere offeranden zijn daarin begrepen; vgl. v. 26 en 27. - Deze twee verzen 13 en 14 zijn het besluit en kort begrip van de met v. 4 begonnen onderrichting.</note> opdragen en alles doen wat ik u gelast.</verse>
<verse osisID="Deut.12.15"> Echter indien gij eten wilt en het u lust vleesch te eten, slacht dan en eet naar den zegen van den Heer, uwen God, dien Hij u in uwe steden geeft; hetzij het onrein, te weten gebrekkig en geschonden, hetzij het rein, te weten gaaf en zonder gebrek, is en dat geofferd mag worden; zooals men ree en hert eet, zult gij het eten,</verse>
<verse osisID="Deut.12.16"> zonder evenwel het bloed te eten, dat gij op de aarde als water zult uitstorten<note n="2768">Volgens de wet van Lev. XVII 1-9 moest niet alleen het ten offer, maar ook het ten voedsel (vgl. Lev. XVII noot 1) bestemde vee bij het ééne heiligdom geslacht worden. Betreffende dat laatste werd die wet thans gewijzigd. Wel bleef het beginsel van de bijzondere toeheiliging aan Jehova, daar de ontheffing van het gebod alleen wegens den verren afstand (zie v. 21) geschiedde en voor de nabuurschap van het heiligdom in Chanaän niet zou gelden. Ook in overeenstemming met dat beginsel was de vernieuwing van het vroegere verbod (vgl. Lev. XVII 10 en 11) aangaande het gebruik van het bloed. Overigens echter werd alles wat naar offerplechtigheid bij het slachten geleek, geheel afgeschaft. Vooreerst toch kon overal geslacht worden. In tegenstelling verder met de wet (Lev. VII 20), welke alleen aan den wettelijk reine het gebruik van het vleesch der vredeoffers veroorloofde, zou het vleesch van geslacht vee voor een ieder zonder onderscheid zijn en mocht de onreine en de reine daarvan eten als van ree en hert, welke dieren, hoewel rein, nimmer offerdieren waren en door een ieder gegeten konden worden. Eindelijk wat het bloed van de tot voedsel bestemde runderen en schapen en geiten betrof, niet op een altaar en als heilig offerbloed (Lev. XVII 6), maar op de aarde en als water moest het worden uitgestort.</note>.</verse> 
<verse osisID="Deut.12.17"> Gij zult in uwe steden niet kunnen eten het tiend van uw koren en wijn en olie, de eerstgeborenen der runderen en schapen en alles wat gij belooft en vrijwillig wilt offeren, en de eerstelingen uwer handen,</verse>
<verse osisID="Deut.12.18"> maar voor den Heer, uwen God, zult gij ze eten op de plaats, welke de Heer, uw God, zal uitkiezen, gij en uw zoon en uwe dochter en uw dienstknecht en uwe dienstmaagd en de leviet, die in uwe steden woont; en gij zult u verheugen en feestvieren voor den Heer, uwen God, over alles, waaraan gij uwe hand hebt geslagen.</verse>
<verse osisID="Deut.12.19"> Wacht u, dat gij den leviet niet aan zijn lot overlaat, zoolang gij in het land woont<note n="2769">Vgl. voor v. 17-19 de aanteekeningen op v. 6, 7, 11 en 12. - Door de opmerkelijke herhalingen in dit hoofdstuk moest het zwaarwichtige gebod betreffende het ééne heiligdom en de daarmede samenhangende bepalingen zoo nadrukkelijk mogelijk worden ingeprent.</note>.</verse>
<verse osisID="Deut.12.20"> Wanneer de Heer, uw God, uwe grenzen uitbreidt, zooals Hij u gezegd heeft, en gij naar de begeerte uwer ziel vleesch wilt eten,</verse>
<verse osisID="Deut.12.21"> maar de plaats, welke de Heer, uw God, zal uitkiezen opdat zijn naam daar zij, verre is, zult gij van de runderen en schapen, welke gij bezit, slachten, gelijk ik u geboden heb, en in uwe steden eten, zooals het u behaagt.</verse>
<verse osisID="Deut.12.22"> Evenals men ree en hert eet, zoo zult gij ze eten, en de reine en de onreine zullen het gelijkelijk eten.</verse>
<verse osisID="Deut.12.23"> Wacht u alleen daarvoor, dat gij het bloed niet eet; want hun bloed geldt voor hunne ziel<note n="2770">Hebr.: ‘want het bloed is de ziel’. Vgl. Gen. IX noot 4.</note>; en daarom zult gij de ziel met het vleesch niet eten,</verse>
<verse osisID="Deut.12.24"> maar op de aarde zult gij het als water uitstorten,</verse>
<verse osisID="Deut.12.25"> opdat het u welga en uwen kinderen na u, wanneer gij doet wat voor het aanschijn des Heeren behaaglijk is.</verse>
<verse osisID="Deut.12.26"> Doch hetgeen gij geheiligd en den Heer beloofd hebt<note n="2771">De verschillende offergaven, waarvan in v. 6 wordt gesproken.</note> zult gij nemen, en gij zult komen op de plaats, welke de Heer zal uitkiezen;</verse>
<verse osisID="Deut.12.27"> en gij zult uwe offeranden, het vleesch en het bloed, op het altaar van den Heer, uwen God, opdragen; het bloed uwer slachtoffers zult gij op het altaar plengen, maar het vleesch zult gij eten<note n="2772">Offeranden, Hebr.: ‘brandoffers’, waarvan alles, niet alleen het bloed, maar ook het vleesch (vgl. Lev. I 5 en noot 3) het deel des brandofferaltaars werd. De slachtoffers zijn hier bepaaldelijk de vredeoffers, waarvan het vleesch voor het grootste gedeelte ten heiligen maaltijd (Lev. III noot 1) strekte.</note>.</verse>
<verse osisID="Deut.12.28"> Onderhoud en hoor alles wat ik u gelast, opdat het u welga en uwen kinderen na u voor altijd, als gij doet wat goed en behaaglijk is voor het aanschijn van den Heer, uwen God.</verse>
<verse osisID="Deut.12.29"> Wanneer de Heer, uw God, voor uw aangezicht de volken zal hebben uitgedelgd, tot welke gij gaat om ze te bemachtigen, en wanneer gij ze bemachtigd hebt en in hun land woont,</verse>
<verse osisID="Deut.12.30"> wacht u dan, dat gij hen niet navolgt, nadat zij bij uwe inkomst vernietigd zijn, en dat gij naar hunne plechtgebruiken niet vraagt, zeggende: Gelijk die volken hunne goden eerden, zoo zal ook ik eere brengen.</verse>
<verse osisID="Deut.12.31"> Gij zult aldus niet doen den Heer, uwen God. Want alle gru- welen, welke de Heer verafschuwt, hebben zij hunnen goden gedaan; zij offeren hunne zonen en dochters en verbranden ze met vuur<note n="2773">Vgl. Lev. XVIII noot 12.</note>.</verse>
<verse osisID="Deut.12.32"> Hetgeen ik u gelast, dat alleen zult gij den Heer doen; en gij zult er niets bijdoen noch afdoen<note n="2774">Vgl. IV noot 2.</note>.</verse>
</chapter>

      
<chapter osisID="Deut.13">
<title>Hoofdstuk XIII.</title><p>De verleiding tot afgoderij moet met den dood gestraft worden, hetzij die misdaad gepleegd is door valsche profeten (v. 1-5), of door bloedverwanten en vrienden (v. 6-11), of ook door een gansche stad (v. 12-.18.</p>
<verse osisID="Deut.13.1"> Indien in uw midden een profeet opstaat of iemand, die zegt een droomgezicht te hebben gehad<note n="2775">Vgl. voor droomgezicht Num. XII noot 4, alsook de Inleiding op de Profetische Boeken, deel VI blz. 13.</note>, en hij voorspelt een teeken en wonder,</verse>
<verse osisID="Deut.13.2"> en het komt uit wat hij gesproken heeft<note n="2776">Dit kon gebeuren door de hulp des duivels. Vgl. Exod. VII noot 5. Van zulke bedrieglijke wonderteekenen spreekt ook Matth. XXIV 24 en II Thess. II 9.</note>, en hij zegt tot u: Welaan, laat ons vreemde goden volgen, die gij niet kent, en laat ons hen dienen;</verse>
<verse osisID="Deut.13.3"> dan zult gij naar de woorden van dien profeet of droomer niet luisteren; want de Heer, uw God, beproeft u<note n="2777">Een menschelijke zegswijze, welke meermalen, zie bijv. Gen. XXII 1 en Exod. XV 25, voorkomt. Zij beteekent hier, dat God het kwaad toelaat tot bestwil van zijn volk, opdat het gelegenheid hebbe volhardende liefde jegens Hem en standvastigheid in zijn heiligen dienst te toonen.</note>, opdat het openbaar worde of gij Hem liefhebt of niet, met geheel uw hart en met geheel uwe ziel.</verse>
<verse osisID="Deut.13.4"> Volgt den Heer, uwen God, en vreest Hem en onderhoudt zijne geboden en luistert naar zijne stem; Hem zult gij dienen en Hem aanhangen.</verse>
<verse osisID="Deut.13.5"> Maar die profeet of droomverdichter zal gedood worden<note n="2778">Waarschijnlijk moest hij gesteenigd worden; vgl. v. 10.</note>, omdat hij gesproken heeft ten einde u af- vallig te maken van den Heer, uwen God, die u uit het land Egypte uitgevoerd en u uit het huis der slavernij verlost heeft, ten einde u te doen afdwalen van den weg, welken de Heer, uw God, u heeft voorgeschreven; en gij zult het kwaad uit uw midden wegdoen<note n="2779">En gij zult, d.i. derhalve zult gij enz. Het kwaad wegdoen, deze uitdrukking keert nog dikwijls in dit Boek terug als besluit eener met den dood bedreigende strafwet. Zie XVII 7, 12; XIX 19; XXI 21; XXII 21, 22, 24; XXIV 7.</note>.</verse>
<verse osisID="Deut.13.6"> Indien uw broeder, de zoon uwer moeder, of uw zoon of uwe dochter, of de huisvrouw, welke aan uw boezem rust, of een vriend, dien gij als uwe ziel liefhebt, u wil overreden, heimelijk zeggende: Welaan, laat ons vreemde goden dienen, die gij niet kent noch uwe vaderen,</verse>
<verse osisID="Deut.13.7"> van al de volken<note n="2780">Hebr.: ‘uit de goden der volken’.</note> in het rond, welke nabij of verre zijn, van den aanvang tot het einde der aarde,</verse>
<verse osisID="Deut.13.8"> wees hem niet ter wille en luister niet naar hem en uw oog spare hem niet om zijner barmhartig te zijn en hem te verbergen,</verse>
<verse osisID="Deut.13.9"> maar aanstonds zult gij hem dooden; eerst zij uwe hand op hem, en daarna legge het gansche volk de hand op hem.</verse>
<verse osisID="Deut.13.10"> Door middel der steeniging zal hij gedood worden, omdat hij u wilde aftrekken van den Heer, uwen God, die u heeft uitgevoerd uit het land Egypte, uit het huis der slavernij<note n="2781">In de zwaarte van het misdrijf ligt de reden dier uiterste gestrengheid, waarmede hier de Wet, zelfs ten opzichte van de naaste betrekkingen en terwijl het misdrijf nog verborgen was (zie v. 6), de straf des doods vorderde. Op wettelijke wijze echter (vgl. bij v. 9 de verordening van XVII 6, 7) moest die straf worden toegepast. In plaats van aanstonds (v. 9) heeft het Hebr., dat de misdadiger zeker gedood moet worden.</note>,</verse>
<verse osisID="Deut.13.11"> opdat geheel Israël het hoore en vreeze, en niemand verder ooit zulk eene daad plege.</verse>
<verse osisID="Deut.13.12"> Indien gij in eene uwer steden, welke de Heer, uw God, u zal geven om er te wonen, eenigen hoort zeggen:</verse>
<verse osisID="Deut.13.13"> Er zijn uit uw midden zonen van Belial<note n="2782">Zonen van Belial zijn ‘misdadige menschen’, gelijk de Septuagint heeft, gelijk ook wel de Vulgaat soms (II Reg. XXIII 6 ‘praevaricator’) vertaalt. ‘Belial’ beteekent naar de afleiding ‘hetgeen niet nuttig is’ en verder ‘verderf’ of ‘boosheid’. Hoewel dikwijls in de Vulgaat (zie bijv. Judic. XIX 22; I Reg. II 12; Nah. I 15) als persoonsnaam gebezigd, komt Belial eerst zeker als eigennaam, en wel als naam van den duivel, voor in het N.T.; zie II Cor. VI 15.</note> uitgegaan en zij hebben de inwoners hunner stad afvallig gemaakt en gezegd: Welaan, laat ons vreemde goden dienen, die gij niet kent;</verse>
<verse osisID="Deut.13.14"> onderzoek dan zorgvuldig en naarstig; indien gij, na de waarheid van het feit te hebben uitgevorscht, bevindt, dat hetgeen gezegd wordt, zeker is en die gruwel metterdaad bedreven werd,</verse>
<verse osisID="Deut.13.15"> zult gij aanstonds de inwoners dier stad met de scherpte des zwaards verslaan en haar met alles, wat daarin is, tot het vee toe, verdelgen<note n="2783">Verdelgen door nl. met den cherem of banvloek, vgl. Lev. XXVII noot 13, te treffen, gelijk het Hebr. heeft, en ook de Vulgaat v. 17 aanwijst.</note>.</verse>
<verse osisID="Deut.13.16"> Alles ook wat er van huisraad is, zult gij op het midden harer straten verzamelen en met die stad verbranden, zoodat gij alles zult vernietigen voor den Heer, uwen God; en zij zal voor eeuwig een puinhoop zijn; zij zal niet meer worden opgebouwd,</verse>
<verse osisID="Deut.13.17"> en van dien banvloek zal niets aan uwe hand blijven hangen<note n="2784">Hoe gestreng deze bepaling ten opzichte van alles, wat met den banvloek getroffen was, werd gehandhaafd, toont Jos. VII 13, 25; I Reg. XV 3, 9, 23. Zeer heilzaam was die bepaling. Zooveel doenlijk werd op die wijze het gevaar van eene toepassing der vreeselijke straf op onschuldigen verijdeld, daar de baatzucht geen gewin uit den cherem trekken kon.</note>, opdat de Heer zich afwende van den toorn zijner verbolgenheid en u barmhartig zij en u vermenigvuldige, gelijk Hij aan uwe vaderen gezworen heeft<note n="2785">Vgl. Gen. XXII 17; XXVI 4, 24; XXVIII 14.</note>,</verse>
<verse osisID="Deut.13.18"> wanneer gij luistert naar de stem van den Heer, uwen God, en al zijne geboden onderhoudt, welke ik u heden gelast, om te doen wat behaaglijk is voor het aangezicht van den Heer, uwen God.</verse>
</chapter>

      
<chapter osisID="Deut.14"> 
<title>Hoofdstuk XIV.</title><p>Verbod van heidensch rouwbedrijf (v. 1-.2. Gedeeltelijke herhaling van de wet der verboden spijzen (v. 3-.21. Betaling der tienden en eerstelingen (v. 22-.29.</p>
<verse osisID="Deut.14.1"> Weest kinderen van den Heer, uwen God<note n="2786">Hebr.: ‘Gij zijt kinderen’ enz. Als zonen van het uitverkoren volk, dat Jehova zijn eerstgeboren zoon (Exod. IV 22) en zijn bijzonder eigendom (Exod. XIX 5; Deut. IV 37) noemde, heeten de Israëlieten op bijzondere wijze, krachtens Gods genadige uitverkiezing, Gods kinderen; vgl. Rom. IX 4. Aan dien eerenaam, die plichten oplegt, wordt hier herinnerd ter waarschuwing, gelijk blijkt, tegen heidensche zeden.</note>; gij zult u geene insnijding noch kaalhoofdigheid maken wegens eenen doode<note n="2787">Van insnijding wegens eenen doode spreekt ook Lev. XIX 28; vgl. daar noot 16, en XXI 5. - In plaats van kaalhoofdigheid heeft het Hebr.: ‘kaalheid tusschen uwe oogen’. Een ander bijgeloovig rouwbedrijf schijnt hier bedoeld dan dat, waarvan Lev. XIX 27 melding maakt. Wellicht duidt de uitdrukking op het wegscheren van het haar des voorhoofds of op het afscheren der wenkbrauwen.</note>.</verse>
<verse osisID="Deut.14.2"> Want gij zijt een heilig volk voor den Heer, uwen God; en u heeft Hij uitverkoren om Hem tot een eigen volk te zijn uit al de volken, die op de aarde wonen.</verse>
<verse osisID="Deut.14.3"> Eet niet wat onrein is.</verse>
<verse osisID="Deut.14.4"> Dit zijn de dieren, welke gij eten zult<note n="2788">Hebr.: ‘welke gij eten moogt’. De volgende aanwijzing van reine en onreine dieren, voor de hoofdzaak herhaling der wet van Lev. XI, maakt van het kruipend gedierte en van wat daartoe gerekend wordt (Lev. XI 41, 42, 29, 30) geen melding. Ook blijft hier, al wordt evenals in Lev. XI 20 van de onreine gevleugelde insecten (zie v. 19) gesproken, de uitzondering voor de sprinkhanen achterwege. Daarentegen zijn, anders dan in Lev. (vgl. XI 3), vele reine viervoetige dieren opgenoemd. Dit verschil heeft grootendeels zijn reden in het verschil van tijd en plaats. Zoo bijv. was in de woestijn vermoedelijk de gelegenheid om kruipend gedierte te eten veelvuldiger en ook de lust daartoe sterker dan in Chanaän, waar voortaan vee en viervoetig wild veel meer dan vroeger tot voedsel zou strekken. Overigens werd ook bij deze opgave geene volledige herhaling gevorderd. De wet van Lev. XI was bekend.</note>, het rund en het schaap en de geit,</verse>
<verse osisID="Deut.14.5"> het hert en de ree, de hertebuffel, het bokhert, de witstuit, de gazelle, de kameelpardel<note n="2789">Na de reine viervoetige dieren, welke offerdier konden zijn, komen de andere, welke niet geofferd mochten worden. Het gewone hert (cervus elaphus) werd vroeger veelvuldig in Palestina aangetroffen en komt dan ook menigmaal in de Schriftuur (zie bijv. Gen. XLIX 21; Job XXXIX 1: Ps. XVII 34; Prov. V 19) voor. - De ree, Hebr. ‘tzebi’, is waarschijnlijk de gazelle, waarvan de snelheid, vreesachtigheid en schoonheid niet zelden (zie II Reg. II 18; I Paral. XII 8; Is. XIII 14; Cant. II 9) ter vergelijking dient. - De hertebuffel, van het geslacht der antilopen (alcephalus bubalis), houdt in grootte het midden tusschen kalf en hert. Volgens sommige vertalingen zou de buffel bedoeld zijn, welk dier echter volgens anderen eerst in veel lateren tijd uit Indië naar Vóór-Azië kwam. - Het bokhert, gelijk de letterlijke vertaling van het oorspronkelijk Grieksche woord luidt, Hebr. ‘akko’, is vermoedelijk de steenbok van het Sinaïtisch gebergte en van Palestina, door de Arabieren ‘beden’ genoemd, de capra Beden of Sinaïtica, die van den Europeeschen steenbok der Alpen en Pyreneën alleen in kleur en hoornen en slankeren lichaamsbouw verschilt. Op dat dier past de schildering van Job XXXIX 1 en Ps. CIII 18. - Met witstuit en gazelle schijnen in den grondtekst wederom twee soorten van antilopen te zijn aangeduid, misschien de antilope addax en de antilope leucoryx, welke op de grenzen van Palestina in het woestijnland gevonden worden, terwijl het laatste dier der reeks, Hebr. ‘zemer’, volgens de meening van velen een soort van bergschaap is. In navolging van de Septuagint heeft de Vulgaat kameel-pardel, maar het land van den kameel-pardel of giraffe is Midden-Afrika.</note>.</verse> 
<verse osisID="Deut.14.6"> Alle dieren, welke in tweeën gespleten hoeven hebben en herkauwen, zult gij eten.</verse>
<verse osisID="Deut.14.7"> Maar van degene, welke herkauwen en geen gespleten hoeven hebben, moogt gij niet eten, zooals den kameel, den haas, den egel; omdat deze herkauwen, maar geen gespleten hoeven hebben, zullen zij onrein voor u zijn.</verse>
<verse osisID="Deut.14.8"> Ook het zwijn, omdat het gespleten hoeven heeft, maar niet herkauwt, zal onrein zijn; hun vleesch zult gij niet eten en hun aas niet aanraken<note n="2790">Vgl. bij v. 6-8 Lev. XI 3-8 en de aanteekeningen.</note>.</verse>
<verse osisID="Deut.14.9"> Dit zult gij eten van alles, wat in de wateren woont: wat vinnen en schubben heeft, eet dat;</verse>
<verse osisID="Deut.14.10"> wat zonder vinnen en schubben is, eet dat niet, omdat het onrein is<note n="2791">Vgl. bij v. 9 en 10 Lev. XI 9-12.</note>.</verse>
<verse osisID="Deut.14.11"> Alle reine vogelen zult gij eten.</verse>
<verse osisID="Deut.14.12"> De onreine zult gij niet eten, te weten den arend en den grijparend en den zeearend<note n="2792">Vgl. bijv. 11-18 Lev. XI 13-19 en de aanteekeningen.</note>,</verse>
<verse osisID="Deut.14.13"> den ixion en den gier en den wouw naar hunne soort<note n="2793">Ixion, Hebr. ‘raä’, misschien oorspronkelijk ‘daä’, dat Lev. XI 14 ‘milvus’, ‘wouw’, vertaald is. Voor milvus, wouw, heeft het Hebr. ‘daja’, welk woord, naar men meent, den zwarten gier aanwijst.</note>,</verse>
<verse osisID="Deut.14.14"> en alles van het geslacht der raven,</verse>
<verse osisID="Deut.14.15"> en den struisvogel en den nachtuil en de meeuw en den sperwer naar hunne soort,</verse> 
<verse osisID="Deut.14.16"> den reiger en den zwaan en den ibis<note n="2794">Het Hebr. heeft voor herodius, reiger, ‘koos’, voor cygnus, zwaan, ‘jansjoeph’, voor ibis ‘tinsjemeth’, van welke woorden Lev. XI 17 het eerste ‘bubo’, ‘nachtraaf’, het tweede ‘ibis’, het derde (v. 18) ‘cygnus’, ‘zwaan’, vertaald is. - De Vulgaat volgt hier de Septuagint, waar vermoedelijk de juiste volgorde der namen, zooals de grondtekst die aanwijst, door afschrijvers in verwarring is geraakt.</note>,</verse>
<verse osisID="Deut.14.17"> en den duikelaar, den purpervogel en den nachtraaf<note n="2795">Het Hebr. heeft voor mergulus, duikelaar, ‘kaäth’, voor nycticorax, nachtraaf, ‘sjalaak’, van welke woorden het eerste Lev. XI 18 ‘onocrotalus’, ‘pelikaan’, het tweede aldaar v. 17 ‘mergulus’, ‘duikelaar’, vertaald is.</note>,</verse>
<verse osisID="Deut.14.18"> den pelikaan<note n="2796">Het Hebr. heeft voor onocrotalus, pelikaan, ‘chasida’, dat ‘reiger’ of ‘ooievaar’ beteekent. Vgl. Lev. XI 19 en noot 17.</note> en den regenfluiter, alle naar hunne soort, ook den hop en de vleermuis.</verse>
<verse osisID="Deut.14.19"> En alles, wat kruipt en vleugels heeft<note n="2797">Hebr.: ‘En alle gevleugeld gewemel’. Vgl. Lev. XI noot 19.</note>, zal onrein zijn en niet gegeten worden.</verse>
<verse osisID="Deut.14.20"> Alles wat rein is, eet dat.</verse>
<verse osisID="Deut.14.21"> Maar van generlei aas zult gij eten. Geef het te eten aan den vreemdeling, die binnen uwe poorten is, of verkoop het hem; want gij zijt het heilig volk van den Heer, uwen God. Gij zult een geitebokje niet koken in de melk zijner moeder<note n="2798">Geenerlei aas, hetzij het dier vanzelf gestorven of door wilde dieren verscheurd was (vgl. Exod. XXII 31; Lev. XI 39. 40; XVII 15) mocht gegeten worden tenzij door den vreemdeling, die onbesneden was. De besneden vreemdeling stond gelijk met den geboren Israëliet; vgl. verder Exod. XXIII noot 18.</note>.</verse>
<verse osisID="Deut.14.22"> Het tiende deel zult gij afzonderen van al uwe vruchten, die elk jaar op het land groeien,</verse>
<verse osisID="Deut.14.23"> en gij zult voor het aanschijn van den Heer, uwen God, ter plaatse, welke Hij zal uitkiezen, opdat zijn naam daar worde aangeroepen, het tiend eten van uw koren en wijn en olie en de eerstgeborenen uwer runderen en schapen, opdat gij den Heer, uwen God, leert vreezen te allen tijde<note n="2799">Die telkens terugkeerende huldebetuigingen en heilige feestmaaltijden zouden hen voortdurend doen denken aan God en hen in de vervulling zijner wetten bevestigen, en op die wijze zouden zij den Heer leeren vreezen te allen tijde gelijk kinderen, die met eerbiedige vrees, maar tevens met innige liefde en hartelijke blijdschap hunnen vader omringen. Vgl. verder XII noot 4.</note>.</verse>
<verse osisID="Deut.14.24"> Wanneer echter de weg te lang en de plaats, welke de Heer, uw God, zal uitkiezen, te ver is, en Hij u zegent, en gij derwaarts dat alles niet kunt brengen,</verse>
<verse osisID="Deut.14.25"> dan zult gij alles verkoopen en te gelde maken<note n="2800">Zoo hier van eerste tienden en eigenlijke eerstgeborenen onder het vee (vgl. XII noot 4) sprake is, schijnt dit voorschrift, zie het volgende vers, niet geheel in overeenstemming te zijn met Lev. XXVII 31, waar de lossing der tienden is toegestaan, mits boven den marktprijs nog een vijfde der waarde betaald wordt; het schijnt ook in tegenspraak te wezen met Num. XVIII 17, waar de lossing der eerstgeborenen van runderen en klein vee verboden is. Het verschil wordt echter gemakkelijk vereffend, wanneer men bedenkt, dat lossen en verkoopen niet hetzelfde is. Bij lossing behield de eigenaar zijn eigendom en had het eigenbelang vrij spel. Bij verkoop werd het eigendom afgestaan en was alle mogelijk voordeel ten bate van het heiligdom.</note>, en gij zult het in uwe hand dragen<note n="2801">Wellicht bedoelt die uitdrukking, dat het geld als aan God toegewijd geld afzonderlijk bewaard moest worden, waardoor onderweg het heilig doel der reize des te levendiger in de gedachtenis zou blijven.</note> en heenreizen naar de plaats, welke de Heer, uw God, zal uitkiezen;</verse>
<verse osisID="Deut.14.26"> en gij zult met datzelfde geld al wat u gevalt koopen hetzij van runderen hetzij van schapen, ook wijn en gistenden drank en alles wat uwe ziel verlangt; en gij zult eten voor den Heer, uwen God, en feestmaal houden, gij en uw huis;</verse>
<verse osisID="Deut.14.27"> en wacht u, dat gij den leviet, die binnen uwe poorten woont, niet aan zijn lot overlaat, want hij heeft geen ander deel in uwe bezitting<note n="2802">Vgl. XII noot 8.</note>.</verse>
<verse osisID="Deut.14.28"> In het derde jaar zult gij een ander tiend afzonderen uit alles, wat u te dien tijde inkomt, en gij zult het binnen uwe poorten opleggen<note n="2803">In het derde jaar, Hebr. ‘aan het einde van drie jaren’, waarschijnlijk (vgl. XXVI 12) elk derde en zesde jaar na het sabbatjaar (Lev. XXV 4), moest een ander tiend uit alles worden opgelegd en uitgedeeld aan hen, die in het volgende vers genoemd zijn. Anders dan de Vulgaat zegt de grondtekst, dat aan het einde van drie jaren alle tiend der inkomsten zal worden opgelegd, waarna (v. 29) de leviet en de vreemdeling enz. zullen komen om te eten en zich te verzadigen. Wat dit beteekent, wordt verschillend uitgelegd. De zin kan zijn, dat dan geheel het tiend (volgens de Septuagint XXVI 12 ‘het tweede tiend’; vgl. XII noot 4) aan de hulpbehoevenden moest worden afgestaan, zoodat de tiendmaaltijd bij het heiligdom verviel; of wel zou hier, gelijk de Vulgaat wil, van een ander, een buitengewoon tiend sprake zijn, dat samen met de andere tienden geofferd moest worden. Hiervoor spreekt in de oude vertalingen Tob. I 7 (vgl. daar noot 10), de Joodsche traditie bij Flav. Josephus (Antiq. lib. IV c. 8 n. 8 en 22) en in de Misjna, waar het tiend van het derde jaar ‘armentiend’ heet, zooals het ook door den H. Hiëronymus genoemd wordt in zijne verklaring op Ezechiël, hoofdst. XLV. Om de hier gegeven wet heette wellicht, vgl. XXVI 12 in den grondtekst, het derde jaar ‘tiendjaar’.</note>.</verse> 
<verse osisID="Deut.14.29"> Dan zal de leviet komen, die geen ander deel en bezit bij u heeft, en de vreemdeling en de wees en de weduwe, die binnen uwe poorten zijn, en zij zullen eten en verzadigd worden; opdat de Heer, uw God, u zegene in al de werken uwer handen, die gij verricht.</verse>
</chapter>

      
<chapter osisID="Deut.15">
<title>Hoofdstuk XV.</title><p>De kwijtschelding in het sabbatjaar met betrekking tot de gemaakte schulden (v. 1-.11. De invrijheidstelling der Hebreeuwsche lijfeigenen (v. 12-.18. Wetsbepalingen betreffende het eerstgeborene van het vee (v. 19-.23.</p>
<verse osisID="Deut.15.1"> In het zevende jaar zult gij eene kwijtschelding doen plaats hebben<note n="2804">In het zevende jaar, in het sabbatjaar; vgl. Exod. XXIII 11 en Lev. XXV 4. - Kwijtschelding, Hebr. ‘sjemitta’, ‘loslating’ of ‘vrijlating’. Zie verder het volgende vers.</note>,</verse>
<verse osisID="Deut.15.2"> en zij zal op deze wijze geschieden: Degene, wien zijn vriend of naaste en broeder iets schuldig is, zal dat niet kunnen terugvorderen<note n="2805">Hebr.: ‘Late zijne hand los’, en wat dit beteekent, volgt onmiddellijk: ‘Wie aan zijnen naaste geleend heeft, zal zijnen naaste en zijnen broeder niet pressen’ (niet dwingen tot betaling). Of wel is hier een volkomen vernietiging der gemaakte schulden of wel eene schorsing van betaling voor den tijd van het sabbatjaar bedoeld. Het eerste gevoelen is in overeenstemming met de Joodsche traditie bij Philo en in de Misjna. Volgens de oude rabbijnen betrof echter de volkomen vernietiging der schulden niet den verschuldigden prijs van gekochte goederen of het loon der werklieden of beloopen boete. Het tweede gevoelen wordt door vele latere schriftverklaarders gedeeld. Het is zeker opmerkelijk, dat ook het tijdelijk braak laten liggen van den akker in het sabbatjaar Exod. XXIII 11 in den grondtekst met ‘sjamat’, ‘loslaten’, wordt uitgedrukt.</note>, want het is het jaar van de kwijtschelding des Heeren.</verse>
<verse osisID="Deut.15.3"> Van den vreemdeling en aankomeling zult gij vorderen<note n="2806">Het was rechtmatig, dat de vreemden, die niet tot de verplichtingen van het sabbatjaar gehouden waren, ook niet in de voorrechten deelden.</note>; om van den medeburger en naaste terug te vorderen zult gij geene macht hebben.</verse>
<verse osisID="Deut.15.4"> En geenszins zal er een behoeftige en bedelaar onder u zijn, opdat de Heer, uw God, u zegene in het land, dat Hij u ten bezit zal geven<note n="2807">In verband met het voorgaande is hier, gelijk het Hebr. begrepen kan worden, de reden der voorgeschreven vrijlating aangegeven. In het sabbatjaar worde geene betaling afgedwongen, want geen Israëliet mag dan in druk of nood zijn. En God zal de opvolging van dat gebod overvloedig zegenen, zoodat niemand voor schade behoeft te vreezen. Naar een andere vertaling van het eerste halfvers in den grondtekst: ‘Behalve als er onder u geen arme is’, wordt hier gezegd, dat het voorrecht der vrijlating alleen den behoeftigen schuldenaar betreft.</note>.</verse> 
<verse osisID="Deut.15.5"> Indien gij slechts naar de stem van den Heer, uwen God, hoort en alles onderhoudt wat Hij u beveelt en wat ik u heden gelast, zal Hij u zegenen, gelijk Hij beloofd heeft.</verse>
<verse osisID="Deut.15.6"> Gij zult aan vele volkeren te leen geven en zelf zult gij van niemand leenen. Gij zult talrijke volken overheerschen<note n="2808">Overheerschen door uwen rijkdom, de vrucht van Gods zegeningen.</note> en niemand zal u overheerschen.</verse>
<verse osisID="Deut.15.7"> Indien een uit uwe broeders<note n="2809">Alvorens in v. 9 de vrijlating van schulden nog nader verklaard wordt, gaat het gebod der helpende en mededeelzame naasteliefde jegens de armen vooraf. Ook de vreemdeling was van die liefde niet uitgesloten (zie bijv. Lev. XIX 10, 33, 34; Deut. XIV 29), maar alleen van den armen broeder, van den Israëliet, is hier sprake, wijl alleen op hem het voorrecht van het sabbatjaar toepasselijk was.</note>, die binnen de poorten uwer stad wonen in het land, dat de Heer, uw God, u zal geven, tot armoede komt, zult gij uw hart niet verharden noch uwe hand sluiten,</verse>
<verse osisID="Deut.15.8"> maar haar openen voor den arme en hem te leen geven hetgeen gij ziet, dat hij noodig heeft.</verse>
<verse osisID="Deut.15.9"> Wacht u, dat niet een booze gedachte u wellicht bekruipt en gij in uw hart zegt: Het zevende jaar der kwijtschelding nadert, en dat gij uwe oogen van uwen armen broeder afwendt en hem niet te leen wilt geven wat hij vraagt; opdat hij niet tegen u tot den Heer roepe en het u tot zonde worde<note n="2810">Deze vermaning schijnt in overeenstemming met de meening (zie noot 2), dat de vrijlating geene schorsing, maar delging der gemaakte schulden bedoelde. - Tot zonde worde, zoodat de Heer die zonde van onbarmhartigheid zou straffen.</note>.</verse>
<verse osisID="Deut.15.10"> Maar gij zult hem geven en in geenen deele arglistig handelen als gij hem in zijnen nood bijstaat; opdat de Heer, uw God, u zegene te allen tijde en in alles, waaraan gij de hand slaat.</verse>
<verse osisID="Deut.15.11"> Er zullen geen armen ontbreken in het land uwer inwoning; daarom gelast ik u, dat gij de hand zult openen voor uwen behoeftigen en armen broeder, die met u in het land woont.</verse>
<verse osisID="Deut.15.12"> Wanneer uw broeder, een Hebreër of eene Hebreeuwsche, aan u verkocht is en u zes jaren gediend heeft, zult gij hem in het zevende jaar vrij baton gaan<note n="2811">Vgl. hierbij Exod. XXI noot 3.</note>.</verse>
<verse osisID="Deut.15.13"> En hem, wien gij de vrijheid geeft, zult gij geenszins met ledige handen baton heengaan;</verse>
<verse osisID="Deut.15.14"> maar gij zult hem levensmiddelen geven van uwe kudden en van uwen dorschvloer en van uwe wijnpers, waarmede de Heer, uw God, u gezegend heeft.</verse>
<verse osisID="Deut.15.15"> Gedenk, dat gij zelf ook in het land Egypte dienstbaar zijt geweest en de Heer, uw God, u bevrijd heeft, en daarom gelast ik u dat thans.</verse>
<verse osisID="Deut.15.16"> Als hij echter zegt: Ik wil niet heengaan, omdat hij u en uw huis liefheeft en omdat hij oordeelt dat het hem goed is bij u te zijn;</verse>
<verse osisID="Deut.15.17"> dan zult gij een priem nemen en zijn oor doorboren aan de deur van uw huis, en hij zal u dienstbaar zijn voor eeuwig; ook met uwe dienstmaagd zult gij eveneens doen<note n="2812">Vgl. bij v. 16 en 17 Exod. XXI 5 en 6 en de aanteekeningen. - Voor de dienstmaagd, welke tot bijvrouw bestemd was, golden andere wetten. Vgl. Exod. XXI 7-11 en de aanteekeningen.</note>.</verse>
<verse osisID="Deut.15.18"> Wend uwe oogen van hen niet af, wanneer gij hen vrij laat gaan; want voor het loon van een daglooner<note n="2813">Naar het Hebr. is de zin: Want als een daglooner, die op een dubbel loon recht heeft. - Een gekochte slaaf immers had een harder lot dan een gewone knecht, die buiten de uren van arbeid zijn eigen meester was.</note> heeft hij u zes jaren gediend; opdat de Heer, uw God, u zegene in alle werken, welke gij verricht.</verse>
<verse osisID="Deut.15.19"> Van de eerstgeborenen, die onder uwe runderen en uwe schapen geboren worden, zult gij al het mannelijke den Heer, uwen God, toeheiligen. Gij zult niet arbeiden met het eerstgeborene van het rundvee noch de eerstgeborenen der schapen scheren.</verse> 
<verse osisID="Deut.15.20"> Voor het aangezicht van den Heer, uwen God, zult gij ze telken jare eten ter plaatse, welke de Heer zal uitkiezen, gij en uw huis<note n="2814">Over de toeheiliging van het eerstgeborene onder het groot en klein vee handelt Exod. XIII 2 en 12, over het gebruik van het vleesch dezer dieren Num. XVIII 17, 18. Zie echter XII noot 4.</note>.</verse>
<verse osisID="Deut.15.21"> Maar indien het een gebrek heeft of kreupel of blind of aan eenig deel misvormig of verminkt is, zal het den Heer, uwen God niet geofferd worden<note n="2815">Overeenkomstig de wet van Lev. XXII 18-24, welke ook, gelijk hier verklaard wordt, op het eerstgeborene toepasselijk is.</note>.</verse>
<verse osisID="Deut.15.22"> Maar binnen de poorten uwer stad zult gij dat eten; zoowel de reine als de onreine zullen het, als ware het ree of hert, gelijkelijk eten.</verse>
<verse osisID="Deut.15.23"> Dit alleen zult gij in acht nemen, dat gij het bloed er van niet eet, maar gij zult het op de aarde uitstorten als water<note n="2816">Vgl. XII 15, 16, 22, 24.</note>.</verse>
</chapter>

      
<chapter osisID="Deut.16">
<title>Hoofdstuk XVI.</title><p>Vernieuwde verordening betreffende het Paaschfeest (v. 1-8), het Pinksterfeest (v. 9-12) en het Loofhuttenfeest (v. 13-.17. De rechtspleging (v. 18-.20. Wering van afgodische gebruiken bij Gods altaar (v. 21-.22.</p>
<verse osisID="Deut.16.1"> Onderhoud de maand der nieuwe vruchten, te weten de eerste van den lentetijd<note n="2817">Te weten enz. is eene bijvoeging der Vulgaat. Het Hebr. heeft alleen: ‘Onderhoud de maand Abib’; vgl. Exod. XII noot 2.</note>, om het Paschen te houden voor den Heer, uwen God; want in die maand heeft de Heer, uw God, u uitgevoerd uit Egypte in den nacht<note n="2818">De wet betreffende het houden van het Paschen, het slachten en eten van het paaschlam (Exod. XII 1-28; Lev. XXIII 5-8; Num. IX 2-5; XXVIII 16, 17), alsook de groote gebeurtenis van den Uittocht na de eerste paaschfeestviering was bekend. Vandaar die beknoptheid. Hoofdbedoeling is hier en bij hetgeen aangaande de twee andere hoogfeesten tot v. 17 nog volgt, den bij het ééne heiligdom verplichten eeredienst nadrukkelijk af te kondigen.</note>.</verse>
<verse osisID="Deut.16.2"> En gij zult den Heer, uwen God, het Paschen slachten van schapen en runderen ter plaatse, welke de Heer, uw God, zal uitkiezen, opdat zijn naam daar wone<note n="2819">Paschen heeft hier blijkbaar een wijderen zin en beteekent de verschillende offeranden van groot en klein vee in de paaschweek, welke door de rabbijnen ‘chagiga’ genoemd werden. Vgl. voor de offers gedurende de paaschweek van de gemeente en van bijzondere personen Num. XXVIII 19-24 en XXIX 39; vgl. ook II Paral. XXX 21, 22 en XXXV 7-9, op welke laatste plaats de verschillende paaschoffers van klein en groot vee, evenals het paaschlam ‘pesach’, den naam ‘pesachim’ dragen.</note>.</verse> 
<verse osisID="Deut.16.3"> Gij zult daarbij geen gedeesemd brood eten; zeven dagen zult gij het ongedeesemde, het brood der verdrukking, eten, daar gij met angst uit Egypte zijt gegaan; opdat gij den dag van uwen uittocht uit Egypte gedenken moogt alle dagen van uw leven<note n="2820">Daarbij, te weten bij die offeranden der paaschweek, mocht geen gedeesemd brood, hoewel anders (Lev. VII 13) bij den maaltijd der blijde vredeoffers passend, gegeten worden. Ongedeesemd brood, het brood, dat aan de verdrukking van Egypte herinnerde, was voorgeschreven overeenkomstig de wet van Exod. XII 15-20; XIII 6, 7. Met angst, Hebr. ‘met angstige haast’. Vgl. verder Exod. XII 33, 34, 39.</note>.</verse>
<verse osisID="Deut.16.4"> Geen zuurdeesem zal er binnen al uwe landpalen gezien worden gedurende zeven dagen, en er zal niets overblijven van het vleesch van hetgeen des avonds op den eersten dag geslacht is, tot den morgen<note n="2821">In het tweede verslid is blijkbaar van het paaschlam sprake, dat immers des avonds (Exod. XII 6) geslacht werd en waarvan ook (vgl. daar v. 10) niets tot den morgen mocht overblijven. Wel gebeurde dat slachten op den veertienden Nisan, des avonds vóór den eersten dag van het zevendaagsche hoogfeest der ongedeesemde brooden (Lev. XXIII 5 en 6), maar de Hebreërs rekenden den dag van zijnen vooravond tot den volgenden avond. Op eenzelfde wijze wordt in Num. XXXIII 3 de nacht vóór den vijftienden Nisan (Exod. XII 42) met dien dag vereenzelvigd.</note>.</verse>
<verse osisID="Deut.16.5"> Gij zult het Paschen<note n="2822">Het paaschlam, gelijk uit het zinverband, zie het volgende vers, duidelijk is.</note> niet kunnen slachten in elke van uwe steden, welke de Heer, uw God, u zal geven;</verse>
<verse osisID="Deut.16.6"> maar ter plaatse, welke de Heer, uw God, zal uitkiezen, opdat zijn naam daar wone, zult gij het Paschen slachten des avonds, bij zonsondergang, toen gij uit Egypte zijt getrokken.</verse>
<verse osisID="Deut.16.7"> En gij zult het koken en eten ter plaatse, welke de Heer, uw God, zal uitkiezen, en des morgens zult gij opstaan en naar uwe tenten gaan<note n="2823">Koken of ‘braden’; vgl. Exod. XII 9. Het hier gebezigde Hebreeuwsche woord ‘basjal’ kan zoowel ‘koken’ beteekenen (zie Exod. XII 9, waar die beteekenis door de bijvoeging ‘in het water’ nader bepaald is) als ‘braden’ (zie II Paral. XXXV 13, waar in den grondtekst dit begrip door de bijvoeging ‘in het vuur’ eveneens nader wordt aangegeven). - Des morgens op den vijftienden Nisan moesten de van heinde en ver bij de plaats van het heiligdom (ten tijde des tempels binnen Jerusalem) verzamelde Israëlieten van daar terugkeeren naar hunne tenten in de nabuurschap van het heiligdom (ten tijde des tempels in den omtrek van Jerusalem), welke hun gedurende de paaschweek tot woning strekten. Vgl. voor de overeenstemming tusschen dit nieuwe, op den toestand in Chanaän passende voorschrift en de oude bepaling Exod. XII 22.</note>.</verse> 
<verse osisID="Deut.16.8"> Zes dagen zult gij ongedeesemd brood eten; en op den zevenden dag zult gij, omdat het dan feestvergadering is voor den Heer, uwen God, geen arbeid verrichten<note n="2824">Ook op den zevenden dag, vgl. v. 3 en 4, moest het brood ongedeesemd zijn, maar als feestelijke rustdag staat hij hier afzonderlijk. Feestvergadering, of ‘sluitdag’; zie Lev. XXIII noot 25. - Vgl. verder Exod. XII 16; XIII 6; Lev. XXIII 8.</note>.</verse>
<verse osisID="Deut.16.9"> Zeven weken zult gij u tellen van den dag af, dat gij de sikkel in het koren slaat<note n="2825">Van den dag, waarop de eerste schoof van de gerst plechtig voor den Heer werd bewogen, van den zestienden Nisan. Vgl. Lev. XXIII 10, 11 15, 16 en de aanteekeningen.</note>.</verse>
<verse osisID="Deut.16.10"> En gij zult het feest der Weken vieren voor den Heer, uwen God; met een vrijwillige offergave uwer hand, welke gij zult aanbieden overeenkomstig den zegen van den Heer uwen God<note n="2826">Zie voor feest der Weken Exod. XXIII noot 13. Een vrijwillige offergave, vredeoffers (zie het volgende vers), moesten zij, een ieder, overeenkomstig den zegen enz. aanbieden. Van de openbare offeranden der gemeente (Lev. XXIII 15-20; Num. XXVIII 27-31) wordt hier gezwegen.</note>;</verse>
<verse osisID="Deut.16.11"> en gij zult feestmaal houden voor den Heer, uwen God, gij, uw zoon en uwe dochter, uw dienstknecht en uwe dienstmaagd en de leviet, die binnen uwe poorten woont, de aankomeling en de wees en de weduwe, die met u leven, ter plaatse, welke de Heer, uw God, zal uitkiezen, opdat zijn naam daar wone<note n="2827">Feestmaal houden, Hebr. ‘u verheugen’. De Vulgaat vertaalt naar den zin. Van den blijden maaltijd der vredeoffers is sprake, gelijk het zinverband aanwijst. Vgl. XII noot 5 en v. 18 en 19.</note>;</verse>
<verse osisID="Deut.16.12"> en gij zult gedenken, dat gij dienstbaar geweest zijt in Egypte; en gij zult onderhouden en doen hetgeen geboden is.</verse>
<verse osisID="Deut.16.13"> Ook het hoogfeest der Tenten<note n="2828">Vgl. voor het Loofhuttenfeest Exod. XXIII noot 14; Lev. XXIII 34-36 en Num. XXIX 12-38, waar ook de achtste dag, de dag na de zeven dagen van het hoogfeest, als feestdag is aangewezen. Hoewel op een zelfde wijze door het volk gevierd als de eerste der zeven dagen, staat die sluitdag (vgl. Lev. XXIII noot 25) afzonderlijk, en eenigermate, vgl. de offeranden op dien dag en de vorige dagen, buiten de orde van het zevendaagsche hoogfeest.</note> zult gij gedurende zeven dagen vieren, wanneer gij van dorschvloer en wijnpers uwe vruchten hebt ingezameld;</verse> 
<verse osisID="Deut.16.14"> en gij zult feestmaal houden op uw feestgetijde, gij, uw zoon en uwe dochter, uw dienstknecht en uwe dienstmaagd, ook de leviet en de aankomeling, de wees en de weduwe, die binnen uwe poorten zijn.</verse>
<verse osisID="Deut.16.15"> Zeven dagen zult gij voor den Heer, uwen God, feestvieren ter plaatse, welke de Heer zal uitkiezen; en de Heer, uw God, zal u zegenen in al uwe oogsten en in al het werk uwer handen, en gij zult in blijdschap zijn.</verse>
<verse osisID="Deut.16.16"> Driemaal in het jaar zal al het mannelijke onder u voor het aanschijn van den Heer, uwen God, verschijnen ter plaatse, welke Hij zal uitkiezen: op het hoogfeest der Ongedeesemde Brooden, op het hoogfeest der Weken en op het hoogfeest der Tenten. Men zal voor den Heer niet met ledige handen verschijnen<note n="2829">Vgl. Exod. XXIII 14-17; XXXIV 23.</note>;</verse>
<verse osisID="Deut.16.17"> maar een ieder zal aanbrengen naarmate hij bezit, overeenkomstig den zegen van den Heer, zijnen God, dien Deze hem gegeven heeft.</verse>
<verse osisID="Deut.16.18"> Rechters en overheden zult gij aanstellen in al uwe poorten, welke de Heer, uw God, u zal geven, bij elken uwer stammen, opdat zij het volk richten met rechtvaardig gericht<note n="2830">Overheden, Hebr. ‘sjoterim’, vgl. Deut. I noot 9. Wellicht hadden zij de uitvoerende macht, zoodat op hun bevel het vonnis der rechters in werking trad. Zie voor de vroegere regeling der rechterlijke macht Exod. XVIII 21-26. - In al uwe poorten, d.i. steden of wel, wat op hetzelfde neerkomt, gerechtshoven. In de poort der stad, de verzamelplaats des volks, vgl. Gen. XIX noot 1, zetelde het gerecht; vgl. XXI 19; XXII 15; XXV 7.</note></verse>
<verse osisID="Deut.16.19"> en niet naar de eene zijde afwijken. Gij zult geen acht geven op den persoon noch op geschenken; want de geschenken maken de oogen der wijzen blind en verdraaien de woorden der rechtvaardigen<note n="2831">Niet naar de eene zijde afwijken, d.w.z. niet partijdig zijn. Vgl. voor de woorden des rechtvaardigen Exod. XXIII noot 7.</note>.</verse> 
<verse osisID="Deut.16.20"> Rechtvaardig zult gij wat rechtvaardig is nastreven, opdat gij leven moogt en het land bezitten, dat de Heer, uw God, u zal geven.</verse>
<verse osisID="Deut.16.21"> Gij zult geen bosch noch eenig geboomte<note n="2832">Hebr. ‘geen asjera van eenig hout’. Zie Exod. XXXIV noot 10.</note> planten nabij het altaar van den Heer, uwen God.</verse>
<verse osisID="Deut.16.22"> Gij zult u geen beeld<note n="2833">De Vulgaat vertaalt hetzelfde woord Lev. XXVI 1 ‘titulus’, gedenksteen’. Vgl. daar noot 1.</note> maken noch oprichten, welke dingen de Heer, uw God, haat.</verse>
</chapter>

      
<chapter osisID="Deut.17">
<title>Hoofdstuk XVII.</title><p>Aan de offerdieren mag geen lichamelijk gebrek zijn (v. .1. De afgoderij moet met den dood gestraft worden (v. 2-.7. Bij het heiligdom zal het opperste gerechtshof der priesters zijn ter beslissing in duistere rechtzaken (v. 8-.13. De wet van het koningschap (v. 14-.20.</p>
<verse osisID="Deut.17.1"> Gij zult den Heer, uwen God, geen schaap en rund slachtofferen, waaraan een gebrek of eenige misvormigheid is, want dat is den Heer, uwen God, een gruwel<note n="2834">Vgl. XV 21; Lev. XXII 19-25.</note>.</verse>
<verse osisID="Deut.17.2"> Wanneer bij u, binnen eene uwer poorten, welke de Heer, uw God, u zal geven, er gevonden worden, man of vrouw, die kwaad<note n="2835">Afgoderij, gelijk het volgende vers nader aanwijst.</note> doen voor het aanschijn van den Heer, uwen God, en zijn verbond overtreden,</verse>
<verse osisID="Deut.17.3"> zoodat zij heengaan en vreemde goden dienen en deze aanbidden, de zon en de maan en het gansche heer des hemels, hetgeen Ik niet heb geboden<note n="2836">Niet geboden beteekent ‘streng verboden’. Meermalen, zie bijv. Lev. X 1, komt zulk eene zegswijze (leptotes of extenuatio) voor, waarin met opzet de zwakkere uitdrukking gekozen is om de kracht van het uitgedrukte begrip te versterken.</note>;</verse>
<verse osisID="Deut.17.4"> en wanneer u dat bericht wordt en gij het hoort en naarstig onderzoekt<note n="2837">Vgl. XIII 14.</note> en bevindt, dat het waar is, en dat de gruwel gepleegd is in Israël:</verse>
<verse osisID="Deut.17.5"> dan zult gij den man en de vrouw, die het schandstuk bedre- ven hebben, naar de poorten uwer stad uitleiden<note n="2838">Gelijk vroeger buiten de legerplaats (Lev. XXIV 14; Num. XV 35, 36), zou voortaan buiten de stadspoorten de plaats der terechtstelling zijn ten teeken, dat de boosdoener uit de gemeente van het bondsvolk was uitgeworpen.</note>, en zij zullen gesteenigd worden.</verse>
<verse osisID="Deut.17.6"> Door den mond van twee of drie getuigen zal hij omkomen, die gedood moet worden. Niemand worde gedood, als een enkele tegen hem getuigenis aflegt.</verse>
<verse osisID="Deut.17.7"> De hand der getuigen zal de eerste zijn om hem te dooden<note n="2839">Door die schrikkelijke bevestiging der getuigenis werd zooveel doenlijk tegen overijling, hartstocht en bedrog in de getuigen gewaakt.</note> en de hand van het overige volk zal het laatst worden uitgestoken, opdat gij het kwaad uit uw midden wegdoet.</verse>
<verse osisID="Deut.17.8"> Indien gij bemerkt, dat de rechtspraak bij u tusschen bloed en bloed, tusschen geding en geding, tusschen melaatschheid en melaatschheid<note n="2840">Tusschen bloed en bloed, elders II Paral. XIX 10 (vgl. d.t.p. noot 10) minder juist vertaald, doelt op gedingen betreffende doodslag. Er kon nl. twijfel zijn of de doodslag vrijwillig of niet vrijwillig, rechtmatig of niet rechtmatig, overeenkomstig of tegen de Wet was; zie bijv. Num. XXXV 15-28. - Tusschen geding en geding wijst op andere rechtzaken, waarmede het bijzonder of algemeen belang gemoeid is, zooals het betalen van schulden, het deelen der erfenis enz. - Tusschen melaatschheid en melaatschheid, Hebr.: ‘tusschen plaag en plaag’, kan op genoemde ziekte betrekking hebben, maar in het Hebr. woord ligt ook het begrip van verwonding, verminking enz. (vgl. Exod. XXI 18-27).</note> moeielijk en twijfelachtig is, en gij ziet, dat de woorden der rechters binnen uwe poorten verschillen, maak u dan op en ga op naar de plaats, welke de Heer, uw God, zal uitkiezen.</verse>
<verse osisID="Deut.17.9"> En gij zult komen tot de priesters van Levi's geslacht en tot den rechter<note n="2841">En tot den rechter; volgens eenigen zou hiermede ter onderscheiding van het hooge priesterlijke gerechtshof de hooge wereldlijke overheid zijn aangeduid. Waarschijnlijker echter is de hoogepriester bedoeld.</note>, die er te dien tijde wezen zal; en gij zult hen ondervragen en zij zullen u de ware rechtspraak bekend maken.</verse>
<verse osisID="Deut.17.10"> En gij zult alles doen wat zij zullen zeggen, die in overheid gesteld zijn ter plaatse, welke de Heer zal uitkiezen, en wat zij u zullen leeren</verse>
<verse osisID="Deut.17.11"> volgens zijne wet; en gij zult hunne uitspraak opvolgen en niet ter rechter- noch ter linkerzijde afwijken.</verse>
<verse osisID="Deut.17.12"> Wie zich echter verhoovaardigt en aan het bevel des priesters, die te dien tijde voor den Heer, uwen God, dienst doet, en aan de beslissing des rechters niet wil gehoorzamen, die man zal sterven, en gij zult het kwaad uit Israël wegdoen;</verse>
<verse osisID="Deut.17.13"> en geheel het volk zal het hooren en vreezen, opdat niemand in het vervolg zich verheffe in hoovaardij.</verse>
<verse osisID="Deut.17.14"> Wanneer gij in het land komt, dat de Heer, uw God, u zal geven, en gij het bezit en daarin woont en zegt: Ik zal eenen koning over mij aanstellen, gelijk alle volken in het rond dien hebben<note n="2842">Deze mogelijkheid ging later (I Reg. VIII 6, 19, 20) in vervulling. Dat Moses ze voorzag, behoeft, zelfs afgezien van Gods bovennatuurlijke voorlichting, geene verwondering te wekken. Meermalen toch werd reeds in den tijd der aartsvaders (Gen. XVII 16; XXXV 11; XXXVI 31; XLIX 10; ook Num. XXIV 17) het koningschap minder of meer duidelijk voorspeld, en hoewel die regeeringsvorm aanvankelijk niet voor Israël bestemd was, kon zij, als bestaanbaar met de theocratie, door God in den loop der tijden worden toegelaten. Klaar genoeg nu verkondigde het verleden de toekomst. Het volk, dat zoo gemakkelijk Gods machtige hulp vergat en zoo gaarne het voorbeeld der vreemde volkeren volgde, had wel geheel van aard moeten veranderen om niet eenmaal, in zijn vertrouwen op den Heer verzwakt, die vraag te stellen.</note>,</verse>
<verse osisID="Deut.17.15"> dan zult gij hem aanstellen, dien de Heer, uw God, uit het getal uwer broeders zal uitkiezen. Gij zult geenen man van een ander volk, die uw broeder niet is, koning maken.</verse>
<verse osisID="Deut.17.16"> En wanneer hij is aangesteld, zal hij zich geene menigte van paarden verzamelen noch het volk naar Egypte terugvoeren, trotsch op zijne talrijke ruiterij, daar immers de Heer u geboden heeft om nimmermeer op denzelfden weg terug te keeren<note n="2843">In het bergachtige Chanaän was rund en ezel het gewone lastdier en het paard werd bij de naburige volken van Egypte en van Assyrië (vgl. Exod. XIV 23; IV Reg. VII 6; XVIII 23, 24; Nah. III 2; Habac. I 8) en ook door de Chanaänieten (vgl. XX 1) hoofdzakelijk voor den krijg gebruikt. Eene menigte van paarden ware derhalve voor het volk een onnutte last, voor den koning eene verlokking geweest om op veroveringen te zinnen. - Voor trotsch op zijne talrijke ruiterij heeft het Hebr.; ‘om zich eene menigte van paarden te verschaffen’. Egypte was wegens zijne paardenfokkerij bekend; vgl. III Reg. X 28, 29. - De waarschuwing om naar het vruchtbare Egypte nooit terug te keeren, is slechts verklaarbaar als (vgl. Exod. XIV 3; Num. XIV 3, 4) op den tijd der waarschuwing gelet wordt. Dat na de vestiging in Chanaän aan zulk een terugkeer ooit gedacht is, blijkt nergens. - Volgens anderen zou het volk naar Egypte niet terugvoeren krachtens het zinverband slechts beteekenen, dat de koning nimmer zijne onderdanen naar dit land mocht zenden om er, wegens den aankoop van paarden, handelsbetrekkingen aan te knoopen. Van een vroeger verbod te dezer zake is echter niets bekend. Van het verbod daarentegen om zich ooit metterwoon in Egypte te vestigen en het land des verbonds te verlaten getuigt zeer-nadrukkelijk Israël's historie. Dat ware lijnrecht in strijd geweest met Gods genadige uitverkiezing.</note>.</verse> 
<verse osisID="Deut.17.17"> Hij zal niet zeer vele vrouwen hebben, welke zijn gemoed zouden verleiden, noch overdadig gewicht van zilver en goud<note n="2844">Zeer vele vrouwen, gelijk Salomon ze later had. - Overdadig gewicht enz., te weten ten gevolge van schraapzucht en afpersing. Immers David verzamelde voor den tempelbouw vele schatten en was welbehaaglijk aan God.</note>.</verse>
<verse osisID="Deut.17.18"> Nadat hij nu op den troon van zijn rijk gezeten is, zal hij zich een wetsafschrift dezer wet<note n="2845">Hebr.: ‘een afschrift dezer wet’. Volgens eenigen moest dit het Boek Deuteronomium of wel den ganschen Pentateuch, volgens anderen echter alleen dit gedeelte, dat op den koning betrekking had, bevatten.</note> in een boekrol afschrijven en (daarvoor) het handschrift nemen van de priesters van Levi's stam,</verse>
<verse osisID="Deut.17.19"> en hij zal het bij zich houden en het al de dagen zijns levens lezen, opdat hij leere vreezen den Heer, zijnen God, en onderhouden diens woorden en plechtgebruiken, welke in de wet zijn geboden.</verse>
<verse osisID="Deut.17.20"> En zijn hart verheffe zich niet in hoovaardij boven zijne broeders en hij wijke niet af ter rechter- of ter linkerzijde, opdat hij langen tijd regeere, hij en zijne zonen, over Israël.</verse>
</chapter>

      
<chapter osisID="Deut.18">
<title>Hoofdstuk XVIII.</title><p>Het recht der priesters en levieten op onderhoud (v. 1-.8. Waarschuwing tegen afgoderij en heidensch bijgeloof (v. 9-.14. Belofte aangaande den Profeet bij uitnemendheid (v. 15-.19. Waarschuwing tegen de valsche profeten (v. 20-.22.</p>
<verse osisID="Deut.18.1"> De priesters en de levieten en allen, die van dienzelfden stam zijn, zullen geen deel en erfenis hebben<note n="2846">Hebr.: ‘Den levietischen priesters, den ganschen stam van Levi, zal geen deel’ enz. Vgl. hierbij Num. XVIII 20-24 en noot 20.</note> met het overige Israël, omdat zij de offeranden des Heeren en zijne gaven<note n="2847">Hebr.: ‘De vuuroffers van Jehova en zijn erfdeel’. Vgl. voor vuuroffer Lev. I noot 14. - Het erfdeel omvat in het algemeen alles, wat God zich als zijn deel uit de bezittingen des volks bestemd had ten onderhoud der priesters en levieten, zooals de eerstelingen en tienden; vgl. Num. XVIII 12-32.</note> zullen eten,</verse>
<verse osisID="Deut.18.2"> en niets anders zullen zij van het bezit hunner broeders ontvangen; want de Heer is zelf hun erfdeel, zooals Hij tot hen gesproken heeft<note n="2848">Eene herinnering aan Num. XVIII 20. Zie ook Deut. X 9.</note>.</verse>
<verse osisID="Deut.18.3"> Dit zal het recht der priesters zijn ten aanzien van het volk en van hen, die slachtoffers opdragen; hetzij men een rund of een schaap offert, zal men aan den priester geven den schouder en de maag<note n="2849">Het Hebr. heeft: ‘den schouder en de beide kinnebakken en de maag’. Met het laatste woord is waarschijnlijk, ook in de Septuagint, de zoogenaamde vierde maag der herkauwende dieren bedoeld. Om Lev. VII 34; X 14; Num. XVIII 18, waar (vgl. aldaar de aanteekeningen) den priesters andere gedeelten zijn toegekend, wordt deze verordening verschillend verklaard. Volgens eenigen moet te dezer plaatse aan eene aanvulling der vorige bepalingen betreffende de inkomsten der priesters gedacht worden en is hier een nieuw deel van de vredeoffers hun toegezegd. Aanleiding gaf de nieuwe wet van Deut. XII 15. In tegenstelling toch met de woestijnwet van Lev. XVII 1-9 mocht voortaan overal geslacht worden, hetgeen ten nadeele der priesters strekte. Bij wijze van vergoeding derhalve krijgen zij thans een grooter deel. - Volgens anderen echter is hier geen sprake van eigenlijke offeranden, maar wordt in dit vers vastgesteld wat den priesters van elk geslacht en ten gewoon gebruik bestemd stuk groot en klein vee binnen Chanaän toekomt. Wellicht kan de grondtekst zoo begrepen worden, en van zulk een recht der priesters spreken ook Philo en Flav. Josephus.</note>,</verse>
<verse osisID="Deut.18.4"> de eerstelingen van het koren van den wijn en van de olie en een deel der wol bij de schering der schapen<note n="2850">Hebr.: ‘en het eerste der schering van uwe schapen’. Van dat eerste der wol was vroeger, vgl. Num. XVIII 12, 13, geen sprake. Hoe groot de gave der genoemde eerstelingen moest zijn, staat niet opgeteekend. Vermoedelijk bleef dit aan de edelmoedigheid der gevers overgelaten.</note>.</verse>
<verse osisID="Deut.18.5"> Want hem heeft de Heer, uw God, uitverkoren uit al uwe stammen om te staan en den naam des Heeren te dienen<note n="2851">M.a.w. om het heilig dienstwerk te verrichten.</note>, hij en zijne zonen in eeuwigheid.</verse>
<verse osisID="Deut.18.6"> Indien een leviet komt uit eene uwer steden over geheel Israël, waarin hij woont, en hij wil volgens zijn verlangen komen naar de plaats, welke de Heer zal uitkiezen<note n="2852">De steden der priesters waren later, zie Jos. XXI 4, in de nabuurschap van Jerusalem, maar de leviet woonde, Hebr. ‘hield zich op’ of ‘verkeerde in vreemdelingschap’, d.i. hij woonde zonder erfelijk stamgebied (XII 12) te hebben, in eene der levietensteden over geheel Israël. Met de levieten bij het heiligdom nu zou, gelijk volgt, de vreemde leviet, die van elders kwam, gelijk staan. Met hen zou hij het dienstwerk verrichten en het loon voor zijnen dienst genieten.</note>,</verse> 
<verse osisID="Deut.18.7"> dan zal hij dienst doen in den naam van den Heer, zijnen God, evenals al zijne broeders, de levieten, die te dien tijde zullen staan voor den Heer.</verse>
<verse osisID="Deut.18.8"> Een zelfde deel der spijzen zal hij ontvangen als de overigen, ongerekend hetgeen hem in zijne stad toekomt krachtens de vaderlijke erfopvolging<note n="2853">Een zelfde deel der spijzen, te weten der feestelijke vredeoffers en tiend-maaltijden (vgl. XII 11, 12, 17-19) bij het heiligdom. Daarenboven zou hij ook blijven genieten wat hem als leviet in zijne eigen stad toekwam van de tienden (Num. XVIII 21, 24, 26-28) en van zijne bezitting (Num. XXXV 1-8).</note>.</verse>
<verse osisID="Deut.18.9"> Wanneer gij in het land komt, dat de Heer, uw God, u zal geven, wacht u dan de gruweldaden dier volken te willen navolgen.</verse>
<verse osisID="Deut.18.10"> En er worde onder u niemand gevonden, die zijnen zoon of zijne dochter toewijdt met hem door het vuur te laten gaan; of die waarzeggers ondervraagt en acht geeft op droomen en voorteekenen, en niemand zij toovenaar<note n="2854">Toewijden ontbreekt in het Hebr. Vgl. Lev. XVIII 21 en noot 12. Zie verder voor de waarzeggerij en tooverij Exod. XXII 18; Lev. XIX 26, 31; XX 6 en 27, in welk laatste vers, evenals XIX 31, ook van de doodenbezwering, zie v. 11, sprake is.</note></verse>
<verse osisID="Deut.18.11"> en bezweerder<note n="2855">Vermoedelijk iemand, die schadelijk gedierte zooals slangen, vgl. Exod. VII 11; Ps. LVII 5, 6, bezweert. - De uitvoerigheid, waarmede in deze twee verzen de verschillende soorten van heidensch bijgeloof zijn opgenoemd, verijdelde elke poging voor het vervolg om een of anderen vorm der zwarte kunst geoorloofd te achten.</note>, en niemand raadplege orakels en wichelaars of vorsche naar de waarheid bij de dooden.</verse>
<verse osisID="Deut.18.12"> Want dat alles verfoeit de Heer, en om zoodanige misdaden zal Hij hen bij uwe intrede verdelgen.</verse>
<verse osisID="Deut.18.13"> Volmaakt zult gij zijn en onberispelijk met den Heer, uwen God.</verse>
<verse osisID="Deut.18.14"> Die volken, welker land gij zult bezitten, luisteren naar wichelaars en waarzeggers; maar gij zijt door den Heer, uwen God, anders onderricht.</verse> 
<verse osisID="Deut.18.15"> <span class="cursief">Eenen Profeet</span> uit uw volk en uit uwe broeders, zooals ik ben, zal de Heer, uw God, u verwekken; naar hem zult gij hooren<note n="2856">Door de Synagoog en door de oude Kerk zijn deze woorden als eene belofte van den Messias erkend. Dat blijkt uit Act. III 22; VII 37, waarbij ook andere plaatsen als Joan. I 21, 45; VI 14; VII 40 ter toelichting kunnen dienen. En zeker beter dan op eenig ander profeet, vgl. Deut. XXXIV 10, past op den Godmensch de vergelijking (v. 18) met den redder en leidsman en middelaar en wetgever van Gods volk, met Moses. Volgens niet weinigen echter spreekt de belofte niet uitsluitend van den Messias en is het woord profeet te dezer plaatse evenals in v. 20 verzamelwoord. Naar deze meening belooft God hier, het verbod van gemeenschap met waarzeggers en andere duivelskunstenaars nadrukkelijker nog inscherpend, zijne door zending en arbeid op Moses gelijkende profeten en vooral den Profeet of tolk Gods (Gen. XX noot 5) bij uitnemendheid, den Messias, van wien Moses de wondervol gelijkende afbeelding was. In verband met het voorgaande is dan de zin, dat Israël geen heidensch bijgeloof van noode heeft. Naar de profeten des Heeren en eenmaal, als de belofte haar volle eindvervulling ontvangt, naar den Messias (vgl. Matth. XVII 5) moet het hooren.</note>,</verse>
<verse osisID="Deut.18.16"> zooals gij gevraagd hebt van den Heer, uwen God, te Horeb, toen de volksvergadering verzameld was en gij gezegd hebt: Laat mij de stem van den Heer, mijnen God, niet langer hooren en dat overgroote vuur niet langer zien, opdat ik niet sterve.</verse>
<verse osisID="Deut.18.17"> En de Heer zeide tot mij: Goed hebben zij alles gesproken.</verse>
<verse osisID="Deut.18.18"> Ik zal hun eenen Profeet uit het midden hunner broeders, aan u gelijk, verwekken; en Ik zal mijne woorden in zijnen mond leggen, en hij zal tot hen spreken alles wat Ik hem gebied.</verse>
<verse osisID="Deut.18.19"> En wie naar zijne woorden, welke hij in mijnen naam spreekt, niet wil hooren, op dien zal Ik wraak nemen<note n="2857">De wellicht eerst nu bekend gemaakte, maar reeds te Horeb (v. 16) gedane belofte was dus een antwoord op de bede des volks om Moses' middelaarschap (Exod. XX 19). En hieruit blijkt bij nadere overweging nog duidelijker, dat de belofte aangaande den profeet, zie vorige noot, ten volle eerst in den Messias vervuld is. Immers dat antwoord, hoewel in verband met Israël's verzoek, geeft klaarblijkelijk nog iets anders, iets beters, gelijk ook de bede om eenen middelaar, die naar Gods nadrukkelijk getuigenis (v. 17) goede bede, een veel dieperen zin had, dan het volk wel vermoedde. Israël's bede dan ten volle verhoorende, zal de Heer eenen profeet geven, die, de behoefte aan bemiddeling vervullend, aan den eenigen Moses herinnert en die in zijn altijddurend oneindig voortreffelijker middelaarschap de menschen met vertrouwen tot God doet naderen; vgl. Hebr. IV 16; VIII 6; XII 24. En de hoop op de vervulling dier groote belofte moet het volk tegen alle bijgeloof sterk maken. - Wat verder het dreigend besluit der gansche rede betreft: van de wraak Gods tegen hen, die den grooten Godsgezant niet wilden hooren, getuigt sedert eeuwen het volk Israël, dat den Profeet, die in de wereld komen moest (Joan VI 14), evenals de vroegere profeten, verwierp en daarom zelf verworpen werd.</note>.</verse> 
<verse osisID="Deut.18.20"> De profeet echter, die, door vermetelen trots verdorven, in mijnen naam wil spreken wat Ik hem niet geboden heb te spreken of in den naam van vreemde goden, zal gedood worden<note n="2858">Vgl. hierbij XIII 5, waar eveneens tegen valsche profeten de doodstraf bepaald is.</note>.</verse>
<verse osisID="Deut.18.21"> Bijaldien gij heimelijk in uwe gedachte daarop zeggen mocht: Hoe kan ik het woord onderkennen, dat de Heer niet heeft gesproken?</verse>
<verse osisID="Deut.18.22"> Dan zult gij dit ten teeken hebben: Wat die profeet in den naam des Heeren verkondigde zonder dat het geschiedde, dat heeft de Heer niet gesproken, maar heeft in de verwaandheid van zijnen geest de profeet verdicht; en daarom zult gij hem niet vreezen<note n="2859">Eene voorspelling, welke niet vervuld wordt, bewijst de leugenachtigheid van den profeet. Hierom echter is nog niet altijd de vervulling der voorspelling een bewijs voor iemands goddelijke zending; vgl. XIII 2.</note>.</verse>
</chapter>

      
<chapter osisID="Deut.19">
<title>Hoofdstuk XIX.</title>
<p>De vrijsteden voor hen, die zonder opzet doodslag gepleegd hebben (v. 1-.13. Verbod tegen het bedrieglijk verzetten der landpalen (v. .14. Een enkele getuige is ter veroordeeling niet voldoende; straf van den valschen getuige (v. 15-.21.</p>
<verse osisID="Deut.19.1"> Wanneer de Heer, uw God, de volken heeft uitgeroeid, welker land Hij aan u geven zal, en gij dat bezit en in deszelfs steden en huizen woont,</verse>
<verse osisID="Deut.19.2"> dan zult gij u in het midden des lands, dat de Heer, uw God, u ten bezit zal geven, drie steden afzonderen<note n="2860">Drie levietensteden (Num. XXXV 6) in het nog niet veroverde Westjordaansche land, het eigenlijke Chanaän. Van de drie vrijsteden in het Oostjordaansche werd reeds IV 41-43 gesproken; vgl. hierbij Num. XXXV 14. - In het midden des lands, d.i. niet op een afgelegen plek of aan de grenzen, maar midden in het bewoonde land.</note>.</verse>
<verse osisID="Deut.19.3"> Baan den weg daarheen met zorg; en gelijkelijk in drie deelen zult gij het gansche gebied van uw land verdeelen<note n="2861">Te weten bij de uitkiezing der drie vrijsteden. Deze toch moesten op gelijken afstand van elkander (v. 7), de eene in het noorden, de andere in het midden, de derde in het zuiden des lands, gemakkelijk te bereiken zijn. Vgl. hierbij Jos. XX 7, waar inderdaad de drie steden in die bepaalde orde zijn aangewezen.</note>; opdat degene, die wegens doodslag voortvluchtig is, (eene plaats) in de nabijheid hebbe, waarin hij kan ontkomen.</verse>
<verse osisID="Deut.19.4"> Dit zal de wet zijn voor den vluchtenden doodslager, wiens leven gespaard moet worden: Wie zijnen naaste verslaat zonder opzet, en wie klaarblijkelijk gisteren en eergisteren volstrekt geen haat tegen hem had;</verse>
<verse osisID="Deut.19.5"> maar hij ging te goeder trouw met hem naar het bosch om hout te kappen, en bij het kappen van het hout ontsnapte de bijl aan de hand en het ijzer schoot uit den steel en trof en doodde zijnen vriend<note n="2862">Bij wijze van voorbeeld wordt ter verduidelijking der wet (v. 4) dit geval genoemd. Gisteren en eergisteren, eene zegswijze, welke dikwijls (Gen. XXXI 2, 5; Exod. XXI 29, 36) voorkomt en ‘te voren’ beteekent. - Vgl. verder Exod. XXI 13; Num. XXXV 22-29 en 32.</note>: die zal naar eene der boven gemelde steden vluchten en in het leven blijven;</verse>
<verse osisID="Deut.19.6"> opdat misschien niet de nabestaande van dengene, wiens bloed vergoten is, door droefheid aangezet, hem vervolge en achterhale, indien de weg te lang is, en het leven beneme aan hem, die niet doodschuldig is; daar deze blijkbaar te voren volstrekt geen haat tegen den gedoode gehad heeft.</verse>
<verse osisID="Deut.19.7"> Daarom gebied ik u, dat gij drie steden afzondert op gelijke tusschenruimte van elkander.</verse>
<verse osisID="Deut.19.8"> Wanneer nu de Heer, uw God, uwe landpalen zal hebben uitgebreid, gelijk Hij aan uwe vaderen heeft gezworen, en u geheel het land zal hebben gegeven, dat Hij hun beloofd heeft,</verse>
<verse osisID="Deut.19.9"> (indien gij althans zijne geboden onderhoudt en doet wat ik u heden gelast, dat gij den Heer, uwen God, liefhebt en op zijne wegen wandelt te allen tijde), dan zult gij u drie andere steden er aan toevoegen en het getal der drie bovengemelde steden verdubbelen<note n="2863">Nimmer is dit geschied, omdat de voorwaardelijk beloofde uitbreiding der landpalen (vgl. XI noot 9) nimmer, ten gevolge van Israël's ongetrouwheid, tot stand kwam. Zelfs niet onder David en Salomon (Exod. XXIII noot 24), is aan nieuwe vrijsteden gedacht, wijl het nieuwe, aan die koningen voor korten tijd onderworpen, gebied nooit door Israël bewoond werd.</note>;</verse> 
<verse osisID="Deut.19.10"> opdat geen onschuldig bloed vergoten worde in het midden des lands, dat de Heer, uw God, u ten bezit zal geven; opdat geene bloedschuld op u zij.</verse>
<verse osisID="Deut.19.11"> Indien echter iemand met haat tegen zijnen naaste diens leven belaagt en tegen hem opstaat en hem verslaat, zoodat deze sterft, en hij vlucht naar eene dezer steden<note n="2864">Vgl. Exod. XXI 12, 14; Lev. XXIV 17; Num. XXXV 16-21.</note>,</verse>
<verse osisID="Deut.19.12"> dan<note n="2865">Dan na het gerechtelijk onderzoek. De nabestaande van - vergoten is, Hebr. ‘de goëel des bloeds’, d.i. de bloedwreker; vgl. Num. XXXV 12 en noot 5.</note> zullen de oudsten zijner stad zenden en hem uit zijne wijkplaats halen en overleveren in de hand des nabestaanden van dengene, wiens bloed vergoten is, en hij zal sterven.</verse>
<verse osisID="Deut.19.13"> Gij zult u over hem niet erbarmen en onschuldig bloed uit Israël wegdoen<note n="2866">De misdaad ten opzichte van het onschuldig bloed wegdoen, m.a.w. den doodslag door de rechtmatige doodstraf wreken.</note>, opdat het u welga.</verse>
<verse osisID="Deut.19.14"> Gij zult de landpalen van uwen naaste niet wegnemen en verplaatsen<note n="2867">Een met vervloeking (XXVII 17) bedreigd misdrijf, dat ook bij andere oude volken, o.a. bij de Germanen, ten strengste gestraft werd.</note>, welke de voorvaderen hebben vastgesteld op uwe bezitting, die de Heer, uw God, u geven zal in het land, dat gij ten bezit zult ontvangen.</verse>
<verse osisID="Deut.19.15"> Een enkele getuige zal niet gelden tegen iemand, wat ook de zonde en misdaad zij; maar door den mond van twee of drie getuigen zal alle woord gelden<note n="2868">Wat ook de zonde enz., eene uitbreiding der wet van XVII 6 en Num. XXXV 30, waar alleen van getuigen eener halsmisdaad sprake is. - Alle woord, d.i. elke rechtzaak.</note>.</verse>
<verse osisID="Deut.19.16"> Indien een leugenachtige getuige tegen iemand opstaat en hem van een vergrijp beschuldigt,</verse>
<verse osisID="Deut.19.17"> zullen beiden, wie het geding betreft, voor den Heer staan, voor het aangezicht der priesters en der rechters, die er in die dagen zullen zijn<note n="2869">Niet het lagere gerechtshof, waarvoor de getuige het eerst verschenen is, maar het hoogste gericht, vgl. XVII 8-11, zal vonnis vellen en, zie volgende verzen, op den schuldige de wet der wedervergelding toepassen.</note>.</verse>
<verse osisID="Deut.19.18"> En wanneer dezen, na een zeer naarstig onderzoek, bevinden, dat de valsche getuige tegen zijnen broeder gelogen heeft,</verse>
<verse osisID="Deut.19.19"> zullen zij hem vergelden, gelijk hij zijnen broeder dacht te doen, en gij zult het kwaad uit uw midden wegdoen;</verse>
<verse osisID="Deut.19.20"> opdat de overigen het hooren en vreezen en geenszins wagen iets dergelijks te doen.</verse>
<verse osisID="Deut.19.21"> Gij zult u over hem niet erbarmen, maar leven voor leven, oog voor oog, tand voor tand, hand voor hand, voet voor voet zult gij eischen.</verse>
</chapter>

      
<chapter osisID="Deut.20">
<title>Hoofdstuk XX.</title><p>Bepalingen betreffende den krijgsdienst (v. 1-.9. Bepalingen betreffende het krijgsrecht ten opzichte der vijanden (v. 10-.20.</p>
<verse osisID="Deut.20.1"> Als gij ten oorlog trekt tegen uwe vijanden en gij ziet paarden en wagens<note n="2870">Vele paarden en strijdwagens maakten de legermacht der volkeren van Chanaän geducht; vgl. Jos. XI 4; XVII 16; Judic. IV 13; I Reg. XIII 5.</note> en een vijandelijke legermacht grooter dan die gij bezit, zult gij hen niet vreezen; want de Heer, uw God, is met u, die u uit het land Egypte heeft uitgevoerd.</verse>
<verse osisID="Deut.20.2"> Wanneer nu de strijd gaat beginnen, zal de priester zich vóór het heer stellen<note n="2871">Hebr.: ‘dan zal de priester toetreden’, te weten de voor die taak aangewezen priester. Ante aciem, vóór het heer ontbreekt in den grondtekst. Dat priesters meermalen het leger begeleidden, blijkt uit Num. XXXI 6; I Reg. IV 4, 11; II Paral. XIII 12.</note> en aldus tot het volk spreken:</verse>
<verse osisID="Deut.20.3"> Hoor, Israël, gijlieden vangt heden den strijd aan tegen uwe vijanden; niet beducht zij uw hart, vreest niet, wijkt niet en siddert niet voor hen;</verse>
<verse osisID="Deut.20.4"> want de Heer, uw God, is in uw midden en zal voor u tegen de vijanden strijden om u aan het gevaar te ontrukken.</verse>
<verse osisID="Deut.20.5"> Ook zullen de aanvoerders over de afzonderlijke afdeelingen<note n="2872">Hebr.: ‘Dan zullen de sjoterim’. Vgl. I noot 9.</note> ten aanhooren van het leger afkondigen: Wie is de man, die een nieuw huis gebouwd en het niet ingewijd heeft<note n="2873">Werd een huis metterwoon betrokken, dan geschiedde te gelijk de inwijding daarvan, naar men meent, met godsdienstige plechtigheid en feestelijken maaltijd.</note>? Hij ga heen en keere terug naar zijn huis, opdat hij wellicht niet sterve in den oorlog en een ander het inwijde.</verse>
<verse osisID="Deut.20.6"> Wie is de man, die eenen wijngaard geplant en dien nog niet tot gemeen gebruik gemaakt heeft, zoodat allen er van mogen eten<note n="2874">Dat gebeurde eerst in het vijfde jaar na de planting; vgl. Lev. XIX 23-25. In wijngaard zijn ongetwijfeld ook andere boomgaarden, zooals van olijfboomen (vgl. Lev. XIX 10 en Deut. XXIV 20, 21), begrepen.</note>? Hij ga heen en keere terug naar zijn huis, opdat hij wellicht niet sterve in den oorlog en een ander man de taak van hem vervulle.</verse>
<verse osisID="Deut.20.7"> Wie is de man, die zich met eene vrouw verloofd en haar niet gehuwd heeft? Hij ga heen en keere terug naar zijn huis, opdat hij wellicht niet sterve in den oorlog en een ander man haar huwe<note n="2875">Nadere aanwijzing te dezer zake geeft XXIV 5. - Waarom in dit en in het voornoemde geval van v. 5 en 6 vrijheid van krijgsdienst verleend werd, is slechts ten deele verklaard. Zulke personen werden waarschijnlijk, evenals de vreesachtigen (v. 8), ongeschikt geacht, wijl hun hart verre van de werken des oorlogs was. Wellicht ook was de uitnoodiging om heen te gaan geen bevel, maar, gelijk de H. Augustinus meent, een verlof, waarvan de dapperen geen gebruik maakten.</note>.</verse>
<verse osisID="Deut.20.8"> Bij die woorden zullen zij nog voegen en tot het volk zeggen: Wie is de man, die vreesachtig en bang van harte is? Hij ga heen en keere terug naar zijn huis, opdat hij niet de harten zijner broeders doe sidderen, gelijk hij zelf van vrees verslagen is.</verse>
<verse osisID="Deut.20.9"> En wanneer de aanvoerders des legers zwijgen en met spreken ein- digen, zal een ieder zijne troepen voor den strijd vaardig maken<note n="2876">De aanvoerders des legers, Hebr.: ‘de sjoterim’. - Zal een ieder enz.. Hebr.: ‘dan zullen de krijgsoversten het volk hoofd voor hoofd monsteren’, hetgeen zeker na het vertrek der vreesachtigen enz. noodig was om de gelederen in orde te stellen. Volgens eene andere vertaling echter, waaraan velen de voorkeur geven, zegt de grondtekst: ‘dan zal men’ of ‘dan zullen zij (te weten de sjoterim) krijgsoversten aan het hoofd des volks (over het volk) stellen’.</note>.</verse>
<verse osisID="Deut.20.10"> Als gij naar eene stad<note n="2877">Eene stad buiten het beloofde land; vgl. v. 15 en 16.</note> optrekt om tegen haar krijg te voeren, zult gij haar eerst vrede aanbieden.</verse>
<verse osisID="Deut.20.11"> Als zij aanneemt en u de poor ten opent, zal het gansche volk, dat daarin is, behouden blijven en schatplichtig u dienen.</verse>
<verse osisID="Deut.20.12"> Bijaldien zij echter geen verbond wil aangaan en den oorlog tegen u aanvaardt, zult gij haar belegeren.</verse>
<verse osisID="Deut.20.13"> En wanneer de Heer, uw God, haar in uwe hand levert, zult gij alles, wat daarin van het mannelijk geslacht is<note n="2878">Alle mannen, die de wapenen voerden. Van kinderen, zie v. 14, is geen sprake.</note>, met de scherpte des zwaards verslaan,</verse>
<verse osisID="Deut.20.14"> uitgenomen de vrouwen en de kinderen, het vee en wat er verder in de stad is. Al het geroofde zult gij onder het leger verdeelen en gij zult eten van den buit uwer vijanden, dien de Heer, uw God, u geeft.</verse>
<verse osisID="Deut.20.15"> Zoo zult gij doen aan alle steden, welke zeer ver van u verwijderd zijn en niet behooren tot die steden, welke gij ten bezit zult ontvangen.</verse>
<verse osisID="Deut.20.16"> Wat echter die steden betreft, welke u gegeven zullen worden, volstrekt niemand zult gij laten leven;</verse>
<verse osisID="Deut.20.17"> maar gij zult hen dooden met de scherpte des zwaards<note n="2879">Hebr.: ‘Want gij zult hen gansch en al met den ban (cherem) slaan’; vgl. hierbij Lev. XXVII noot 13 en Num. XXI noot 2. - Vgl. verder voor de opgenoemde volkeren Exod. XXXIII noot 1. - De optelling is niet volledig. De Gergeseër (zie VII 1 en Jos. XXIV 11) ontbreekt.</note>, te weten den Hetheër en den Amorrheër en den Chananeër, den Pherezeër en den Heveër en den Jebuseër, zooals de Heer, uw God, u geboden heeft;</verse> 
<verse osisID="Deut.20.18"> opdat zij wellicht u niet al de gruwelen leeren doen, welke zij zelf gepleegd hebben voor hunne goden, en gij tegen den Heer, uwen God, zondigt.</verse>
<verse osisID="Deut.20.19"> Wanneer gij eene stad langen tijd belegert en met versterkingen omringt om ze in te nemen, zult gij de boomen, waarvan men eten kan, niet omhouwen noch het gewest in het rond met de bijl verwoesten; want hout is het en geen mensch, en het kan het getal uwer bestrijders niet vermeerderen.</verse>
<verse osisID="Deut.20.20"> Indien echter eenig geboomte niet vruchtdragend, maar wild en voor ander gebruik geschikt is, houw het om en maak belegeringstuig, totdat gij de stad verovert, welke tegen u krijg voert.</verse>
</chapter>

      
<chapter osisID="Deut.21">
<title>Hoofdstuk XXI.</title><p>Uitboeting van doodslag, wanneer de dader onbekend is (v. 1-.9. Huwelijk met een gevangen slavin en hare rechten (v. 10-.14. Recht van den eerstgeborene aan alle willekeur onttrokken (v. 15-.17. Straf van den weerspannigen zoon (v. 18-.21. Begrafenis der opgehangenen op den dag zelf van hunne straf (v. 22-.23.</p>
<verse osisID="Deut.21.1"> Wanneer in het land, dat de Heer, uw God, u zal geven, het lijk van een vermoorden mensch gevonden wordt en de schuldige aan den moord onbekend is,</verse>
<verse osisID="Deut.21.2"> zullen uwe oudsten en uwe rechters uitgaan en den afstand meten van de plaats, waar het lijk is, tot elke der steden in den omtrek;</verse>
<verse osisID="Deut.21.3"> en van die stad, welke zij naderbij dan de overige bevonden hebben, daarvan zullen de oudsten<note n="2880">Aan de meest naburige stad wordt het misdrijf als bij de Wet toegewezen en daarom moeten de oudsten van die stad doen wat ter zuivering van de bloedschuld noodig is.</note> eene vaars uit de runderkudde nemen, welke het juk niet getrokken noch de aarde met de ploegschaar gescheurd heeft<note n="2881">Volgens sommigen wijst dit vereischte (vgl. Num. XIX 2) er op, evenals de tegenwoordigheid der priesters (v. 5), het gebed der oudsten (v. 8) en in het algemeen de gansche plechtigheid, dat de jonge koe tot een zondoffer moest dienen, waarbij echter overeenkomstig de buitengewone omstandigheden niet in alles de gewone regels der offerwet gevolgd werden. Door anderen wordt dit ontkend, wijl van eene tegenwoordigheid der priesters als offeraars evenmin blijkt als van eene bloedsprenging en eene verbranding der offerstukken en ook in v. 4 de gewone uitdrukking voor het offerend slachten (sjachat) ontbreekt. Volgens hen is het dooden van het dier eene zinnebeeldige toepassing van de straf, welke de moordenaar verdiend had.</note>.</verse> 
<verse osisID="Deut.21.4"> En zij zullen haar naar eer woest en steenachtig dal<note n="2882">De grondtekst heeft: ‘naar een dal met altijd stroomend water’. Het hier gebezigde Hebreeuwsche woord ‘nachal’ beteekent een ‘beekdal’, dat in den regentijd eene beek, in den drogen tijd een dal is. Vgl. voor ‘altijd stroomend’, Hebr. ‘ethaan’, Ps. LXXIII noot 15. - In een onbebouwd beekdal dan moest het dier gedood worden, wellicht opdat aldus het niet toerekenen der bloedschuld des te duidelijker beteekend zou worden. Het vergoten bloed toch zou nooit meer bij bewerking van den bodem te voorschijn komen, maar door het water worden weggevoerd.</note> voeren, dat nimmer beploegd werd noch zaad opnam; en daar zullen zij de vaars den nek afsnijden;</verse>
<verse osisID="Deut.21.5"> en de priesters zullen toetreden, de zonen van Levi; hen toch heeft de Heer, uw God, uitverkoren om Hem te dienen en in zijnen naam te zegenen, en naar hun woord moet alle zaak en al wat rein en onrein is<note n="2883">Alle zaak enz., Hebr.: ‘alle twist en alle verwonding’. - Door de tegenwoordigheid der priesters, aan wie de handhaving der wettelijke plechtgebruiken en de verklaring der Wet in duistere zaken was opgedragen, verkreeg de handeling hare volle rechtsgeldigheid.</note>, geoordeeld worden.</verse>
<verse osisID="Deut.21.6"> En de oudsten van die stad zullen tot den vermoorde komen, en zij zullen hunne handen wasschen<note n="2884">Evenals bij de Grieken en Romeinen gold ook bij de Hebreërs (vgl. Ps. XXV 6; LXXII 13; Matt. XXVII 24) het wasschen der handen als betuiging van onschuld, zoodat de oudsten eerst op zinnebeeldige wijze uitdrukten wat zij vervolgens met klare woorden (v. 7) zeiden.</note> boven de vaars, welke in het dal geslacht is.</verse>
<verse osisID="Deut.21.7"> En zij zullen zeggen: Onze handen hebben dit bloed niet vergoten en onze oogen hebben het niet gezien.</verse>
<verse osisID="Deut.21.8"> Wees uw volk Israël genadig, dat Gij hebt losgekocht, o Heer, en reken onschuldig bloed in het midden van uw volk Israël niet aan. En de bloedschuld zal van hen worden weggenomen.</verse>
<verse osisID="Deut.21.9"> En gij zult vrij zijn van het bloed des onschuldigen, dat vergoten is, wanneer gij doet wat de Heer heeft geboden<note n="2885">Hoewel het vergoten bloed niet met het bloed des moordenaars gewroken is, zal toch uw land niet verontreinigd zijn (Num. XXXV 33) noch bloedschuld met hare straffen u bezwaren.</note>.</verse> 
<verse osisID="Deut.21.10"> Als gij ten strijde trekt tegen uwe vijanden, en de Heer, uw God, hen in uwe hand levert, en gij gevangenen wegvoert,</verse>
<verse osisID="Deut.21.11"> en gij onder het getal gevangenen eene schoone vrouw ziet en haar lief krijgt en tot vrouw wilt hebben<note n="2886">Blijkbaar is in v. 10, evenals XX 10-15, van vijanden buiten Chanaän sprake. De Chanaänieten moesten verdelgd (XX 16, 17) worden en huwelijksgemeenschap met hunne vrouwen of dochters was (VII 3) nadrukkelijk verboden.</note>,</verse>
<verse osisID="Deut.21.12"> dan zult gij haar in uw huis brengen; zij nu zal haar hoofdhaar afscheren en hare nagels korten<note n="2887">Dit en ook het verwisselen van kleed (v. 13) strekte volgens eenigen ten teeken van rouw, volgens anderen ter reiniging vóór de opneming in Israël. Misschien had de wetsbepaling die dubbele bedoeling. Niet onwaarschijnlijk toch is het, dat met dergelijk vertoon droefheid betuigd werd, en het was overeenkomstig de menschelijkheid, aan de vrouw gelegenheid te geven om haren rampspoed te betreuren. Te gelijk echter kan het korten der nagels enz. evenals het afscheren van het hoofdhaar eene reinigingsplechtigheid (vgl. Lev. XIV 8; Num. VIII 7) geweest zijn, waardoor zij zich voorbereidde tot haren nieuwen staat.</note></verse>
<verse osisID="Deut.21.13"> en het kleed, waarin zij gevangen werd, afleggen; en in uw huis gezeten, zal zij haren vader en hare moeder ééne maand beweenen; en daarna zult gij tot haar gaan en bij haar slapen, en zij zal uwe vrouw zijn<note n="2888">De dwang tot het huwelijk was in overeenstemming met de hardheid der toenmalige zeden. Het uitstel van ééne maand was een verzachtende bepaling, geschikt om de vrouw in haar lot te leeren berusten en tevens liefde in te boezemen voor Gods Wet, welke haar bescherming gaf en zelfs, zie v. 14, de rechten eener dochter van Israël schonk.</note>.</verse>
<verse osisID="Deut.21.14"> Indien zij echter naderhand aan uwe ziel niet meer behaagt, zult gij haar vrij laten gaan, en gij moogt haar niet voor geld verkoopen noch met overmacht verdrukken, omdat gij haar vernederd hebt<note n="2889">Na hare vernedering door het gedwongen huwelijk stond zij gelijk met eene tot bijvrouw verkochte Israëlietische vrouw; vgl. Exod XXI 7-11. Wenschte de man haar niet verder als echtgenoote, dan kon zij niet als slavin verkocht, noch (Hebr.) als rechtlooze behandeld worden, maar was zij vrij.</note>.</verse>
<verse osisID="Deut.21.15"> Als een man twee vrouwen heeft, eene, die hij liefheeft, en eene, die hij haat<note n="2890">Haten heeft hier, evenals in Gen. XXIX 31, waar ‘despicere’ ‘versmaden’ vertaald is, de oneigenlijke beteekenis van ‘minder beminnen’. - De thans volgende wet voorkwam zooveel doenlijk de tweedracht in de huisgezinnen, welke schier noodwendig was, wanneer bij de veelwijverij het vaderlijk gezag zich regelde naar de meerdere of mindere genegenheid des echtgenoots. Van het recht, dat vanzelf den vader toekwam, om zijn goed aan de kinderen toe te deelen, spreekt Eccli. XXXIII 24.</note>, en zij hem kinderen baren, en de zoon der gehate de eerstgeborene is,</verse> 
<verse osisID="Deut.21.16"> en hij het vermogen tusschen zijne zonen wil verdeelen, dan zal hij niet bij machte zijn den zoon der welbeminde eerstgeborene te maken en boven den zoon der gehate te stellen,</verse>
<verse osisID="Deut.21.17"> maar den zoon der gehate zal hij als den eerstgeborene erkennen en hem van hetgeen hij heeft in alles het dubbele geven; want deze is de eersteling zijner kinderen<note n="2891">Vgl. Gen. XLIX noot 2. - Zie voor de voorrechten der eerstgeboorte Gen. XXV noot 20.</note> en hem behoort het eerstgeboorterecht.</verse>
<verse osisID="Deut.21.18"> Als iemand een halsstarrigen en wederspannigen zoon verwekt heeft, die naar het bevel van vader of moeder niet luistert en, na getuchtigd te zijn, weigert te gehoorzamen,</verse>
<verse osisID="Deut.21.19"> dan zullen zij hem grijpen en voeren tot de oudsten van die stad en tot de poort van het gericht<note n="2892">Door deze wet werd het ouderlijk gezag krachtig gehandhaafd, maar tevens wijselijk binnen de perken der redelijkheid gehouden. Niet naar willekeur (Prov. XIX 18) kon de schuldige gestraft worden. In de handen der overheid was het recht van leven en dood. Eerst na haar vonnis geschiedde (v. 21) de steeniging van den boosdoener.</note>,</verse>
<verse osisID="Deut.21.20"> en zij zullen tot hen zeggen: Deze onze zoon is wederspannig en halsstarrig, naar onze vermaningen weigert hij te luisteren; hij geeft zich over aan slemppartijen en wellustigheid en feestgelagen;</verse>
<verse osisID="Deut.21.21"> dan zal het volk der stad hem steenigen; en hij zal sterven, opdat gij het booze uit uw midden wegdoet, en geheel Israël het hoore en vreeze.</verse>
<verse osisID="Deut.21.22"> Wanneer iemand kwaad heeft bedreven, dat met den dood gestraft moet worden, en hij, ter dood veroordeeld, aan eene galg is opgehangen<note n="2893">Dit gebeurde waarschijnlijk eerst, nadat de doodstraf door steeniging was toegepast.</note>,</verse>
<verse osisID="Deut.21.23"> zal zijn lijk niet aan het hout blijven<note n="2894">Hebr.: ‘overnachten’.</note>, maar op denzelfden dag zal hij begraven worden; want door God vervloekt is hij, die aan het hout hangt; en geenszins zult gij uw land verontreinigen<note n="2895">Nadrukkelijk wordt de aan het hout gehangene verklaard door God vervloekt te zijn wegens de misdaad, waarvoor hij gestraft is. En als zoodanig is hij aan den strafpaal wettelijk verontreinigend (vgl. Lev. XI noot 5), niet slechts op de gewone wijze (Num. XIX 11), maar evenals in geval van de ergste misdaden (Lev. XVIII 25, 28; Num. XXXV 33) verontreinigt zijn lijk, wanneer het niet vóór zonsondergang begraven wordt, het land, zoodat, bij veronachtzaming dezer wetsbepaling, Gods straf over het volk volgen zou. - Dat dit voorschrift in strijd was met de gewoonte der Egyptenaren, leert Gen. XL 19. - Vgl. verder Gal. III 13, waar dit vers den Apostel ten bewijs strekt voor zijne leer, dat Christus aan zijn kruis een vloek geworden is voor ons.</note>, dat de Heer u ten bezit heeft gegeven.</verse>
</chapter>

      
<chapter osisID="Deut.22">
<title>Hoofdstuk XXII.</title><p>Bepalingen betreffende het teruggeven van het verlorene aan den eigenaar (v. 1-3) en het betoonen van hulp, als zijn lastdier gevallen is (v. 4), tegen het dragen van manskleederen door vrouwen en van vrouwenkleederen door mannen (v. 5), betreffende het uithalen van vogelnesten (v. 6 en 7), het maken van borstweringen op de daken (v. 8), tegen het vermengen van ongelijksoortige dingen (v. 9-11), betreffende het maken van franjes aan het opperkleed (v. .12. Rechtsbedeeling, wanneer een man zijn vrouw beticht van ontucht vóór het huwelijk (v. 13-.21. Straf op overspel, ontucht en verkrachting (v. 22-.29. Verbod van bloedschande met de vrouw zijns vaders (v. .30.</p>
<verse osisID="Deut.22.1"> Gij zult het rund of het schaap van uwen broeder niet afgedwaald zien en voorbijgaan; maar gij zult ze aan uwen broeder terugbrengen.</verse>
<verse osisID="Deut.22.2"> En indien uw broeder niet van de nabuurschap is en gij hem niet kent, zult gij ze naar uw huis brengen, en zij zullen zoolang bij u zijn, totdat uw broeder er naar vraagt en ze terugkrijgt.</verse>
<verse osisID="Deut.22.3"> Evenzoo zult gij doen met den ezel en met het kleed en met elke zaak uws broeders, welke verloren is; indien gij ze vindt, veronachtzaam ze niet als ging zij u niet aan.</verse>
<verse osisID="Deut.22.4"> Als gij den ezel uws broeders of zijn rund op den weg ziet neergevallen, zult gij niet smadelijk toezien<note n="2896">Smadelijk toezien, Hebr.: ‘u er aan onttrekken’. Hetzelfde werkwoord is in den grondtekst gebezigd, waar in v. 3 veronachtzaam enz. en in v. 1 voorbijgaan vertaald is. - Het gebod van Exod. XXIII 4 en 5 wordt in deze verzen herhaald en ook tot alle andere zaken van den naaste uitgebreid.</note>, maar met hem ze opbeuren.</verse> 
<verse osisID="Deut.22.5"> Eene vrouw zal geen manskleed aandoen en een man zal geen vrouwenkleed aantrekken; want verfoeilijk bij God is hij, die dat doet<note n="2897">Die verwisseling van kleed was niet zeldzaam bij de heidenen, wanneer ter eere van schandelijke afgoden feest gevierd werd. Daarop alleen evenwel ziet het verbod niet. In het algemeen heet zulk eene vermomming buiten noodzakelijkheid een gruwel voor God, omdat zij, als strijdig met het door God gestelde natuurlijke onderscheid der geslachten, in den regel booze bedoeling verraadt of gevaar voor de zeden oplevert. Wanneer echter dat gevaar of die bedoeling niet bestaat en ook geene ergernis valt te vreezen, kan niet, althans bij de Christenen, elk vergrijp tegen dit verbod verfoeilijk bij God of zware zonde geacht worden. Wel blijft echter, buiten geval van wettige reden, ook dan altijd onbetamelijk wat de natuur verafschuwt. Vgl. H. Ambrosius. Epist. LXIX ad Irenaeum.</note>.</verse>
<verse osisID="Deut.22.6"> Als gij langs den weg gaande, in een boom of op den grond een vogelnest vindt, terwijl de moeder op de jongen of op de eieren zit, zult gij haar niet vangen met de jongen,</verse>
<verse osisID="Deut.22.7"> maar haar zult gij vrij laten en de jongen vangen; opdat het u welga en gij langen tijd leven moogt<note n="2898">Vgl. Lev. XXII noot 23.</note>.</verse>
<verse osisID="Deut.22.8"> Wanneer gij een nieuw huis bouwt, zult gij eenen muur rondom het dak maken; opdat er geen bloed gestort worde in uw huis en gij niet schuldig moogt zijn, als iemand valt en naar beneden stort<note n="2899">De daken in het Oosten zijn plat en worden gebruikt om er te slapen (I Reg. IX 25), te wandelen (II Reg. XI 2), het uitzicht te genieten (Is. XXII 1), te bidden (Act. X 9) enz. Een muur of eene borstwering rondom het dak is dus noodzakelijk.</note>.</verse>
<verse osisID="Deut.22.9"> Gij zult uwen wijngaard niet bezaaien met nog een tweede zaad; opdat niet en het gewas, dat gij gezaaid hebt, en de opbrengst van den wijngaard te gelijk geheiligd worden<note n="2900">In den wijngaard of, gelijk het Hebr. in meer algemeenen zin begrepen kan worden, in den boomgaard, mocht tusschen het geboomte niet gezaaid worden, hetgeen niet zelden voor den bodem en bijzonder voor de vruchten nadeelig is. De bedoeling van het verbod echter was, evenals in v. 10 en 11, alle onnatuurlijke vermenging (vgl. Lev. XIX 19 en noot 9) tegen te gaan. - Het besluit opdat niet en het gewas... en de opbrengst... geheiligd worden schijnt eene strafbedreiging, welke de tweeërlei vruchten van zulk eenen bodem of wel ten bate van het heiligdom verbeurd verklaart of wel ze als onrein (het tegendeel van geheiligd evenals ‘zegenen’ soms, zie Job II 9, het tegenovergestelde beteekent) buiten het gewone gebruik stelt.</note>.</verse>
<verse osisID="Deut.22.10"> Gij zult niet ploegen met een rund en een ezel te gelijk.</verse> 
<verse osisID="Deut.22.11"> Gij zult geen kleed aantrekken, dat van wol en linnen geweven is.</verse>
<verse osisID="Deut.22.12"> Gij zult snoeren met franjes maken aan, de vier hoeken van uw opperkleed, waarmede gij u dekt<note n="2901">Omdat de grondtekst in Num. XV 38 van ‘tsitsith’ (Vulg. fimbriae) aan de hoeken der kleederen, hier van ‘gedilim’ (Vulg. funiculi in fimbriis) aan de vier hoeken van het dekkleed spreekt, meenen sommigen, dat alleen te dezer plaatse snoeren met franjes of kwasten aan het opperkleed zijn voorgeschreven, terwijl dan in Num. afhangende kwasten aan de bovenkleederen in het algemeen bedoeld zouden zijn. Gewoonlijk echter worden beide voorschriften voor een en hetzelfde gehouden. Vgl. Num. XV noot 14.</note>.</verse>
<verse osisID="Deut.22.13"> Als een man eene vrouw huwt en daarna haar haat</verse>
<verse osisID="Deut.22.14"> en gelegenheid zoekt om haar weg te zenden en haar in een allerslechtsten naam brengt en zegt: Deze vrouw heb ik gehuwd, en toen ik tot haar naderde, heb ik haar niet maagd bevonden;</verse>
<verse osisID="Deut.22.15"> dan zullen haar vader en hare moeder haar nemen en te gelijk de teekenen harer maagdelijkheid brengen bij de oudsten der stad, die in de poort zijn<note n="2902">De verdediging der beschuldigde in het rechtsgeding veronderstelt gewoonten en zeden, welke ons vreemd zijn, maar in het Oosten, naar men meent, zelfs nu nog gelden.</note>;</verse>
<verse osisID="Deut.22.16"> en de vader zal zeggen: Ik heb mijne dochter aan dezen tot vrouw gegeven; en omdat hij haar haat,</verse>
<verse osisID="Deut.22.17"> geeft hij haar een allerslechtsten naam, zoodat hij zegt: Ik heb uwe dochter niet maagd bevonden; en zie, dit zijn de teekenen van de maagdelijkheid mijner dochter; zij zullen het kleed uitspreiden voor de oudsten der stad;</verse>
<verse osisID="Deut.22.18"> en de oudsten dier stad zullen den man grijpen en hem geeselen</verse>
<verse osisID="Deut.22.19"> en bovendien eene boete hem opleggen van honderd sikkels zilver<note n="2903">Dubbel zooveel als de verkrachter eener niet verloofde maagd betalen moest; vgl. v. 28 en 29.</note>, welke hij aan den vader der jonge vrouw zal geven, omdat hij een allerslechtsten schandnaam gebracht heeft over eene maagd van Israël; en hij zal haar tot vrouw hebben en haar niet kunnen verstooten al de dagen van zijn leven.</verse> 
<verse osisID="Deut.22.20"> Bijaldien het echter waar is, wat hij te berde brengt, en in de jonge vrouw de maagdelijkheid niet werd bevonden,</verse>
<verse osisID="Deut.22.21"> zullen zij haar buiten de deuren van het huis haars vaders voeren, en de mannen dier stad zullen haar steenigen, en zij zal sterven; want zij heeft eene schanddaad in Israël begaan door ontucht te plegen in het huis haars vaders<note n="2904">Waarschijnlijk is bedoeld, dat zij daar na hare verloving, zie v. 23 en 24, ontucht gepleegd heeft.</note>; en gij zult het kwaad uit uw midden wegdoen.</verse>
<verse osisID="Deut.22.22"> Als een man bij de vrouw van een ander slaapt, zullen beiden sterven, te weten de echtbreker en de echtbreekster; en gij zult het kwaad uit Israël wegdoen.</verse>
<verse osisID="Deut.22.23"> Als een man zich met eene jongedochter, eene maagd, verloofd heeft, en iemand treft haar aan in de stad en ligt bij haar,</verse>
<verse osisID="Deut.22.24"> zult gij beiden naar de poort dier stad uitleiden, en zij zullen gesteenigd worden; de jongedochter, omdat zij niet geroepen heeft, terwijl zij in de stad was; de man, omdat hij de huisvrouw van zijnen naaste<note n="2905">Hoewel nog niet gehuwd, wordt zij, vgl. ook Gen. XXIX 21, huisvrouw genoemd en als zoodanig behandeld, waaruit genoegzaam blijkt, hoe gestreng de verplichting in Israël gold van het verdrag der verloving.</note> onteerd heeft; en gij zult het kwaad uit uw midden wegdoen.</verse>
<verse osisID="Deut.22.25"> Maar indien een man op het veld eene jongedochter aantreft, welke verloofd is, en haar aangrijpt en bij haar ligt, zal hij alleen sterven;</verse>
<verse osisID="Deut.22.26"> de jongedochter zal niets te lijden hebben en is niet des doods schuldig; want, gelijk een roover tegen zijnen broeder opstaat en zijn leven vernietigt, zoo heeft ook de jongedochter geweld geleden.</verse>
<verse osisID="Deut.22.27"> Zij was alleen op het veld; zij heeft geroepen en er was niemand aanwezig om haar te bevrijden.</verse>
<verse osisID="Deut.22.28"> Als een man eene jongedochter, eene maagd, aantreft, welke geenen bruidegom heeft, en haar aangrijpt en bij haar ligt, en de zaak voor het gericht komt,</verse>
<verse osisID="Deut.22.29"> zal hij, die bij haar geslapen heeft, aan den vader der jongedochter vijftig sikkels zilver geven en haar tot vrouw hebben, omdat hij haar onteerd heeft; hij zal haar niet kunnen verstooten al de dagen van zijn leven<note n="2906">Niet van verleiding, vgl. Exod. XXII 16, 17, maar van verkrachting is hier sprake. Vandaar het verschil van strafbepaling. Volgens eenigen moest behalve de vijftig sikkels nog de huwelijksgave betaald worden. Misschien was zij echter in dien prijs begrepen en bedroeg zij minder in gewone omstandigheden.</note>.</verse>
<verse osisID="Deut.22.30"> Niemand zal de vrouw zijns vaders huwen noch diens dekkleed openslaan<note n="2907">Vgl. Lev. XVIII noot 4. - Diens dekkleed is het dekkleed van 's vaders bed.</note>.</verse>
</chapter>

      
<chapter osisID="Deut.23">
<title>Hoofdstuk XXIII.</title><p>Uitsluiting van het burgerschap (v. 1-.8. Het rein houden der legerplaats (v. 9-14) De bejegening van weggevluchte slaven (v. 15 en .16. Verbod van hoererij en onnatuurlijke ontucht (v. 17 en .18. Het leenen aan medeburgers en vreemden (v. 19 en .20. Het volbrengen van geloften (v. 21-.23. Het plukken van druiven en aren op eens anders grond (v. 24 en .25.</p>
<verse osisID="Deut.23.1"> Geen ontmande, wiens teelballen verpletterd of weggenomen zijn en wiens schaamdeel is weggesneden, zal in de vergadering des Heeren komen<note n="2908">In de vergadering des Heeren komen, d.i. als burger in het heilig volk van Israël ingelijfd worden en daar het burgerrecht genieten. - Door deze bepaling, eene soortgelijke als van Lev. XXII 24, werd de onnatuurlijke, in het Oosten volstrekt niet zeldzame, verminking als verachtelijk gebrandmerkt en werd op zinnebeeldige wijze aan Israël beteekend, dat het, als Gods heilig volk, naar geestelijke volmaaktheid moest streven.</note>.</verse>
<verse osisID="Deut.23.2"> Geen bastaard, dat is een geborene uit eene hoer, zal in de vergadering des Heeren komen tot aan het tiende geslacht<note n="2909">Hebr.: ‘zelfs niet in het tiende geslacht’. - De verklaring van bastaard, onvertaald mamzer, zooals die door de Vulgaat met het oog op de Septuagint wordt gegeven, schijnt (vgl. Judic. XI 1) niet geheel juist. Volgens velen is ‘mamzer’ een kind uit bloedschande en overspel, volgens anderen een eerlooze vreemde, zooals (zie v. 3) de Ammoniet en Moabiet. Slechts eenmaal komt het woord nog voor in het Hebr. van Zach. IX 6; vgl. daar noot 8.</note>.</verse> 
<verse osisID="Deut.23.3"> De Ammoniet en de Moabiet<note n="2910">Van de mannen is alleen sprake. Vgl. Ruth I 4; IV 13. Volgens sommigen zouden de Ammonieten en Moabieten opzettelijk na den mamzer genoemd zijn met zinspeling op hunnen bloedschandigen oorsprong (Gen. XIX 36-38).</note> zullen ook na het tiende geslacht niet in de vergadering des Heeren komen, in eeuwigheid niet;</verse>
<verse osisID="Deut.23.4"> omdat zij u niet met brood en water op den weg te gemoet wilden komen, toen gij uit Egypte getrokken zijt; en omdat zij tegen u Balaäm huurden, den zoon van Beor, uit Mesopotamië van Syrië, om u te vervloeken<note n="2911">Betreffende de weigering van brood en water, van levensmiddelen, is vroeger niets vermeld. Ja zelfs schijnt, wat de Moabieten betreft (zie II 28, 29), het tegendeel waar. Maar uit vreeze spijs en drank leveren tegen betaling was geen hulpvaardig te gemoet komen, en bovendien hadden zeker de Moabieten van koning Balac (Num. XXII) het voorbeeld hunner stamgenooten in Ar niet gevolgd. - Verder wordt ook in de geschiedenis van Balaäm uit Mesopotamië van Syrië, Hebr. ‘van Pethor in Aram van Mesopotamië’ (vgl. Num. XXII noot 3), over de Ammonieten gezwegen. Niettemin zijn zij hier toch genoemd als van éénen oorsprong met de Moabieten en vooral, omdat zij met hen onder dezelfde strafbepaling vielen. Wat de opgenoemde redenen der uitsluiting aangaat, zij waren ten tijde van Moses, toen de kwaadwillige handelwijze der twee volken nog versch in het geheugen lag, begrijpelijk genoeg. Hunne vijandschap tegen Gods volk was opstand tegen God en ontving, tot vertroosting en waarschuwing tevens voor Israël, een voorbeeldige straf.</note>;</verse>
<verse osisID="Deut.23.5"> en de Heer, uw God, wilde naar Balaäm niet hooren en veranderde diens vervloeking in zegening voor u, omdat Hij u liefhad.</verse>
<verse osisID="Deut.23.6"> Gij zult geen vrede met hen sluiten en hun welzijn niet bevorderen al de dagen uws levens, in eeuwigheid niet<note n="2912">Dit is niet als eene aanhitsing tot haat en weerwraak te verstaan; vgl. II 9 en 19 en ook II Reg. X 2. Hiermede wordt alleen aan Israël als volk verboden verbintenissen van vriendschap en hulpbetoon met genoemde volken aan te gaan.</note>.</verse>
<verse osisID="Deut.23.7"> Gij zult den Idumeër niet verafschuwen, want hij is uw broeder; ook niet den Egyptenaar, want gij zijt aankomeling geweest in zijn land.</verse>
<verse osisID="Deut.23.8"> Wie geboren worden uit hen, mogen in het derde geslacht in de vergadering des Heeren komen<note n="2913">Met Edom en Egypte mocht bondgenootschap gesloten worden en de kleinkinderen van Idumeesche of Egyptische bekeerlingen konden in Israël het volle burgerrecht verkrijgen. Beide volken hadden van hunne vijandschap (Num. XX 18-21.; Exod. I 13) blijk gegeven, maar moesten toch geëerd worden, het eerste om zijne afstamming uit Jacob's broeder, Esau, het andere om de weleer betoonde gastvrijheid.</note>.</verse> 
<verse osisID="Deut.23.9"> Wanneer gij tegen uwe vijanden ten strijde uittrekt, zult gij u van al wat kwaad is onthouden<note n="2914">Vooral in den oorlog worden gemakkelijk de voorschriften der zedenwet veronachtzaamd, maar daarom moest Israël zich dan vooral dit altijd geldend gebod herinneren. Wellicht bij wijze van voorbeeld is in v. 10 en 11 op het voorschrift van Lev. XV 16 en verder in v. 12-14 op de noodzakelijke reinheid der legerplaats gewezen. Was reeds de uitwendige heiligheid met zooveel nauwkeurigheid voorgeschreven, hoeveel meer moest dan het eigenlijke kwaad der zonde verafschuwd worden.</note>.</verse>
<verse osisID="Deut.23.10"> Indien er iemand onder u is, die des nachts in een droom verontreinigd wordt, zal hij buiten de legerplaats gaan</verse>
<verse osisID="Deut.23.11"> en niet terugkeeren, voordat hij zich tegen den avond met water gewasschen heeft; en na zonsondergang zal hij in de legerplaats terugkeeren.</verse>
<verse osisID="Deut.23.12"> Gij zult buiten de legerplaats eene plek hebben, werwaarts gij voor de behoeften der natuur gaan moet,</verse>
<verse osisID="Deut.23.13"> en gij zult eene pin aan den gordel dragen; en wanneer gij nederzit, zult gij in het rond graven en met de uitgegraven aarde bedekken</verse>
<verse osisID="Deut.23.14"> datgene, waarvan gij ontlast zijt (want de Heer, uw God, wandelt in het midden der legerplaats om u te verlossen en uwe vijanden aan u over te leveren); en uwe legerplaats zij heilig en niets walgelijks worde daar gezien, opdat Hij u niet verlate<note n="2915">Ook voor de bevordering der gezondheid en de wering van besmettelijke ziekten was zeker deze wet hoogst nuttig en noodig. Zij wordt echter bekrachtigd en geheiligd door de herinnering aan de tegenwoordigheid Gods, die altijd met zijn machtige hulp bij het volk is, wanneer het Hem gehoorzaamt.</note>.</verse>
<verse osisID="Deut.23.15"> Gij zult den slaaf, die tot u vlucht, aan zijnen heer niet uitleveren.</verse>
<verse osisID="Deut.23.16"> Hij zal met u wonen in de plaats, welke hom gevalt, en in eene uwer steden zal hij rust hebben; doe hem geen leed<note n="2916">Van den slaaf is sprake, die uit een ander land vluchtend, binnen Chanaän eene schuilplaats zoekt.</note>.</verse>
<verse osisID="Deut.23.17"> Geene hoer zal er zijn onder de dochters van Israël en geen hoereerder onder de zonen van Israël<note n="2917">Hoereerder, of juister gezegd ‘schandjongen’. Volgens den grondtekst zijn ontuchtigen bedoeld, die aan den onkuischen eeredienst van afgoden, als Beëlphegor (Num. XXV noot 2, vgl. ook Lev. XIX noot 18), waren toegewijd.</note>.</verse> 
<verse osisID="Deut.23.18"> Gij zult geen hoerenloon en geen hondenprijs in het huis van den Heer, uwen God, offeren, wat gij ook beloofd mocht hebben; want beide zijn een gruwel bij den Heer, uwen God<note n="2918">Hondenprijs is vermoedelijk schandjongensloon, gelijk het ook door de Grieken genoemd werd. Zoo is dan hier bepaald, dat de prijs der zonde, welke de in v. 17 aangewezen ontuchtigen voor hun misdrijf ontvingen, nimmer offergift mocht zijn. Ook op bloedgeld, vgl. Matth. XXVII 6, werd later die bepaling toegepast.</note>.</verse>
<verse osisID="Deut.23.19"> Gij zult aan uwen broeder geld noch vruchten noch wat anders ook op winst leenen;</verse>
<verse osisID="Deut.23.20"> wel aan den vreemdeling. Aan uwen broeder echter zult gij zonder winst leenen wat hij noodig heeft; opdat de Heer, uw God, u zegene in al uw werk, in het land, dat gij in bezit gaat nemen<note n="2919">Reeds vroeger was dit ten opzichte van den armen broeder (vgl. Exod. XXII 25 en Lev. XXV 35), niet echter ten opzichte van elken Israëliet verboden.</note>.</verse>
<verse osisID="Deut.23.21"> Wanneer gij den Heer, uwen God, eene gelofte doet, zult gij de vervulling niet uitstellen; want de Heer, uw God, zal die vorderen<note n="2920">Vorderen, d.i. de vervulling der belofte eischen, en in geval van nalatigheid u straffen. Vgl. voor de geloften Lev. XXVII en Num. XXX.</note>; en als gij draalt, zal het u tot zonde gerekend worden.</verse>
<verse osisID="Deut.23.22"> Als gij geene gelofte wilt doen, zult gij zonder zonde zijn<note n="2921">Vgl. Eccles. V 4.</note>.</verse>
<verse osisID="Deut.23.23"> Wat echter eens van uwe lippen is uitgegaan, zult gij volbrengen, en gij zult doen, zooals gij den Heer, uwen God, beloofd en naar eigen wil en met uwen mond gesproken hebt.</verse>
<verse osisID="Deut.23.24"> Wanneer gij in den wijngaard van uwen naaste komt, eet dan druiven zooveel het u lust; maar naar buiten zult gij niets medenemen.</verse>
<verse osisID="Deut.23.25"> Als gij in het korenveld van uwen naaste komt, moogt gij aren plukken en met de hand ze stukwrijven<note n="2922">Vgl. Matth. XII 1. Nog heden geldt hetzelfde als gewoonterecht bij de Arabieren.</note>; met de sikkel echter moogt ge niet maaien.</verse>
</chapter>

      
<chapter osisID="Deut.24"> 
<title>Hoofdstuk XXIV.</title><p>Wet op de echtscheiding (v. 1-.4. Vrijstelling van den krijgsdienst en andere lasten voor den jonggehuwde (v. .5. Beperking bij het nemen van pand (v. .6. Strafwet tegen menschenroof (v. .7. Waarschuwing betreffende de melaatschheid (v. 8 en .9. Plichten aangaande schuldenaars en daglooners (v. 10-.15. De uitoefening der gerechtigheid (v. 16-.18. Recht der armen op de nalezing van den oogst (v. 19-.22.</p>
<verse osisID="Deut.24.1"> Als een man eene vrouw neemt en haar huwt, en zij geen genade vindt voor zijne oogen om iets walgelijks, zal hij eenen scheidbrief schrijven en dezen haar in de hand geven, en hij zal haar wegzenden uit zijn huis<note n="2923">Iets walgelijks, of wel iets schandelijks of onteerends, kan niet op echtbreuk doelen, daar op dit misdrijf de doodstraf stond. Klaarblijkelijk betreft het een of ander ziels- of lichaamsgebrek van ernstigen aard, dat den man met reden afkeerig maakte van zijne vrouw, en misschien was het oordeel te dezer zake aan de rechters overgelaten. Dat sommigen ten tijde van Christus die woorden verkeerd uitlegden en de echtscheiding om allerlei nietswaardige redenen geoorloofd rekenden, blijkt uit Matth. XIX 3. - De Joodsche echtscheiding, zooals ze (v. 1-4) onder verschillende beperkende bepalingen was toegelaten, stemde niet overeen met de door God gewilde on-ontbindbaarheid des huwelijks. Zij was dan ook, evenals de veelwijverij, slechts een tijdelijke vrijstelling van de oorspronkelijke wet, en moest vervallen, toen Christus in het Nieuwe Verbond de eenheid en de onontbindbaarheid van het huwelijk vernieuwde en heiligde. Vgl. Matth. XIX 3-9.</note>.</verse>
<verse osisID="Deut.24.2"> En wanneer zij heengaat en een anderen echtgenoot huwt,</verse>
<verse osisID="Deut.24.3"> en ook hij haar haat en eenen scheidbrief aan haar geeft en uit zijn huis haar wegzendt, of wel als hij sterft;</verse>
<verse osisID="Deut.24.4"> dan zal de eerste echtgenoot haar niet wederom tot vrouw kunnen nemen, omdat zij verontreinigd en afschuwelijk geworden is voor den Heer<note n="2924">Zij was verontreinigd door de gemeenschap met een tweeden man, terwijl de eerste nog leefde. Omdat zij enz., Hebr.: ‘nadat zij verontreinigd is, want dit is een gruwel voor het aanschijn des Heeren’. Dit nadrukkelijk verbod, alsmede het voorschrift, dat de wettelijke scheiding eerst inging, nadat de vrouw den scheidbrief ontvangen en de echtelijke woning verlaten had, waren zeker krachtige middelen om zooveel doenlijk alle lichtzinnigheid in het verbreken des huwelijks te beteugelen.</note>; laat uw land niet zondigen, dat de Heer, uw God, u tot bezitting gegeven heeft.</verse>
<verse osisID="Deut.24.5"> Wanneer iemand onlangs eene vrouw heeft genomen, zal hij niet ten oorlog trekken en zal hem geenerlei openbare last worden opgelegd, maar hij zal zonder te misdoen vrij in zijn huis blijven, opdat hij zich één jaar lang met zijne vrouw verblijde.</verse>
<verse osisID="Deut.24.6"> Gij zult geen ondersten en bovensten molensteen te pand nemen; omdat men u zijn leven in pand geeft<note n="2925">De handmolen bestond uit twee steenen, waarvan de bovenste, Hebr. ‘de rijder’, diende om het graan op den ondersten te malen. Het voorschrift bedoelt, dat niets wat ten levensonderhoud noodig is, zooals bijv. de handmolen, den behoeftige als pand ontnomen mag worden. Vgl. hierbij Exod. XXII 26, 27.</note>.</verse>
<verse osisID="Deut.24.7"> Als iemand betrapt wordt, die zijnen broeder uit de kinderen van Israël belaagt<note n="2926">Hebr.: ‘die iemand... steelt’. Op menschenroof werd reeds in Exod. XXI 16 de doodstraf gesteld.</note>, en hem verkoopt en den prijs ontvangt, moet hij gedood worden, en gij zult het kwaad uit uw midden wegdoen.</verse>
<verse osisID="Deut.24.8"> Geef naarstig acht, dat gij de plaag der melaatschheid niet beloopt, maar doe al wat de priesters van Levi's geslacht u leeren overeenkomstig hetgeen Ik hun geboden heb, en vervul dat met zorg<note n="2927">Volgens de Vulgaat is hier de gehoorzaamheid aan het priesterlijk gezag aanbevolen, terwijl tegen de ongehoorzamen met de straf der melaatschheid schijnt gedreigd. Hiermede stemt ook de waarschuwende herinnering van v. 9 overeen; vgl. ook II Paral. XXVI 16-21. Volgens het Hebr. echter wordt hier voorgeschreven, dat men in geval van melaatschheid naar de aanwijzing der priesters (vgl. Lev. XIII) moet handelen. De herinnering aan de zuster van Moses dient dan ter bemoediging. God kan, zooals uit de genezing van Maria blijkt, de melaatschheid weder wegnemen, en er is dus niets veiligers voor den melaatsche dan zich aan Gods wetten te onderwerpen.</note>.</verse>
<verse osisID="Deut.24.9"> Gedenkt wat de Heer, uw God, aan Maria gedaan heeft op den weg, toen gij uit Egypte waart uitgetrokken.</verse>
<verse osisID="Deut.24.10"> Wanneer gij van uwen naaste iets invordert wat hij u schuldig is, zult gij zijn huis niet binnengaan om een pand weg te nemen;</verse>
<verse osisID="Deut.24.11"> maar gij zult buiten blijven staan, en hij zal u brengen wat hij heeft<note n="2928">Hiermede werd den schuldeischer betamelijkheid jegens den armen schuldenaar tot plicht gesteld en hem de gelegenheid tot vrekkige hardvochtigheid zooveel mogelijk ontnomen, zoodat hij althans het onmisbare huisraad niet kon wegnemen.</note>.</verse>
<verse osisID="Deut.24.12"> Bijaldien hij echter arm is, zal het pand<note n="2929">Het hem onmisbare pand, zijn kleed; zie het volg. vers. Vgl. Exod. XXII 26, 27.</note> bij u des nachts niet blijven,</verse>
<verse osisID="Deut.24.13"> maar vaardig zult gij het vóór zonsondergang aan hem teruggeven; opdat hij, in zijn kleed slapend, u zegene, en gij gerechtigheid moogt hebben voor den Heer, uwen God.</verse>
<verse osisID="Deut.24.14"> Gij zult het loon niet onthouden aan uwen behoeftigen en armen broeder of aan den aankomeling, die bij u in het land woont en binnen uwe poorten is;</verse>
<verse osisID="Deut.24.15"> maar op den eigen dag zult gij hem den prijs van zijnen arbeid vóór zonsondergang betalen, dewijl hij arm is en zijn leven daarmede onderhoudt; opdat hij niet tegen u tot den Heer roepe en het u tot zonde gerekend worde.</verse>
<verse osisID="Deut.24.16"> De vaders zullen niet in plaats van de zonen noch de zonen in plaats van<note n="2930">In plaats van, Hebr.: ‘met’ of ‘benevens’. - Het Oostersche gebruik om bij bestraffing van groote misdaden het gansche geslacht des misdadigers uit te roeien (vgl. Esth. IX 13, 14; Dan. VI 24) wordt hier nadrukkelijk verboden.</note> de vaders ter dood gebracht worden, maar een ieder zal vóór zijne eigen zonde sterven.</verse>
<verse osisID="Deut.24.17"> Gij zult de rechtzaak van den aankomeling en van den wees niet verdraaien en het kleed der weduwe niet als pand wegnemen.</verse>
<verse osisID="Deut.24.18"> Gedenk, dat gij dienstbaar waart in Egypte en dat de Heer, uw God, u daaruit verlost heeft. Daarom beveel Ik u dit te doen<note n="2931">Vgl. bij v. 17 en 18 Exod. XXII 21, 22; XXIII 9; Lev. XIX 33, 34.</note>.</verse>
<verse osisID="Deut.24.19"> Wanneer gij den oogst op uwen akker inhaalt en gij eene schoof vergeet en achterlaat, zult gij niet terugkeeren om die weg te nemen; maar gij zult den aankomeling en den wees en de weduwe die laten weghalen, opdat de Heer, uw God, u zegene in al het werk uwer handen.</verse>
<verse osisID="Deut.24.20"> Als gij de vruchten der olijfboomen inzamelt<note n="2932">Hebr: ‘afslaat’. Vgl. Is. XVII noot 6.</note>, zult gij niet terugkeeren om wat er aan de boomen achterbleef in te zamelen; maar gij zult het aan den aankomeling, aan den wees en aan de weduwe laten.</verse>
<verse osisID="Deut.24.21"> Als gij uwen wijngaard afoogst, zult gij de achtergebleven trossen niet inzamelen, maar zij zullen den aankomeling, den wees en der weduwe ten gebruik strekken<note n="2933">Vgl. bij v. 19-21 Lev. XIX 9; XXIII 22.</note>.</verse>
<verse osisID="Deut.24.22"> Gedenk, dat ook gij dienstbaar waart in Egypte, en daarom beveel Ik u dit te doen.</verse>
</chapter>

      
<chapter osisID="Deut.25">
<title>Hoofdstuk XXV.</title><p>Lijfstraffelijke rechtspleging (v. 1-.3. Verbod om het dorschende rund te muilbanden (v. .4. Het huwelijk der kinderlooze vrouw met den broeder van haar gestorven echtgenoot (v. 5-.10. Strafbepaling tegen de vrouw, welke zich bij het twisten der mannen onbehoorlijke handelingen veroorlooft (v. 11 en .12. Rechtvaardigheid in gewicht en maat (v. 13-.16. Gebod om Amalec te verdelgen (v. 17-.19.</p>
<verse osisID="Deut.25.1"> Als er tusschen sommigen eene twistzaak is en zij zich op de rechters beroepen, zullen dezen aan hem, dien zij als gerechtig erkennen, den prijs der gerechtigheid toekennen<note n="2934">Hebr.: ‘zij zullen aan den gerechtige recht doen’.</note>; hem echter, dien zij als misdadig erkennen, zullen zij als misdadig veroordeelen.</verse>
<verse osisID="Deut.25.2"> Bijaldien zij echter zien, dat hij, die zondigde, slagen verdient, zullen zij hem doen nederwerpen en in hunne tegenwoordigheid laten geeselen. Naar de maat der zonde zal ook het getal der slagen zijn;</verse>
<verse osisID="Deut.25.3"> zoo nochtans, dat zij het getal van veertig niet te boven gaan; opdat niet uw broeder, schandelijk gehavend, voor uwe oogen heenga<note n="2935">Bedoeld schijnt naar den grondtekst: opdat niet de gestrafte onteerende merkteekens van zijne straf behoude. - Voorzichtigheidshalve werden later nooit meer dan negen en dertig slagen gegeven. Vandaar de naam der Joopsche geeseling: ‘veertigmin-een’; zie II Cor. XI 24.</note>.</verse>
<verse osisID="Deut.25.4"> Gij zult het rund niet muilbanden, dat op den dorschvloer uw graan treedt<note n="2936">Het dorschen geschiedt in het Oosten door middel van het rund, dat het graan uit de aren trapt of den dorschwagen er over trekt. Barmhartigheid ook ten opzichte der dieren was wettelijke plicht. Vgl. hierbij Prov. XII 10.</note>.</verse> 
<verse osisID="Deut.25.5"> Wanneer broeders te zamen wonen en een hunner zonder kinderen sterft, zal de vrouw van den gestorvene niet met eenen vreemde huwen; maar diens broeder zal haar nemen en kroost verwekken voor zijnen broeder<note n="2937">Te zamen, niet door verren afstand gescheiden, maar onderling in gemeenschap, zoodat zij van elkanders lot kennis hebben. - Zonder kinderen, Hebr. ‘zonder zoon’. Echter schijnt volslagen kinderloosheid bedoeld te zijn, daar dochters, als erfgenamen, 's vaders naam en erfbezit op hare kinderen konden overdragen; vgl. Num. XXVII 1-11. - De vrouw van den gestorvene, te weten de eigenlijke huisvrouw, geen bijvrouw. - Diens broeder, nl. de naaste bloedverwant, die in het Romeinsche Recht ‘levir’ heet. Vgl. verder Gen. XXXVIII noot 2 en 3.</note>;</verse>
<verse osisID="Deut.25.6"> en den eerstgeboren zoon uit haar zal hij naar diens naam noemen, opdat de naam van hem niet worde gedelgd uit Israël.</verse>
<verse osisID="Deut.25.7"> Maar indien hij de vrouw zijns broeders, welke hem door de wet is toebeschikt, niet wil nemen, zal de vrouw naar de poort der stad gaan en zich op de oudsten beroepen<note n="2938">De poort der stad was de plaats des gerichts (vgl. Gen. XIX noot 1), waar de oudsten of rechters vonnisten.</note> en zeggen: De broeder van mijnen man wil geenen naam voor zijnen broeder verwekken in Israël en mij niet nemen tot echtgenoote.</verse>
<verse osisID="Deut.25.8"> En aanstonds zullen zij hem dagvaarden en ondervragen. Als hij antwoordt: Ik wil haar niet tot vrouw nemen;</verse>
<verse osisID="Deut.25.9"> zal de vrouw tot hem naderen in tegenwoordigheid van de oudsten, en hem den schoen van den voet trekken en hem in het aangezicht spuwen en zeggen: Aldus geschiede den man, die het huis zijns broeders niet opbouwt<note n="2939">De hier v. 5-11 beschreven wet verhinderde zooveel mogelijk het uitsterven der familiën en het overgaan van het erfgoed in vreemde handen. Bij weigering om aan de wetsvordering te voldoen, volgde echter geen andere straf, gelijk blijkt, dan openlijke beschaming. De ontschoeiing had nog bijzondere beteekenis. Daarmede werd dengene, die het huwelijk weigerde, zijn recht van naasten bloedverwant (vgl. Ruth IV 7) openlijk ontnomen. Immers den geschoeiden voet ergens op zetten verzinnebeeldde de inbezitneming en de aanvaarding van zekere rechten; vgl. Gen. XIII 17; Jos. X 24, en ook Ps. LIX 10; CVII 10 wordt door velen in dien zin verklaard.</note>.</verse>
<verse osisID="Deut.25.10"> En men zal zijnen naam in Israël noemen: Huis van den ontschoeide<note n="2940">Een naam, welke het gemis van welstand en aanzien uitdrukt; vgl. Is. XX 2, 3; II Reg. XV 30. - Zie verder de geschiedenis van Ruth, vooral Ruth III 12 en IV 1-13, waar de wet op het plichthuwelijk nog meer wordt toegelicht.</note>.</verse> 
<verse osisID="Deut.25.11"> Als twee mannen onderling twist hebben en de een handgemeen wordt met den ander, en de vrouw van den eenen wil haren man uit de hand van den sterkere redden, en zij steekt de hand uit en grijpt dezen bij zijne schaamte;</verse>
<verse osisID="Deut.25.12"> dan zult gij hare hand afhouwen<note n="2941">Te weten, wanneer van de onbetamelijke en kwaadaardige handeling, krachtens vonnis des rechters, overtuigende bewijzen zijn. Bij het beschreven vergrijp is ongetwijfeld het boos opzet verondersteld om door het veroorzaken van erge pijn en schade den sterkeren tegenstander des echtgenoots machteloos te maken. Vandaar de zware straf der verminking, welke alleen op dit misdrijf in de Wet gesteld werd en zonder verschooning moest worden toegepast. Vgl. hierbij Exod. XXI 22.</note> en u niet door eenig medelijden met haar laten vermurwen.</verse>
<verse osisID="Deut.25.13"> Gij zult in den buidel geen verschillende gewichten hebben, een grooter en een kleiner<note n="2942">Vgl. voor gewichten, alsook voor maat (Hebr. ‘epha’) in het volgende vers, Lev. XIX noot 24. Bij koop en verkoop moet een zelfde gewicht en maat gebruikt worden, m.a.w. eerlijk worde alle handel gedreven.</note>;</verse>
<verse osisID="Deut.25.14"> ook zal in uw huis geen grootere en kleinere maat zijn.</verse>
<verse osisID="Deut.25.15"> Rechtvaardig en eerlijk gewicht zult gij hebben en gerecht en eerlijk zal uwe maat zijn; opdat gij langen tijd moogt leven in het land, dat de Heer, uw God, u zal geven.</verse>
<verse osisID="Deut.25.16"> Want de Heer, uw God, verafschuwt hem, die dat doet, en Hij heeft afkeer van alle onrechtvaardigheid.</verse>
<verse osisID="Deut.25.17"> Gedenk wat Amalec u gedaan heeft op den weg, toen gij uittoogt uit Egypte,</verse>
<verse osisID="Deut.25.18"> hoe hij u tegenkwam en de achtersten van uw leger, die vermoeid nederzaten, versloeg, toen gij door honger en inspanning uitgeput waart, en hoe hij God niet vreesde.</verse>
<verse osisID="Deut.25.19"> Wanneer dan de Heer, uw God, u rust geeft en alle volkeren in het rond ten onder heeft gebracht in het land, dat Hij u belooft heeft, zult gij zijnen naam onder den hemel uitdelgen. Zorg het niet te vergeten<note n="2943">Vgl. voor Amalec Exod. XVII 8-16 en Num. XXIV noot 15. Van eene aansporing tot persoonlijken haat is geen sprake, maar het volk Israël, dat reeds voor eigen veiligheid het roofzieke en fel vijandelijke Amalec niet naast zich kon dulden, behoorde zich immer de laaghartige wreedheid te herinneren, waarmede dat woestijnvolk het eerst van alle volken Gods volk bejegende, en eenmaal moest de volkswraak Amalec verdelgen. - Wellicht stonden deze laatste verzen (17-19) oorspronkelijk in een ander verband. Althans op wat wijze zij hier hun passende plaats hebben, is duister.</note>.</verse>
</chapter>

      
<chapter osisID="Deut.26"> 
<title>Hoofdstuk XXVI.</title><p>De plechtigheid bij het geven der eerstelingen (v. 1-11) en bij het betalen der tienden (v. 12-.15. Opwekking tot getrouwheid aan het verbond met God (v. 16-.19.</p>
<verse osisID="Deut.26.1"> En wanneer gij in het land komt, dat de Heer, uw God, u tot bezit zal geven, en gij het verkrijgt en daarin woont,</verse>
<verse osisID="Deut.26.2"> zult gij van al uwe vruchten eerstelingen nemen; en gij zult ze in eenen korf leggen en naar de plaats gaan, welke de Heer, uw God, zal uitkiezen, opdat daar zijn naam worde aangeroepen<note n="2944">Vgl. voor de eerstelingen der vruchten ‘van den grond’, zooals het Hebr. heeft, Num. XVIII 12 en 13, voor de plaats, welke de Heer enz. Deut. XII noot 3.</note>;</verse>
<verse osisID="Deut.26.3"> en gij zult naderen tot den priester, die er in die dagen zijn zal, en tot hem zeggen: Ik betuig heden voor den Heer, uwen God, dat ik het land ben binnengegaan, waaromtrent Hij aan onze vaderen gezworen heeft het aan ons te zullen geven<note n="2945">Het formulier bij de opdracht der eerste vruchten, dat in v. 5-10 wordt voortgezet, begon derhalve met de betuiging, dat God zijne groote beloften getrouw had vervuld.</note>.</verse>
<verse osisID="Deut.26.4"> En de priester zal den korf aannemen uit uwe hand en voor het altaar plaatsen van den Heer, uwen God;</verse>
<verse osisID="Deut.26.5"> en gij zult voor het aanschijn van den Heer, uwen God, zeggen: De Syriër vervolgde mijnen vader, die naar Egypte aftrok en daar in vreemdelingschap vertoefde, zeer klein in getal; en hij groeide aan tot een groot en sterk volk in ontelbare menigte<note n="2946">De Syriër of Arameër, vgl. Gen. XXVIII noot 1, is Laban, die Jacob vervolgde; vgl. Gen. XXXI 23, maar het Hebr. heeft: ‘Een rondzwervend (of: een verloren) Arameër was mijn vader’, nl. Jacob in Syrië bij Laban; terwijl de Septuagint vertaalt: ‘Mijn vader verliet Syrië’. Vgl. verder Gen. XLVI 26, 27; Exod. I 7.</note>.</verse> 
<verse osisID="Deut.26.6"> En de Egyptenaren verdrukten en vervolgden ons en legden ons allerzwaarste lasten op;</verse>
<verse osisID="Deut.26.7"> en wij riepen tot den Heer, den God onzer vaderen; en Hij verhoorde ons en zag neder op onze vernedering en ellende en benauwdheid;</verse>
<verse osisID="Deut.26.8"> en Hij voerde ons uit Egypte met sterke hand en met uitgestrekten arm, met geweldige verschrikking, met teekenen en wonderen;</verse>
<verse osisID="Deut.26.9"> en Hij bracht ons in deze plaats en gaf ons het land, dat van melk en honig overvloeit.</verse>
<verse osisID="Deut.26.10"> En daarom offer ik nu de eerstelingen van de vruchten des lands, dat de Heer mij gegeven heeft. En gij zult ze nederzetten voor het aanschijn van den Heer, uwen God, en aanbid den Heer, uwen God.</verse>
<verse osisID="Deut.26.11"> En gij zult feestmaal houden om al het goede, dat de Heer, uw God, aan u en aan uw huis gegeven heeft, gij en de leviet en de aankomeling, die bij u is<note n="2947">Vgl. XII noot 5 en 8.</note>.</verse>
<verse osisID="Deut.26.12"> Wanneer gij het tiend van al uwe vruchten vol maakt in het derde jaar der tienden<note n="2948">Hebr.: ‘in het derde jaar, het tiendjaar’. Vgl. XIV noot 18.</note>, dan zult gij het geven aan den leviet en aan den aankomeling en aan den wees en aan de weduwe, opdat zij binnen uwe poorten eten en verzadigd worden;</verse>
<verse osisID="Deut.26.13"> en gij zult voor het aanschijn van den Heer, uwen God, zeggen: Ik heb uit mijn huis weggenomen wat geheiligd is<note n="2949">Wat door God verordend is als tiend te worden weggeschonken aan den leviet enz.; zie het vorige vers. Het heet geheiligd, Hebr. ‘heilig’, als Gods eigendom.</note>, en ik heb dit aan den leviet en aan den aankomeling en aan den wees en aan de weduwe gegeven, gelijk Gij mij bevolen hebt; ik heb uwe geboden niet overtreden en uw bevel niet vergeten.</verse>
<verse osisID="Deut.26.14"> Ik heb daarvan in mijnen rouw niet gegeten en het niet afgezon- derd in eenige onreinheid en niets daarvan gebruikt in zake van overlijden<note n="2950">In mijnen rouw, toen ik bij het overlijden van een mijner huisgenooten wettelijk onrein was; vgl. Lev. XXI noot 1; Num. XIX 14-22. - En ik heb het niet afgezonderd in eenige onreinheid, d.i. toen ik het als tiend afzonderde, was ik rein, en derhalve heeft mijne aanraking het heilige niet verontreinigd; vgl. Lev. XXII 3. Anderen vertalen: ‘Ik heb daarvan niet weggedaan tot onrein gebruik’. - In zake van overlijden, te weten voor het rouwmaal in een sterfhuis, dat wettelijk onrein was en onrein maakte; vgl. Num. XIX 14. Met dit alles is dus betuigd, dat het tiend overeenkomstig de vordering der Wet en den aan God verschuldigden eerbied inderdaad heilig was.</note>. Ik heb de stem van den Heer, mijnen God, gehoorzaamd en alles gedaan, zooals Gij mij bevolen hebt.</verse>
<verse osisID="Deut.26.15"> Zie neer uit uw heiligdom en uit de verheven woonstede der hemelen, en zegen uw volk Israël en het land, dat Gij ons gegeven hebt, zooals Gij aan onze vaderen gezworen hebt, het land, dat van melk en honig overvloeit.</verse>
<verse osisID="Deut.26.16"> Heden<note n="2951">Besluit der tweede redevoering, vgl. IV noot 22, met de vermaning om de plichten van het verbond trouw te vervullen. Daarin is Israël's heil en roem.</note> heeft de Heer, uw God, u bevolen deze geboden en rechten na te komen; en onderhoud en vervul ze met geheel uw hart en met geheel uwe ziel.</verse>
<verse osisID="Deut.26.17"> Den Heer hebt gij heden verkoren, opdat Hij u ten God zij, en opdat gij wandelt op zijne wegen, en zijne plechtgebruiken en geboden en rechten onderhoudt en aan zijn bevel gehoorzaamt.</verse>
<verse osisID="Deut.26.18"> En de Heer heeft u heden verkoren, opdat gij Hem een eigen volk zijt, gelijk Hij tot u gesproken heeft<note n="2952">Vgl. VII 6; XIV 2; Exod. XIX noot 5.</note>, en al zijne geboden onderhoudt;</verse>
<verse osisID="Deut.26.19"> en opdat Hij u verheffe boven alle volken, welke Hij schiep, tot zijn lof en naam en eer<note n="2953">Hebr.: ‘Tot lof en tot roem en tot eer’, d.i. tot een allerheerlijkst volk.</note>; opdat gij een heilig<note n="2954">Vgl. Exod. XIX noot 6.</note> volk zijt van den Heer, uwen God, gelijk Hij gesproken heeft.</verse>
</chapter>

      
<chapter osisID="Deut.27"> 
<title>Hoofdstuk XXVII.</title><p>Gebod om na het overtrekken van den Jordaan op den berg Hebal gedenksteenen, met Gods wet beschreven, en een altaar op te richten (v. 1-.8. Vermaning tot gehoorzaamheid, en voorschrift betreffende de plaatsing der stammen bij de plechtigheid op de bergen Garizim en Hebal (v. 9-.13. De vervloekingen, welke aldaar tegen de overtreders der wet afgekondigd moeten worden (v. 14-.26.</p>
<verse osisID="Deut.27.1"> Moses nu gebood, alsook de oudsten van Israël, en zij zeiden tot het volk: Onderhoudt alle gebod, dat ik u heden gelast.</verse>
<verse osisID="Deut.27.2"> En wanneer gij den Jordaan zijt overgetrokken naar het land, dat de Heer, uw God, u zal geven, zult gij groote steenen oprichten en ze met kalk bestrijken,</verse>
<verse osisID="Deut.27.3"> om daarop alle woorden dezer wet te kunnen schrijven<note n="2955">Met al de woorden dezer wet kunnen al de in den Pentateuch of alleen de in Deuteronomium vervatte wetten of volgens enkelen de tien geboden of wel de in dit en het volgende Hoofdst. beschreven vervloekingen en zegeningen bedoeld zijn. Vgl. hierbij Jos. VIII 32 en 34 en de aanteekeningen. - Waarschijnlijk in de nog weeke kalk werden de letters geschreven.</note>, na den Jordaan te zijn overgetrokken; opdat gij het land moogt binnengaan<note n="2956">Opdat gij enz. hangt eigenlijk af van hetgeen onmiddellijk voorafgaat, en beter kan naar het Hebr. vertaald worden: ‘Wanneer gij overtrekt om in het land te komen’ enz.</note>, dat de Heer, uw God, u zal geven, een land, dat van melk en honig overvloeit, gelijk Hij aan uwe vaderen heeft gezworen.</verse>
<verse osisID="Deut.27.4"> Wanneer gij derhalve den Jordaan zijt overgetrokken, richt dan de steenen op, waaromtrent Ik u heden last geef, op den berg Hebal<note n="2957">Vgl. XI noot 10.</note>, en gij zult ze met kalk bestrijken;</verse>
<verse osisID="Deut.27.5"> en gij zult daar een altaar bouwen voor den Heer, uwen God, van steenen, welke het ijzer niet heeft aangeraakt,</verse>
<verse osisID="Deut.27.6"> te weten van ruwe en ongehouwen steenen<note n="2958">Vermoedelijk was dit reeds gekende voorschrift, vgl. Exod. XX 25, in tegenstelling met de altaren der heidenen.</note>; en gij zult daarop brandoffers opdragen aan den Heer, uwen God,</verse>
<verse osisID="Deut.27.7"> en vredeoffers slachten en al- daar eten en feestmaal houden voor den Heer, uwen God<note n="2959">De nadrukkelijke bezwering der verbondsverplichtingen, waarbij (vgl. v. 11 enz.) deze voorschriften behooren, moest dus gelijken op de plechtige aanvaarding dier verplichtingen, toen ook brand- en vredeoffers (vgl. Lev. I noot 1 en III noot 1) op een altaar werden opgedragen en eveneens het heilige feestmaal der vredeoffers de feestviering besloot. Vgl. Exod. XXIV 4, 5 en 11.</note>.</verse>
<verse osisID="Deut.27.8"> En gij zult op de steenen<note n="2960">Op de in v. 2 genoemde steenen.</note> al de woorden dezer wet schrijven klaar en duidelijk.</verse>
<verse osisID="Deut.27.9"> En Moses en de priesters van Levi's geslacht zeiden tot geheel Israël: Geef acht en luister, Israël; heden zijt gij het volk geworden van den Heer, uwen God<note n="2961">In de plaats van het vroegere, verworpen geslacht is nu het nieuwe het volk Gods geworden en moet als zoodanig Hem ook de verplichte gehoorzaamheid betoonen. - De vermaning schijnt, in verband met hetgeen voorafgaat en volgt, de beteekenis te verklaren van de voorgeschreven bezwering der verbondsverplichtingen binnen Chanaän. De intrede in het beloofde land zal het klaarblijkelijk bewijs leveren, dat God Israël tot zijn volk uitverkoor, en Israël moet dan van zijnen kant openlijk betuigen, dat het als Gods volk de Wet zal onderhouden.</note>;</verse>
<verse osisID="Deut.27.10"> luister naar zijne stem en vervul de geboden en rechten, welke Ik u gelast.</verse>
<verse osisID="Deut.27.11"> En Moses gebood aan het volk te dien dage, zeggende:</verse>
<verse osisID="Deut.27.12"> Dezen zullen staan om het volk te zegenen op den berg Garizim, na den Jordaan te zijn overgetrokken: Simeon, Levi, Juda, Issachar, Joseph en Benjamin<note n="2962">Om het volk te zegenen, d.i. gelijk v. 13 enz. waarschijnlijk maakt, om de zegeningen, welke door de levieten (v. 14) vermoedelijk in het dal tusschen de bergen Garizim en Hebal, vgl. XI noot 10 en Jos. VIII 33, werden uitgesproken, met ‘amen’ te bekrachtigen. Hetzelfde geldt van de zegswijze vervloeken in het volgende vers. - De stammen op, te weten langs de helling van den berg der zegening zijn opzettelijk als de waardigste uitgekozen, want hunne stamvaders zijn zonen van Jacob's huisvrouwen Lia en Rachel.</note>.</verse>
<verse osisID="Deut.27.13"> En aan de overzijde zullen dezen staan om te vervloeken op den berg Hebal: Ruben, Gad en Aser en Zabulon, Dan en Nephthali<note n="2963">Het zijn de volgens hunne stamvaders minst aanzienlijke stammen. Ruben toch, ofschoon eerstgeborene, had allen voorrang verloren, en tusschen de vier zonen der dienstmaagden heeft ook Zabulon zijne plaats als de laatstgeborene van Lia. Vgl. Gen. XXXV 23-26; XLIX 3 en 4. - Dat niettemin op de plek der vervloekingen de met schrift bedekte steenen en het altaar opgericht, alsook de offers volgens de Wet gebracht moesten worden (vgl. v. 4-7), herinnert aan den aard van het Oude Verbond of, gelijk Paulus het zegt (Gal. III 11-13), aan den vloek der Wet, door welke niemand bij God gerechtvaardigd werd.</note>.</verse> 
<verse osisID="Deut.27.14"> En de levieten<note n="2964">Wellicht zijn de levietische priesters (vgl. Jos. VIII 33) of anders bepaalde, voor dit werk aangewezen levieten bedoeld. De stam Levi toch moest (v. 12) aan de zijde van den Garizim de zegeningen met ‘amen’ bekrachtigen; vgl. noot 8.</note> zullen uitroepen en zeggen tot alle mannen van Israël met luider stemme:</verse>
<verse osisID="Deut.27.15"> Vervloekt de man, die een gesneden en gegoten beeld maakt, eenen gruwel voor den Heer, een werk van kunstenaarshanden, en dat plaatst in het verborgen<note n="2965">Eerst op het einde (v. 26) wordt alle schending der Wet nadrukkelijk onder den vloek gesteld, maar in de voorafgaande vloekspraken zijn met opzet zoodanigen genoemd, die meest in het verborgen misdoen en gemakkelijk aan de menschelijke gerechtigheid ontkomen. Bij wijze van voorbeeld worden zij, en in hen alle misdadigers, vooral degenen, wier misdrijf straffeloos schijnt, aan de goddelijke wraak overgeleverd. - Vóór de vervloekingen gingen vermoedelijk, al wordt het hier niet vermeld, de zegeningen; vgl. v. 12 en Jos. VIII 34. Misschien werd beurtelings een zegening en dan in omgekeerden zin een vloekspraak uitgesproken. - Vgl. verder voor de zonde van afgoderij V 8; Exod. XX 4, 23; Lev. XXVI 1. - Geheel het volk is het volk op den Hebal.</note>; en geheel het volk zal antwoorden en zeggen: Amen.</verse>
<verse osisID="Deut.27.16"> Vervloekt wie zijnen vader en zijne moeder niet eert<note n="2966">Vgl. V 16; XXI 18-21; Exod. XX 12; Lev. XIX 3. Ondanks de bepalingen der Wet kon het tegen vader en moeder gepleegde onrecht lichtelijk buiten menschelijke straf blijven, omdat de barmhartige ouderliefde overgeduldig is.</note>; en geheel het volk zal zeggen: Amen.</verse>
<verse osisID="Deut.27.17"> Vervloekt wie de grenspalen van zijnen naaste verzet<note n="2967">Vgl. XIX 14.</note>; en geheel het volk zal zeggen: Amen.</verse>
<verse osisID="Deut.27.18"> Vervloekt wie eenen blinde op den weg doet dolen<note n="2968">Vgl. Lev. XIX 14. Het bijzondere geval staat hier in plaats van het misdrijf in het algemeen, wanneer iemand in zijn ongeluk en weerloosheid beschimpt en benadeeld wordt.</note>; en geheel het volk zal zeggen: Amen.</verse>
<verse osisID="Deut.27.19"> Vervloekt wie het recht verdraait van den aankomeling, van den wees en van de weduwe<note n="2969">Vgl. XXIV 17.</note>; en geheel het volk zal zeggen: Amen.</verse>
<verse osisID="Deut.27.20"> Vervloekt wie bij de huisvrouw zijns vaders slaapt en het dekkleed van zijn bed openslaat<note n="2970">Vgl. XXII 30; Lev. XVIII 8.</note>; en geheel het volk zal zeggen: Amen.</verse>
<verse osisID="Deut.27.21"> Vervloekt wie bij eenig dier slaapt<note n="2971">Vgl. Lev. XVIII 23; XX 15.</note>; en geheel het volk zal zeggen: Amen.</verse> 
<verse osisID="Deut.27.22"> Vervloekt wie bij zijne zuster slaapt, de dochter zijns vaders of zijner moeder<note n="2972">Vgl. Lev. XVIII 9; XX 17.</note>; en geheel het volk zal zeggen: Amen.</verse>
<verse osisID="Deut.27.23"> Vervloekt wie bij zijne schoonmoeder slaapt<note n="2973">Vgl. Lev. XX 14.</note>; en geheel het volk zal zeggen: Amen.</verse>
<verse osisID="Deut.27.24"> Vervloekt wie in het verborgen zijnen naaste verslaat<note n="2974">Vgl. XIX 11 en 12.</note>; en geheel het volk zal zeggen: Amen.</verse>
<verse osisID="Deut.27.25"> Vervloekt wie geschenken aanneemt om het leven van onschuldig bloed te vernietigen<note n="2975">Vgl. Exod. XXIII 7 en 8.</note>; en geheel het volk zal zeggen: Amen.</verse>
<verse osisID="Deut.27.26"> Vervloekt wie niet volhardt in de woorden dezer wet en ze niet metterdaad volbrengt; en geheel het volk zal zeggen: Amen.</verse>
</chapter>

      
<chapter osisID="Deut.28">
<title>Hoofdstuk XXVIII.</title><p>Zegeningen der trouwe wetsvervulling (v. 1-.14. Straffen der ongetrouwheid en ongehoorzaamheid (v. 15-.68.</p>
<verse osisID="Deut.28.1"> Als gij dan naar de stem van den Heer, uwen God, luistert om al zijne geboden te vervullen en te onderhouden, welke ik u heden gelast, zal de Heer, uw God, u verheffen boven alle volken, welke op de aarde wonen<note n="2976">De hier volgende beschrijving van zegeningen en straffen had ten doel de gehoorzaamheid aan de Wet, welke zoo plechtig bij den Hebal en den Garizim bezworen moest worden, zoo diep mogelijk het volk in te prenten.</note>.</verse>
<verse osisID="Deut.28.2"> En over u zullen al deze zegeningen komen en uw deel worden, als gij althans naar zijne voorschriften luistert.</verse>
<verse osisID="Deut.28.3"> Gezegend zult gij zijn in de stad en gezegend op het veld.</verse>
<verse osisID="Deut.28.4"> Gezegend zal zijn de vrucht van uwen schoot en de vrucht van uw land en de vrucht van uw vee, de kudden uwer runderen en de stallen uwer schapen<note n="2977">Hebr.: ‘de dracht uwer runderen en de teelt van uw klein vee’.</note>.</verse> 
<verse osisID="Deut.28.5"> Gezegend zullen uwe voorraadschuren zijn en gezegend uwe overschotten<note n="2978">Eveneens heeft de Septuagint. Het Hebr.: ‘Gezegend uw korf en uw baktrog’. Vgl. Exod. VIII noot 1.</note>.</verse>
<verse osisID="Deut.28.6"> Gezegend zult gij zijn bij uw ingaan en bij uw uitgaan<note n="2979">Bij het verrichten van uw werk.</note>.</verse>
<verse osisID="Deut.28.7"> De Heer zal uwe vijanden, die tegen u opstaan, doen neerstorten voor uw aangezicht; langs éénen weg zullen zij tegen u opkomen en langs zeven voor uw aangezicht vluchten<note n="2980">Langs zeven, d.i. langs vele, wegen. Vgl. Lev. XXVI 7 en 8.</note>.</verse>
<verse osisID="Deut.28.8"> De Heer zal zijnen zegen uitzenden over uwe voorraadschuren en over alle werken uwer handen; en Hij zal u zegenen in het land, dat gij ontvangen zult.</verse>
<verse osisID="Deut.28.9"> De Heer zal u voor zich verheffen tot een heilig volk, gelijk Hij u gezworen heeft<note n="2981">Vgl. Exod. XIX 6; Deut. VII 6. Overigens lag reeds in de met eede bevestigde beloften Gods aan Abraham (Gen. XXII 17, 18) besloten, dat zijn gezegend geslacht het heilige volk moest zijn.</note>, als gij de geboden van den Heer, uwen God, onderhoudt en op zijne wegen wandelt.</verse>
<verse osisID="Deut.28.10"> En alle volken der aarde zullen zien, dat de naam des Heeren over u is ingeroepen<note n="2982">Zij zullen zien, dat gij het volk des Heeren, op zeer bijzondere wijze zijn volk zijt. Vgl. voor de zegswijze ‘iemands naam inroepen over iemand’ Gen. XLVIII noot 12; Jerem. VII noot 7; XXV 29.</note>, en zij zullen u vreezen.</verse>
<verse osisID="Deut.28.11"> De Heer zal u overvloed geven van alle goed, van de vrucht van uwen schoot en van de vrucht van uw vee, van de vrucht van uw land, dat de Heer uwen vaderen gezworen heeft aan u te zullen geven.</verse>
<verse osisID="Deut.28.12"> De Heer zal zijne kostelijke schatkamer, den hemel, openen om regen te schenken aan uw land te zijnen tijde; en Hij zal al de werken uwer handen zegenen. En gij zult aan vele volken te leen geven en zelf zult gij van niemand leenen.</verse>
<verse osisID="Deut.28.13"> De Heer zal u tot hoofd en niet tot staart<note n="2983">Tot het aanzienlijkste en niet tot het geringste der volken, gelijk ook de onmiddellijk volgende uitdrukking bedoelt. Vgl. Is. IX 14.</note> stellen; en gij zult altijd boven en niet onder zijn; als gij althans naar de geboden luistert van den Heer, uwen God, welke ik u heden gelast, en gij ze onderhoudt en vervult,</verse>
<verse osisID="Deut.28.14"> en daarvan niet afwijkt noch ter rechter- noch ter linkerzijde, en vreemde goden niet volgt en hen niet dient.</verse>
<verse osisID="Deut.28.15"> Bijaldien gij echter naar de stem van den Heer, uwen God, niet wilt luisteren om al zijne geboden en plechtgebruiken<note n="2984">Hebr.: ‘inzettingen’.</note> te onderhouden en te vervullen, welke ik u heden gelast, zullen over u al deze vervloekingen komen en uw deel worden.</verse>
<verse osisID="Deut.28.16"> Vervloekt zult gij zijn in de stad, vervloekt op het veld.</verse>
<verse osisID="Deut.28.17"> Vervloekt zal uw voorraadschuur zijn en vervloekt uwe overschotten.</verse>
<verse osisID="Deut.28.18"> Vervloekt zal zijn de vrucht van uwen schoot en de vrucht van uw land, de troepen uwer runderen en de kudden uwer schapen.</verse>
<verse osisID="Deut.28.19"> Vervloekt zult gij zijn bij uw ingaan en vervloekt bij uw uitgaan<note n="2985">Vgl. bij de drie laatste verzen noot 2, 3 en 4.</note>.</verse>
<verse osisID="Deut.28.20"> De Heer zal over u honger en gebrek zenden en kastijding<note n="2986">Hebr. ‘de vervloeking, de verschrikking en het verderf’.</note> op al uwe werken, welke gij doet, totdat Hij u verbrijzelt en snel verderft wegens uwe allerslechtste uitvindsels, waarmede gij Mij hebt verlaten.</verse>
<verse osisID="Deut.28.21"> De Heer zal de pest aan u vastbinden, totdat Hij u verdelgt uit het land, werwaarts gij gaat om het in bezit te nemen.</verse>
<verse osisID="Deut.28.22"> De Heer zal u slaan met armoede, koorts en koude, met gloed en hitte en verpeste lucht en brandkoren<note n="2987">Hebr.: ‘met uittering en koorts en ontsteking en brandkoorts en met het zwaard en met brandkoren en met honigdauw’. Vgl. voor de twee eerste plagen Lev. XXVI noot 8. De twee volgende zijn vermoedelijk namen van ziekten. Voor ‘met het zwaard’ las de Vulgaat met hitte of droogte, welke lezing (choreb in plaats van chereb) hier beter past. Vgl. voor de laatste twee plagen Amos IV noot 15.</note>, en Hij zal u vervolgen, totdat gij ten gronde gaat.</verse> 
<verse osisID="Deut.28.23"> De hemel, die boven u is, zal van koper zijn, en de aarde, welke gij betreedt, van ijzer<note n="2988">Vgl. Lev. XXVI 19, 20.</note>.</verse>
<verse osisID="Deut.28.24"> De Heer zal ten regen voor uw land stof geven, en uit den hemel zal asch op u nederdalen<note n="2989">Dit schijnt op den brandenden woestijnwind te doelen, welke ook in Palestina meermalen den dampkring met stof en zand vervult en bederft.</note>, totdat gij verdelgd zijt.</verse>
<verse osisID="Deut.28.25"> De Heer zal u doen nederstorten voor uwe vijanden; langs éénen weg zult gij tegen hen uittrekken en langs zeven vluchten, en gij zult verstrooid worden over al de koninkrijken der aarde<note n="2990">Vgl. hierbij v. 7, alsook Lev. XXVI 33.</note>.</verse>
<verse osisID="Deut.28.26"> En uw lijk zal tot voedsel strekken voor al de vogelen des hemels en voor de wilde dieren der aarde, en niemand zal ze verjagen<note n="2991">Het gemis eener begrafenis werd een allergrootste ramp gerekend; vgl. Jerem. XXII 19. Zij werd zelfs aan de ergste misdadigers niet geweigerd, vgl. XXI 23.</note>.</verse>
<verse osisID="Deut.28.27"> De Heer zal u slaan met de zweren van Egypte, en dat lichaamsdeel, waardoor de drek verwijderd wordt, ook met schurft en jeukte, zoodat gij niet genezen kunt worden<note n="2992">Vgl. Exod. IX 9. En dat lichaamsdeel enz. is eene omschrijvende verklaring van het Hebr.: ‘en met gezwellen’. - Schurft, volgens de vertaling der Vulgaat Lev. XXI 20 ‘blijvende schurft’.</note>.</verse>
<verse osisID="Deut.28.28"> De Heer zal u slaan met krankzinnigheid en blindheid<note n="2993">Met blindheid des geestes; zie het volgende vers. Vgl. Is. LIX 10; Matt. XXIII 16, 17, 24.</note> en razernij des geestes,</verse>
<verse osisID="Deut.28.29"> en gij zult op den middag rondtasten, gelijk een blinde pleegt rond te tasten in de duisternis, en gij zult uwe wegen niet recht maken<note n="2994">Overdrachtelijk: Bij alles wat gij doet, zult gij ongelukkig zijn.</note>. En te allen tijde zult gij onrecht lijden en geweld verduren en niemand hebben om u te bevrijden.</verse>
<verse osisID="Deut.28.30"> Eene vrouw zult gij nemen en een ander zal bij haar slapen. Een huis zult gij bouwen en daarin niet wonen. Eenen wijngaard zult gij planten en geen oogst er van inzamelen<note n="2995">Hebr.: ‘en dien niet tot gemeen gebruik maken’; vgl. XX 6.</note>.</verse>
<verse osisID="Deut.28.31"> Uw rund zal in uwe tegenwoordigheid geslacht worden en gij zult er niet van eten. Uw ezel zal voor uw aangezicht geroofd en u niet teruggegeven worden. Uwe schapen zullen aan uwe vijanden gegeven worden, en er zal niemand zijn om u te helpen.</verse>
<verse osisID="Deut.28.32"> Uwe zonen en uwe dochters zullen aan een vreemd volk worden uitgeleverd, terwijl uwe oogen het zien en naar hun aangezicht smachten den ganschen dag, en er zal geene kracht zijn in uwe hand<note n="2996">Vgl. II Paral. XXIX 9. - Kracht om hen te verlossen.</note>.</verse>
<verse osisID="Deut.28.33"> De vruchten van uw land en al uwen arbeid zal een volk eten, dat gij niet kent; en gij zult altijd onrecht lijden en verdrukt worden alle dagen.</verse>
<verse osisID="Deut.28.34"> En gij zult van schrik verbijsterd worden bij hetgeen uwe oogen zullen zien.</verse>
<verse osisID="Deut.28.35"> De Heer zal u slaan met allerbooste zweren aan de knieën en aan de beenen, en gij zult niet genezen kunnen worden van de voetzool af tot aan uwen schedel toe<note n="2997">Waarschijnlijk is de olifantsziekte (elephantiasis), een knobbelachtige melaatschheid, bedoeld.</note>,</verse>
<verse osisID="Deut.28.36"> De Heer zal u en uwen koning, dien gij over u gesteld hebt, naar een volk voeren, dat gij niet kent, gij noch uwe vaderen; en gij zult daar vreemde goden dienen, hout en steen<note n="2998">Koning; vgl. XVII 14. Van die wegvoering getuigt IV Reg. XVII 4, 6; XXIV 12, 15; XXV 7. Ook Jeremias (XVI 13) spreekt van de afgoderij, waartoe de ballingen verleid of gedwongen (Baruch VI; vgl. Dan. III 6) zouden worden. Slechts een klein deel des volks bleef later tusschen de heidenen zoo afgezonderd, dat het na de Babylonische gevangenschap als volk van God in het beloofde land terug kon keeren.</note>.</verse>
<verse osisID="Deut.28.37"> En gij zult ten gronde gaan<note n="2999">Hebr.: ‘tot ontzetting zijn’; vgl. III Reg. IX 8; Jerem. XVIII 16; XIX 8. Vgl. verder Jerem. XXIV 9; XXV 9. Erger nog ging na Jerusalem's verwoesting onder Titus die voorspelling in vervulling.</note> tot een spreekwoord en schimpnaam voor alle volken, naar welke de Heer u zal voeren.</verse>
<verse osisID="Deut.28.38"> Veel zaad zult gij op de aarde werpen en weinig vergaren; want de sprinkhanen<note n="3000">Vgl. Joël I 4.</note> zullen alles verslinden.</verse>
<verse osisID="Deut.28.39"> Eenen wijngaard zult gij planten en bebouwen, en wijn zult gij niet drinken noch iets er van inzamelen; want hij zal door de rupsen vernield worden.</verse>
<verse osisID="Deut.28.40"> Olijfboomen zult gij hebben binnen al uwe grenspalen, en gij zult u niet zalven met olie; want zij zullen verdorren en sterven.</verse>
<verse osisID="Deut.28.41"> Zonen en dochters zult gij verwekken en van hen geen genoegen hebben; want zij zullen in gevangenschap worden weggevoerd.</verse>
<verse osisID="Deut.28.42"> Al uwe boomen en de gewassen van uw land zal het brandkoren<note n="3001">Volgens sommigen is in het Hebr. de sprinkhaan of althans een gonzend insect aangeduid. De Septuagint heeft: ‘de honigdauw’.</note> vernielen.</verse>
<verse osisID="Deut.28.43"> De aankomeling, die met u woont in het land, zal stijgen boven u en hooger worden; maar gij zult dalen en lager worden.</verse>
<verse osisID="Deut.28.44"> Hij zal aan u te leen geven en gij zult aan hem niet te leen geven. Hij zal tot hoofd en gij zult tot staart zijn.</verse>
<verse osisID="Deut.28.45"> En over u zullen al deze vervloekingen komen en zij zullen u najagen en achterhalen, totdat gij vergaat; omdat gij naar de stem van den Heer, uwen God, niet geluisterd en zijne geboden en plechtgebruiken, welke Hij u gelastte, niet onderhouden hebt.</verse>
<verse osisID="Deut.28.46"> En zij zullen aan u teekenen en wonderen<note n="3002">Blijkbaar door God gewerkte wonderdaden, ten teeken zijner gramschap.</note> zijn, alsook aan uw zaad voor altijd;</verse>
<verse osisID="Deut.28.47"> omdat gij den Heer, uwen God, niet gediend hebt in vreugde en blijdschap des harten wegens den overvloed van alle dingen<note n="3003">Vgl. XXXII 15; II Esdr. IX 35.</note>.</verse>
<verse osisID="Deut.28.48"> Gij zult uwen vijand dienen, dien de Heer over u zenden zal, in honger en dorst en naaktheid en allerlei gebrek; en hij zal een ijzeren juk<note n="3004">Vgl. Jerem. XXVIII 14.</note> op uwen hals leggen, totdat hij u verdelgt.</verse>
<verse osisID="Deut.28.49"> De Heer zal over u brengen een volk uit de verte en van de uiterste grenzen der aarde, den arend met felle vlucht gelijk, welks taal gij niet kunt verstaan<note n="3005">De Assyriërs, de Chaldeën en vooral de Romeinen waren zulke volken. Uit de verte stormden zij aan, snel als de arend, die uit de hooge lucht eensklaps op zijne prooi toeschiet. Vgl. ook Jerem. XLVIII 40; Ez. XVII 3, 7; Habac. I 8.</note>;</verse>
<verse osisID="Deut.28.50"> een alleronbeschaamdst volk, dat den grijsaard niet eerbiedigt en met het kind geen medelijden heeft<note n="3006">Alleronbeschaamdst, Hebr.: ‘met barsch gelaat’. Vgl. verder II Paral. XXXVI 17; Is. XLVII 6.</note></verse>
<verse osisID="Deut.28.51"> en de vrucht van uw vee en de vruchten van uw land verslindt, totdat gij omkomt, en u geen tarwe, wijn en olie, geen troepen runderen en kudden schapen achterlaat, totdat het u verdelgt</verse>
<verse osisID="Deut.28.52"> en vertrapt in al uwe steden, en uwe sterke en hooge muren vernield worden, waarop gij vertrouwdet, in uw gansche land. Gij zult belegerd worden binnen uwe poorten in uw gansche land, dat de Heer, uw God, u geven zal;</verse>
<verse osisID="Deut.28.53"> en gij zult de vrucht van uwen schoot eten, en<note n="3007">En staat verklarenderwijze voor ‘te weten’. Vgl. verder Lev. XXVI 29.</note> het vleesch uwer zonen en uwer dochters, welke de Heer, uw God, u gegeven heeft, in den angst en in den nood, waar mede uw vijand u benauwen zal.</verse>
<verse osisID="Deut.28.54"> De weekelijke en uiterst weelderige man onder u zal aan zijnen broeder en aan de echtgenoote, welke aan zijnen boezem rust<note n="3008">Het Hebr. voegt er nog bij: ‘en aan zijn overige kinderen, die hij overhoudt’.</note>, het niet gunnen</verse>
<verse osisID="Deut.28.55"> hun van het vleesch zijner zonen te geven, dat hij eten zal; omdat hij niets anders heeft in de belegering en in het gebrek, waarmede uwe vijanden u binnen al uwe poorten zullen benauwen.</verse>
<verse osisID="Deut.28.56"> De teere en weekelijke vrouw, welke niet in staat was de aarde te betreden en de voetzool neer te zetten uit weekheid en overgroote teerheid, zal aan haren man, die aan haren boezem rust, niets gunnen van het vleesch van zoon en dochter<note n="3009">Beter wordt het Hebr. zoo begrepen, dat de vrouw aan haren man en aan haren zoon en aan hare dochter niets gunnen zal van de nageboorte, enz.; zie het volgende vers.</note>,</verse> 
<verse osisID="Deut.28.57"> en van het onreine der nageboorte, welke tusschen hare dijen te voorschijn komt, en van de kinderen, die terzelfder ure geboren zijn; want heimelijk zullen zij die eten om het gebrek aan alle dingen in de belegering en in den nood, waarmede uw vijand u binnen uwe poorten benauwen zal.</verse>
<verse osisID="Deut.28.58"> Indien gij niet onderhoudt en doet al de woorden dezer wet, welke in dit boek geschreven zijn, en zijnen heerlijken en schrikkelijken naam, dat is den Heer, uwen God, niet vreest,</verse>
<verse osisID="Deut.28.59"> zal de Heer uwe plagen en de plagen van uw zaad vermeerderen, groote en aanhoudende plagen, allerbooste en altijddurende kwalen.</verse>
<verse osisID="Deut.28.60"> En Hij zal over u al de kwellingen van Egypte brengen, welke gij vreesdet, en zij zullen u aankleven;</verse>
<verse osisID="Deut.28.61"> daarbij ook zal de Heer al de ziekten en plagen, welke in het boek dezer wet niet geschreven zijn, over u brengen, totdat Hij u verdelgt;</verse>
<verse osisID="Deut.28.62"> en weinigen in getal zult gij overblijven, die te voren als de sterren des hemels waart vanwege de menigte, omdat gij niet geluisterd hebt naar de stem van den Heer, uwen God.</verse>
<verse osisID="Deut.28.63"> En gelijk de Heer vroeger vreugde aan u had met u wel te doen en u te vermenigvuldigen, alzoo zal Hij vreugde hebben met u te verdelgen en uit te roeien, zoodat gij uit het land zult worden weggenomen, naar hetwelk gij gaat om het in bezit te nemen.</verse>
<verse osisID="Deut.28.64"> De Heer zal u verstrooien onder alle volken van het eene einde der aarde tot aan het andere einde; en gij zult daar vreemde goden dienen, die noch gij kent noch uwe vaderen, hout en steenen.</verse>
<verse osisID="Deut.28.65"> Ook onder die volken zult gij geene rust hebben, en geene rust zal er zijn voor uwe voetzool. Want de Heer zal u daar een vreesachtig hart en tanende oogen<note n="3010">Tanende, dof van het weenen of van het vruchteloos uitzien naar uitkomst.</note> en een door kommer verteerd gemoed geven;</verse>
<verse osisID="Deut.28.66"> en uw leven zal als het ware hangen voor u<note n="3011">Als aan een draad hangen, m.a.w. uw leven zal steeds in gevaar zijn.</note>. Gij zult nacht en dag vreezen en van uw leven niet zeker zijn.</verse>
<verse osisID="Deut.28.67"> Des morgens zult gij zeggen: Och ware het avond! en des avonds: Och ware het morgen! om de bangheid van uw hart, waardoor gij angstig zult zijn, en om hetgeen gij met uwe oogen zult aanschouwen.</verse>
<verse osisID="Deut.28.68"> De Heer zal u op schepen naar Egypte terugvoeren langs den weg, waarvan Hij u zeide, dat gij dien niet meer zoudt zien. Daar zult gij aan uwe vijanden verkocht worden tot slaven en slavinnen, en er zal geen kooper zijn<note n="3012">Naar Egypte moest Israël nimmer terugkeeren; vgl. XVII 16. Gelijk echter de uittocht uit dat land der slavernij het begin geweest was der verheffing voor Gods volk, zoo zou de terugkeer derwaarts of meer algemeen naar de landen der vreemde overheerschers (vgl. Osee VIII noot 18) het einde, de dood zijn van Israël's volksbestaan. Slavernij wachtte daar de met Gods vloek getroffenen en zelfs, zoo mogelijk, nog erger kwaad: en er zal geen kooper zijn wegens de menigte der te koop aangebodenen en wegens de minachting, waarmede zij bejegend zullen worden. - Vooral na de verwoesting van Jerusalem onder Titus ging deze voorspelling in vervulling.</note>.</verse>
</chapter>

      
<chapter osisID="Deut.29">
<title>Hoofdstuk XXIX.</title><p>Herinnering aan Gods wonderbare hulp, alvorens het verbond met God plechtig vernieuwd wordt (v. 1-.9. Aanvaarding van het verbond door het gansche volk (v. 10-.15. Waarschuwing tegen de afgoderij, en schildering van den rampzaligen toestand, welke van de schennis des verbonds het gevolg zal zijn (v. 16-.29.</p>
<verse osisID="Deut.29.1"> Dit zijn de woorden des verbonds, dat de Heer aan Moses geboden heeft met de kinderen van Israël te sluiten in het land van Moab, behalve het verbond, dat Hij met hen gesloten had op Horeb<note n="3013">Dit, te weten de inhoud van dit en het volgende Hoofdstuk. - Het sluiten van het verbond behalve het verbond... op Horeb beteekent de vernieuwing van het bij Sinaï gesloten verbond; vgl. V noot 1. God wilde, dat het in het land van Moab (vgl. I noot 4 en Num. XXII noot 1), aan de grenzen van het eigenlijke Chanaän, door het nieuwe geslacht opnieuw aanvaard zou worden.</note>.</verse> 
<verse osisID="Deut.29.2"> En Moses riep geheel Israël en zeide tot hen: Gij hebt gezien<note n="3014">Ooggetuigen in den letterlijken zin waren er betrekkelijk weinigen; zie Num. XIV 29 29 en Exod. XXIV noot 5. De anderen hadden echter, gelijk duidelijk is, dezelfde zekerheid, alsof zij de gebeurtenissen van Egypte gezien hadden.</note> al wat de Heer voor uw aangezicht in het land Egypte gedaan heeft aan Pharao en aan al zijne dienaren en aan geheel zijn land,</verse>
<verse osisID="Deut.29.3"> de groote beproevingen, welke uwe oogen gezien hebben, die teeltenen en machtige wonderdaden;</verse>
<verse osisID="Deut.29.4"> en de Heer gaf u geen verstandig hart en geene oogen om te zien en geene ooren, welke hooren kunnen, tot op den huidigen dag<note n="3015">Die onverstandigheid was eene door God beschikte straf, welke Israël door eigen vrijwillige boosheid zich op den hals gehaald had. Vgl. Exod. IV noot 16.</note>.</verse>
<verse osisID="Deut.29.5"> Hij heeft u veertig jaren door de woestijn geleid; uwe kleederen zijn niet versleten en de schoeisels uwer voeten zijn niet van ouderdom vergaan<note n="3016">Vgl. VIII noot 3.</note>.</verse>
<verse osisID="Deut.29.6"> Brood hebt gij niet gegeten, wijn en gistenden drank hebt gij niet gedronken<note n="3017">Wel bestond somtijds de gelegenheid om levensmiddelen te koopen van de naburige volken en behoefde daarom bijv. bij de huldiging van het gouden kalf (Exod. XXXII 6) wijn en gistende drank niet te ontbreken, maar dergelijke uitzonderingen buiten rekening gelaten, had Israël veertig jaren zonder akkerbouw geleefd en zou zonder Gods wonderbare zorg de overgroote menigte in de woestijn ten gronde gegaan zijn.</note>; opdat gij zoudt weten, dat Ik de Heer, uw God, ben.</verse>
<verse osisID="Deut.29.7"> En gij zijt tot aan deze plaats gekomen; en Sehon, de koning van Hesebon, en Og, de koning van Basan, trokken tegen ons uit ten strijde. En wij hebben hen verslagen</verse>
<verse osisID="Deut.29.8"> en hun land genomen en het in bezit gegeven aan Ruben en Gad en aan den halven stam van Manasses.</verse> 
<verse osisID="Deut.29.9"> Onderhoudt dan de woorden van dit verbond en vervult ze; opdat gij verstandig moogt doen al wat gij doet.</verse>
<verse osisID="Deut.29.10"> Gij staat heden allen voor den Heer, uwen God, uwe vorsten en stammen en oudsten en leeraars, het gansche volk Israël,</verse>
<verse osisID="Deut.29.11"> uwe kinderen en vrouwen en de aankomeling, die bij u woont in de legerplaats, uitgezonderd de houthakkers en de waterdragers<note n="3018">De aankomeling, de vreemde, die echter, Israël's Wet aannemend, in het volk Gods was ingelijfd. Van dergelijke aankomelingen of ‘proselieten’, ‘Jodengenooten’, gelijk de Septuagint hen noemt, spreekt Exod. XII 38; Num. X 29. - Uitgezonderd, beter: ‘te zamen met’. Het Hebr. heeft: ‘van uwen houthakker tot uwen waterputter’. Niemand, zelfs niet de geringste slaaf, wordt uitgezonderd.</note>,</verse>
<verse osisID="Deut.29.12"> om over te gaan in het verbond van den Heer, uwen God, en in den eed<note n="3019">In het verbond... en in den eed d.i. in het onder eede bekrachtigd verbond.</note>, dat de Heer, uw God, heden met u sluit;</verse>
<verse osisID="Deut.29.13"> opdat Hij u ten volk voor zich verhefie en Hij uw God zij, zooals Hij tot u gesproken en zooals Hij aan uwe vaderen, Abraham, Isaac en Jacob, gezworen heeft<note n="3020">De vernieuwing des verbonds was, wat den Heer betrof, de bevestiging der aan Israël en Israël's vaderen onder eede beloofde voorrechten, waardoor Israël het boven alle volken verheven volk Gods werd; vgl. Exod. XIX 5, 6; Gen. XII 2, 3; XXII 16-18; XXVI 3, 4; XXVIII 13-15. - Wat Israël betrof, was die vernieuwing de bevestiging van de verplichtingen des verbonds; vgl. v. 9.</note>.</verse>
<verse osisID="Deut.29.14"> En niet met u alleen sluit ik dit verbond en stel ik deze eeden vast,</verse>
<verse osisID="Deut.29.15"> maar mot allen, die aanwezig en die afwezig zijn<note n="3021">Ook met de nakomelingschap van Israël.</note>.</verse>
<verse osisID="Deut.29.16"> Want gij weet, hoe wij in het land Egypte gewoond hebben en hoe wij midden door de volken zijn getogen<note n="3022">Want mist hier, zooals meermalen in het Hebr., de redengevende beteekenis en dient alleen tot verbinding met het voorgaande. Gij weet, eene herinnering aan de machtige bescherming van Jehova en aan de ijdelheid der afgoden, welke Israël moet aansporen om gaarne het verbond te vernieuwen. - Door het midden der volken van Edom, Moab, Ammon, Madian, Hesebon en Basan.</note>, bij welker doortocht</verse>
<verse osisID="Deut.29.17"> gij hunne gruwelen en onreinheden gezien hebt, te weten hunne afgoden<note n="3023">Onreinheden, het Hebreeuwsche woord, door de Vulgaat Lev. XXVI 30 met ‘idola’, ‘afgoden’ vertaald, beteekent ‘drek’ en ‘drekgoden’. - Te weten hunne afgoden is een verklarende toevoeging der Vulgaat.</note>, hout en steen, zilver en goud, welke zij dienden.</verse> 
<verse osisID="Deut.29.18"> Dat er toch onder u man noch vrouw zij, geslacht noch stam, wiens hart zich heden afkeert van den Heer, onzen God, om de goden dier volken te gaan dienen, en om onder u een wortel te zijn, welke gal en bitterheid voortbrengt<note n="3024">Een wortel of oorzaak van de allerergste straffen, waarmede de verbreking van het verbond gestraft zal worden.</note>.</verse>
<verse osisID="Deut.29.19"> En wanneer hij de woorden van dezen eed hoort, zegene hij zich in zijn hart, zeggende: Ik zal vrede hebben en in de boosheid van mijn hart wandelen; en het dronkene neme het dorstige weg<note n="3025">Het geval wordt verondersteld, gelijk het Hebr. duidelijker zegt, dat iemand, na de woorden van dit onder eede verplichtend verbond gehoord te hebben, volgens de boosheid van zijn hart het verbond minacht en verbreekt, en dat hij, zoo handelend, zich zegent, d.i. zich alle geluk belooft; dan echter zal gebeuren wat v. 20 en 21 gezegd wordt. - De laatste woorden en het dronkene enz. zijn ook in den grondtekst duister, en worden verschillend verklaard. Volgens de vertaling: ‘en de dronkenschap neme den dorst weg’ uit de zondaar in deze misschien aan zwelgers en brassers ontleende spreekwijze nog meer zijn voornemen om de booze begeerten zijner ziel (den dorst) door de zonde (de dronkenschap) te bevredigen.</note>,</verse>
<verse osisID="Deut.29.20"> en de Heer vergeve het hem niet<note n="3026">Beter wordt in dit en het volgende vers alles als toekomstig begrepen; zie vorige noot. - Het Hebr. heeft: ‘Geenszins zal de Heer hem willen vergeven, want alsdan zal de toorn des Heeren en zijn ijverzucht rooken’ enz.</note>; maar dat dan allerergst zijn toorn en ijverzucht rooke tegen dien man, en dat op hem zich nederzetten al de vervloekingen, welke in dit boek zijn geschreven; en de Heer delge zijnen naam uit onder den hemel,</verse>
<verse osisID="Deut.29.21"> en Hij vernietige hem ten verderf uit alle stammen van Israël overeenkomstig de vervloekingen, welke in het boek van deze wet en van dit verbond vervat zijn<note n="3027">Vernietigen ten verderf, Hebr.: ‘afzonderen ten kwade’. - Overeenkomstig de vervloekingen enz., Hebr.: ‘overeenkomstig al de vervloekingen des verbonds, dat in het boek dezer wet beschreven is’.</note>.</verse>
<verse osisID="Deut.29.22"> En het volgende geslacht zal zeggen, te weten de kinderen, die later geboren zullen worden, en de vreemdelingen, die van verre zullen komen, wanneer zij de plagen zien van dit land en de krankheden, waarmede de Heer het geslagen heeft<note n="3028">Dit is gezegd in de veronderstelling, dat het gansche volk afgoderij gepleegd en het verbond verbroken heeft; zie v. 25 en 26. - Wat dat geslacht zeggen zal, volgt in v. 24.</note>,</verse> 
<verse osisID="Deut.29.23"> daar Hij met zwavel en brandend zout het verbrandde, zoodat het niet meer bezaaid wordt en er geenerlei kruid meer opkomt, naar de gelijkenis der verwoesting van Sodoma en Gomorrha, van Adama en Seboïm, welke de Heer verwoest heeft in zijne gramschap en verbolgenheid.</verse>
<verse osisID="Deut.29.24"> En alle volken zullen zeggen: Waarom heeft de Heer aldus gedaan aan dit land? Waarom die matelooze toorn van zijne gramschap?</verse>
<verse osisID="Deut.29.25"> En men zal antwoorden: Omdat zij het verbond des Heeren verlaten hebben, dat Hij met hunne vaderen gesloten heeft, toen Hij hen uitvoerde uit het land Egypte;</verse>
<verse osisID="Deut.29.26"> en zij vreemde goden gediend en aanbeden hebben, dezulken, die zij njet kenden en aan wie zij niet waren toebeschikt<note n="3029">En aan wie enz. Het Hebr. heeft: ‘en die Hij hun niet had toegedeeld’. Anderen vertalen: ‘en die hun niets hadden toegedeeld’.</note>;</verse>
<verse osisID="Deut.29.27"> daarom is de gramschap des Heeren ontstoken tegen dit land om daarover al de vervloekingen te brengen, welke in dit boek zijn geschreven;</verse>
<verse osisID="Deut.29.28"> en Hij heeft hen uit hun land geworpen in toorn en in gramschap en in allergrootste verbolgenheid, en Hij heeft hen in een vreemd land weggeworpen, gelijk te dezen dage blijkt.</verse>
<verse osisID="Deut.29.29"> De verborgen dingen behooren aan den Heer, onzen God; de geopenbaarde dingen aan ons en aan onze kinderen tot in eeuwigheid, opdat wij zouden vervullen al de woorden dezer wet<note n="3030">Of inderdaad de voorspelde bedreigingen ten gevolge van ontrouw en afval in de toekomst vervuld zullen worden, is den Heer alleen bekend en daarnaar heeft Israël niette onderzoeken. Het uitverkoren volk roeme veeleer in de kennis der Wet en vervulle die stipt overeenkomstig de genadige bedoeling van den zich openbarenden God. - Een andere vertaling, welke ook naar den grondtekst mogelijk is, luidt: ‘O verborgenheden voor den Heer, onzen God, (Hem alleen bekend) en geopenbaard aan ons en aan onze kinderen voor altijd, opdat wij’ enz.</note>.</verse>
</chapter>

      
<chapter osisID="Deut.30"> 
<title>Hoofdstuk XXX.</title><p>Bevrijding van de straffen en herstelling der zegeningen na terugkeer tot God en gehoorzaamheid aan zijne Wet (v. 1-.10. Lof der goddelijke Wet en nadrukkelijke vermaning om trouw te zijn aan den Heer (v. 11-.20.</p>
<verse osisID="Deut.30.1"> Wanneer dan al deze woorden over u komen, de zegening of de vervloeking, welke ik voor uw aangezicht heb gesteld; en gij door boetvaardigheid uws harten bewogen wordt onder al de volken, onder welke de Heer, uw God, u verstrooid zal hebben,</verse>
<verse osisID="Deut.30.2"> en gij tot Hem terugkeert en aan zijne bevelen gehoorzaamt, gelijk ik u heden gebied, gij met uwe kinderen, uit geheel uw hart en uit geheel uwe ziel,</verse>
<verse osisID="Deut.30.3"> dan zal de Heer, uw God, uwe gevangenschap<note n="3031">d.i. Uwe gevangenen.</note> terugvoeren en zich over u ontfermen, en Hij zal u wederom verzamelen uit al de volken, onder welke Hij u te voren verstrooid heeft.</verse>
<verse osisID="Deut.30.4"> Al waart gij tot aan de grenzen des hemels<note n="3032">Een menschelijke spreekwijze om de verste verte aan te duiden. Schijnbaar eindigt de hemel, als op de aarde rustend, aan den gezichteinder.</note> weggestrooid, van daar zal de Heer, uw God, u terughalen,</verse>
<verse osisID="Deut.30.5"> en Hij zal u aannemen en in het land voeren, dat uwe vaderen bezeten hebben, en gij zult het verkrijgen; en u zegenend, zal Hij u grooter in getal maken dan uwe vaderen geweest zijn.</verse>
<verse osisID="Deut.30.6"> De Heer, uw God, zal uw hart en het hart van uw zaad besnijden<note n="3033">Besnijden beteekent hier in overdrachtelijken zin ‘reinigen van de zonde en heiligen’; vgl. Gen. XVII noot 5.</note>, om den Heer, uwen God, lief te hebben met geheel uw hart en met geheel uwe ziel, opdat gij moogt leven.</verse>
<verse osisID="Deut.30.7"> En al deze vervloekingen zal Hij keeren op uwe vijanden en op hen, die u haten en vervolgen.</verse>
<verse osisID="Deut.30.8"> Gij echter zult terugkeeren en naar de stem van den Heer, uwen God, luisteren<note n="3034">Terugkeeren en luisteren, een Hebreeuwsche zegswijze voor ‘wederom luisteren’.</note>; en gij zult al de geboden vervullen, welke ik u heden gelast;</verse>
<verse osisID="Deut.30.9"> en overvloed zal de Heer, uw God, u schenken in al de werken uwer handen, in het kroost van uwen schoot en in de vrucht van uw vee, in de vruchtbaarheid van uw land en in de ruimte van alle dingen. Want de Heer zal terugkeeren om vreugde aan u te hebben in alle goed<note n="3035">Zie voor terugkeeren de vorige noot.</note>, gelijk Hij vreugde gehad heeft aan uwe vaderen;</verse>
<verse osisID="Deut.30.10"> als gij althans naar de stem van den Heer, uwen God, luistert en zijne geboden en plechtgebruiken onderhoudt, welke in deze wet geschreven zijn; en als gij terugkeert tot den Heer, uwen God, met geheel uw hart en met geheel uwe ziel<note n="3036">Op wat wijze de v. 1-10 beschreven goddelijke belofte van vergiffenis na afval en van zegening na kastijding vervuld is geworden, leert de gansche geschiedenis van Israël en bijzonder de terugkeer uit de Babylonische gevangenschap.</note>.</verse>
<verse osisID="Deut.30.11"> Dit gebod<note n="3037">Dit gebod om God lief te hebben en die liefde door onderhouding van Gods Wet metterdaad te bewijzen; vgl. v. 10 en v. 16.</note>, dat ik u heden gelast, is niet boven u, noch in de verte geplaatst,</verse>
<verse osisID="Deut.30.12"> noch in den hemel gelegen, zoodat gij zoudt kunnen zeggen: Wie onzer is in staat ten hemel te klimmen om het tot ons te brengen, opdat wij het hooren en metterdaad volbrengen?</verse>
<verse osisID="Deut.30.13"> Ook ligt het niet over de zee, zoodat gij zoudt voorwenden en zeggen: Wie van ons kan de zee oversteken en het tot ons herwaarts brengen, opdat wij kunnen hooren en doen wat bevolen is?</verse>
<verse osisID="Deut.30.14"> Maar u zeer nabij is het woord, in uwen mond en in uw hart, om het te vervullen<note n="3038">De kennis van het woord, d.i. van het in v. 11 genoemde gebod, wel verre van onbereikbaar voor u te zijn (v. 11-13), is integendeel u zeer nabij of gemakkelijk te verkrijgen. Dat gebod is in uwen mond en in uw hart, gij bezit die kennis ten volle, zoodat bij veronachtzaming der Wet onwetendheid niet ter verontschuldiging dienen kan.</note>.</verse> 
<verse osisID="Deut.30.15"> Geef acht, dat ik heden voor uw aangezicht gesteld heb het leven en het goede en daartegenover den dood en het kwade;</verse>
<verse osisID="Deut.30.16"> opdat gij den Heer, uwen God, liefhebben en op zijne wegen wandelen en zijne geboden en plechtgebruiken en rechten onderhouden zoudt; en opdat gij moogt leven, en Hij u vermenigvuldige en u zegene in het land, dat gij zult binnengaan om het in bezit te nemen.</verse>
<verse osisID="Deut.30.17"> Maar als uw hart zich afwendt en gij niet hooren wilt en gij, door dwaling misleid, vreemde goden aanbidt en hen dient,</verse>
<verse osisID="Deut.30.18"> dan kondig ik u heden aan, dat gij omkomen en korten tijd in het land wonen zult, hetwelk gij, na den Jordaan te zijn overgetrokken, zult binnengaan om het in bezit te nemen.</verse>
<verse osisID="Deut.30.19"> Ik roep heden hemel en aarde tot getuigen, dat ik u het leven en den dood, de zegening en de vervloeking heb voorgesteld. Kies<note n="3039">De gehoorzaamheid aan Gods Wet zal Israël leiden tot het gelukkige leven, voorbeduiding en belofte van het eeuwige leven. De ongehoorzaamheid zal tot het tegenovergestelde voeren. Aan een ieder staat, krachtens de menschelijke vrijheid, de keuze.</note> dan het leven, opdat gij moogt leven, en gij en uw zaad;</verse>
<verse osisID="Deut.30.20"> en heb den Heer, uwen God, lief<note n="3040">Het verband tusschen dit en het vorige vers is in het Hebr. duidelijker uitgedrukt: Kies dan het leven... door den Heer, uwen God, lief te hebben enz.</note> en gehoorzaam aan zijne stem en hang Hem aan (want Hij is uw leven en de lengte uwer dagen), opdat gij wonen moogt in het land, aangaande hetwelk de Heer aan uwe vaderen, Abraham, Isaäc en Jacob, gezworen heeft het hun te zullen geven.</verse>
</chapter>

      
<chapter osisID="Deut.31"> 
<title>Hoofdstuk XXXI.</title><p>Moses wijst, in het vooruitzicht van zijn aanstaanden dood, Josue als zijn opvolger aan (v. 1-.8. Hij gelast aan de priesters het boek der Wet elke zeven jaren aan het volk voor te lezen (v. 9-.13. God verschijnt aan Moses en Josue, en aan Moses den toekomstigen afval des volks voorspellend, gebiedt Hij hem een lied te vervaardigen, dat altijd tegen Israël, als het ontrouw wordt, zal getuigen, terwijl Hij Josue in zijn ambt bevestigt (v. 14-.24. Moses geeft het boek der Wet den levieten in bewaring en roept eene vergadering des volks bijeen om zijn lied aan gansch Israël te doen hooren (v. 25-.30.</p>
<verse osisID="Deut.31.1"> Moses ging dan henen en sprak<note n="3041">Hebr.: ‘En Moses ging en sprak’, met welke zegswijze louter bij wijze van inleiding Moses' laatste rede wordt aangekondigd.</note> al deze woorden tot gansch Israël,</verse>
<verse osisID="Deut.31.2"> en hij zeide tot hen: Ik ben thans honderd twintig jaren oud, ik kan niet langer uitgaan en ingaan, te meer daar ook de Heer mij gezegd heeft: Gij zult dezen Jordaan niet overtrekken<note n="3042">Uitgaan en ingaan, een gebruikelijke zegswijze voor ‘het werk verrichten’. Moses was nog krachtig genoeg (vgl. XXXIV 7), maar hij sprak zoo, aan de grenzen des lands, wetende, dat hij Chanaän niet betreden zou; vgl. Num. XXVII 13. - In plaats van te meer daar ook heeft het Hebr.: ‘en (want) de Heer heeft mij gezegd’ enz.</note>.</verse>
<verse osisID="Deut.31.3"> De Heer, uw God, zal dan aan uwe spits overtrekken; Hij zelf zal al die volken voor uw aangezicht verdelgen en gij zult ze overmeesteren; en deze Josue zal aan uwe spits overtrekken, gelijk de Heer gesproken heeft.</verse>
<verse osisID="Deut.31.4"> En de Heer zal hun doen, gelijk Hij gedaan heeft aan Sehon en Og, de koningen der Amorrheërs, en aan hun land, en Hij zal hen verdelgen.</verse>
<verse osisID="Deut.31.5"> Wanneer Hij dan ook hen aan u heeft overgeleverd, zult gij hun eveneens doen, gelijk Ik u geboden heb.</verse>
<verse osisID="Deut.31.6"> Handelt mannelijk en weest sterk; vreest niet en versaagt niet voor hun aangezicht; want de Heer, uw God, Hij zelf is uw leidsman en Hij zal u niet begeven noch verlaten.</verse>
<verse osisID="Deut.31.7">En Moses riep Josue en zeide tot hem in tegenwoordigheid van geheel Israël: Wees moedig en sterk! Gij toch zult dit volk in het land binnenvoeren, dat de Heer aan hunne vaderen gezworen heeft hun te zullen geven, en gij zult het bij het lot verdeelen<note n="3043">Vgl. hierbij Num. XXVII 18-23.</note>.</verse>
<verse osisID="Deut.31.8"> En de Heer, die de leidsman is van ulieden, Hij zelf zal met u zijn; Hij zal u niet begeven noch verlaten; vrees niet en versaag niet.</verse>
<verse osisID="Deut.31.9"> Moses schreef dan deze wet en gaf ze aan de priesters, de zonen van Levi, die de ark van het verbond des Heeren droegen, en aan al de oudsten van Israël<note n="3044">Deze wet is of wel het Boek Deuteronomium of wel, zooals de Joodsche overlevering houdt, de gansche Pentateuch. Voor die tweede meening pleit, dat ook in het begin (Deut. I 5, vgl. daar noot 4) ‘deze wet’ den inhoud beteekent der drie vorige Boeken, welker onafscheidelijke inleiding het eerste Boek is. Ook spreekt hiervoor de bedoeling (v. 11-13, 26) bij de overhandiging van het geschrift. Alleen de Pentateuch bevatte alles, wat door Israël geleerd en onderhouden moest worden, en het is onverklaarbaar, waarom de onvolledige wetsverklaring van Deuteronomium alleen hare plaats bij de ark gehad zou hebben. - Wat het schrijven van den Pentateuch betreft, daartoe had de lange duur der omzwerving ruimschoots gelegenheid gegeven en ook kon dat onder leiding van Moses door anderen geschieden. - Aan de priesters was hoofdzakelijk de zorg voor de Wet (Mal. II 7) opgedragen, maar ook de oudsten of overheden (Exod. III noot 15) hadden macht om het Verbond ongeschonden te handhaven en de overtreders der Wet te straffen; vandaar de overhandiging der Wet aan beiden.</note>.</verse>
<verse osisID="Deut.31.10"> En hij gebood hun, zeggende: Na zeven jaren, in het jaar der kwijtschelding, op het hoogfeest der Tenten<note n="3045">Vgl. XV 1; Lev. XXIII 34-43.</note>,</verse>
<verse osisID="Deut.31.11"> als allen uit Israël te zamen komen om voor het aangezicht van den Heer, uwen God, te verschijnen ter plaatse, welke de Heer zal uitkiezen, zult gij de woorden dezer wet in tegenwoordigheid van geheel Israël lezen<note n="3046">Vgl. XVI 16 en II Esdr. VIII 18.</note>, ten aanhooren van hen,</verse>
<verse osisID="Deut.31.12"> en terwijl geheel het volk bijeenverzameld is, zoowel de mannen als de vrouwen, de kinderen en de aankomelingen, die binnen uwe poorten zijn; opdat zij hooren en leeren en den Heer, uwen God, vreezen en al do woorden dezer wet onderhouden en vervullen.</verse>
<verse osisID="Deut.31.1">onkundig zijn; opdat zij kunnen hooren en den Heer, hunnen God, mogen vreezen al de dagen, dat zij in het land wonen, waar gij over den Jordaan henentrekt om het in bezit te nemen.</verse>
<verse osisID="Deut.31.14"> En de Heer zeide tot Moses: Zie, nabij zijn de dagen van uwen dood; ontbied Josue en stelt u in den tabernakel der getuigenis, opdat Ik hem bevelen geve<note n="3047">Vgl. Num. XXVII 13, alsook v. 20 noot 6. - In den tabernakel, d.i. (vgl. v. 15) bij den ingang des tabernakels, zooals ook de Grieksche vertaling heeft.</note>. Moses en Josue gingen dan henen en stelden zich in den tabernakel der getuigenis;</verse>
<verse osisID="Deut.31.15"> en de Heer verscheen daar in de wolkzuil, welke aan den ingang des tabernakels bleef staan<note n="3048">De wolkzuil, het teeken van Gods tegenwoordigheid, waarin bijwijlen de heerlijkheid Gods zich op bijzondere wijze (Exod. XVI 10; Num. XVI 43) vertoonde, hing gewoonlijk (Exod. XL 35, 36; Num. IX 18) boven den tabernakel. Somtijds echter, wanneer de Heer zijn gezag zeer nadrukkelijk en onmiddellijk uitoefende zooals hier (zie ook Num. XII 5), stelde zich de wolkzuil aan den ingang des tabernakels en verscheen daar de Heer in de wolkzuil, doordat er zijne heerlijkheid, anders boven het verzoendeksel der ark (Exod. XXV 22; XL noot 11) tronend, ten aanschouwen des volks schitterde. Dat in Deuteronomium eerst hier van den tabernakel melding gemaakt wordt, is zeer verklaarbaar. Het Boek bestaat immers bijkans uitsluitend uit redevoeringen van Moses tot het volk, waarbij bepaaldelijk op de naleving der wetten gewezen wordt.</note>.</verse>
<verse osisID="Deut.31.16"> En de Heer zeide tot Moses: Zie, gij zult met uwe vaderen slapen, en dit volk zal opstaan en de vreemde goden nahoereeren<note n="3049">Tot Moses, in tegenwoordigheid echter van Josue, tot diens onderrichting. Nahoereeren, vgl. Exod. XXXIV noot 12.</note> in het land, waarheen het gaat om daar te wonen; aldaar zal het Mij verlaten en het verbond te niet doen, dat Ik met hetzelve gesloten heb.</verse>
<verse osisID="Deut.31.17"> En mijne gramschap zal tegen hetzelve toornen te dien dage; en Ik zal het verlaten en mijn aanschijn voor hetzelve verbergen<note n="3050">Het aanschijn voor iemand verbergen beteekent overdrachtelijk: aan iemand den bijstand onttrekken, hem niet langer gunst en hulp verleenen.</note>, en het zal der verslinding ter prooi zijn; alle rampen en kwellingen zullen het treffen, zoodat het te dien dage zeggen zal: Voorwaar, omdat God niet met mij is, hebben mij deze rampen getroffen.</verse>
<verse osisID="Deut.31.18"> Ik echter zal mijn aanschijn verbergen en bedekken te dien dage om al het kwaad, dat het deed, omdat het vreemde goden gevolgd heeft.</verse>
<verse osisID="Deut.31.19"> Nu dan schrijft voor ulieden dit lied en leert het den kinderen van Israël, opdat zij het in het geheugen bewaren en met den mond zingen, en opdat Mij dit lied tot getuigenis zij onder de kinderen van Israël<note n="3051">Dit lied, het in het volgende Hoofdstuk opgeteekende lied van Moses (zie v. 22 en 30) is ook Josue's lied, schrijft voor ulieden. Die last werd ook hem gegeven, wijl hij, na Moses' aanstaanden dood, te zorgen had, dat het lied een volkszang zou worden tot getuigenis van Gods getrouwheid en goedheid, van Israël's ontrouw en rechtmatig bestrafte boosheid.</note>.</verse>
<verse osisID="Deut.31.20"> Want Ik zal het binnenvoeren in het land, aangaande hetwelk Ik aan zijne vaderen heb gezworen, dat van melk en honig overvloeit. En wanneer zij gegeten zullen hebben en verzadigd en vet zijn geworden, zullen zij zich afwenden naar vreemde goden en hen dienen; en zij zullen Mij verachten en mijn verbond te niet doen.</verse>
<verse osisID="Deut.31.21"> Nadat vele rampen en kwellingen het zullen treffen, zal dit lied hun antwoord geven tot een getuigenis, dat geene vergetelheid zal verdelgen uit den mond van zijn zaad. Want Ik ken zijne gedachten, wat het heden doen zal, voordat Ik het binnenvoer in het land, dat Ik aan hetzelve beloofd heb<note n="3052">Het lied zal door de nakomelingschap nimmer vergeten worden en blijft zoo in de toekomst tegen Israël getuigenis afleggen; vgl. vorige noot. - Want ik ken enz. Op de booze gezindheid des volks, niet juist onmiddellijk vóór de intrede van Chanaän, waaraan de Vulgaat doet denken, maar gedurende het woestijnleven in het algemeen schijnt hier volgens den grondtekst gedoeld te zijn. Sommigen verstaan het Hebr. in dien zin, dat God nu reeds Israël's toekomstige boosheid in Chanaän zegt te kennen, alvorens Hij het volk nog daarin heeft binnengeleid.</note>.</verse>
<verse osisID="Deut.31.22"> Moses schreef dan het lied en leerde het den kinderen van Israël.</verse>
<verse osisID="Deut.31.23"> En de Heer gaf last aan Josue, den zoon van Nun, en zeide: Wees moedig en sterk; want gij zult de kinderen van Israël in het land binnenvoeren, dat Ik beloofd heb, en Ik zal met u zijn.</verse>
<verse osisID="Deut.31.24"> Nadat dan Moses de woorden dezer wet<note n="3053">Vgl. noot 4.</note> in een boek geschreven en ze voleindigd had,</verse>
<verse osisID="Deut.31.25"> gebood hij aan de levieten, die de ark van het verbond des Heeren droegen<note n="3054">Aan de priesters, uitsluitend bevoegd (Num. IV 5, 15, 19) het heiligdom binnen te gaan en dus alleen in staat dit gebod (zie het volgende vers) te volbrengen. Zoo dan zijn niet de levieten uit Caäth's geslacht bedoeld, al behoorde ook aanvankelijk in de woestijn, toen het getal priesters nog zeer gering was, het dragen van de ark (Num. III 31; IV 15) tot hun werk. De tijd der omzwerving liep ten einde en sinds het priesterlijke geslacht zich genoeg had uitgebreid, werd het dragen van de ark vermoedelijk eene eeretaak der priesters; vgl. v. 9; Jos. III 6; IV 9, 10; VI 6, 12; VIII 33; I Reg. IV 4.</note>, zeggende:</verse>
<verse osisID="Deut.31.26"> Neemt dit boek en plaatst het ter zijde van de ark des verbonds van den Heer, uwen God, opdat het daar tegen u tot getuigenis strekke.</verse>
<verse osisID="Deut.31.27"> Want ik ken uwe wederspannigheid en uwen allerhardsten nek. Nog bij mijn leven en terwijl ik met u verkeerde, hebt gij altijd wederspannig gehandeld tegen den Heer; hoeveel meer, als ik gestorven zal zijn<note n="3055">Allerhardsten nek; vgl. Exod. XXXII noot 9. - Het ongunstig verleden van Israël zeide genoeg wat de toekomst zou zijn. Hiermede is reden gegeven, waarom het boek tegen Israël zou getuigen.</note>!</verse>
<verse osisID="Deut.31.28"> Verzamelt bij mij al de oudsten in uwe stammen en de leeraars, en ik zal, ten aanhooren van hen, deze woorden spreken en den hemel en de aarde tegen hen oproepen<note n="3056">Als vertegenwoordigers van het volk moesten de oudsten en de leeraars (Hebr. ‘sjoterim’, vgl. Deut. I noot 9) het lied van Moses aanhooren om het aan gansch Israël bekend te maken.</note>.</verse>
<verse osisID="Deut.31.29"> Want ik weet, dat gij na mijnen dood slecht zult handelen en snel van den weg afwijken, dien ik u geboden heb; dan zullen rampen u overkomen in den laatsten tijd<note n="3057">Vgl. Gen. XLIX noot 1, waar de Hebreeuwsche zegswijze, door de Vulgaat anders en juister vertaald, verklaard is.</note>, wanneer gij kwaad doet voor het aangezicht des Heeren, zoodat gij Hem tergt door de werken uwer handen.</verse>
<verse osisID="Deut.31.30"> Moses sprak dan, ten aanhooren der gansche vergadering van Israël, de woorden van dit lied en voltooide het tot het einde toe.</verse>
</chapter>

      
<chapter osisID="Deut.32"> 
<title>Hoofdstuk XXXII.</title>
<p>Inleiding van Moses' lied, dat Gods handelwijze ten opzichte van Israël huldigen zal (v. 1-.4. Ondank van Israël, dat de uitnemende liefde des Heeren met gruwelijke afgoderij vergold (v. 5-.18. Bestraffing van Israël door den vergramden God (v. 19-27) en rechtvaardiging van zijne gestrengheid (v. 28-.35. Oordeel Gods vol barmhartigheid voor zijne getrouwen, maar vol wraak voor zijne vijanden (v. 36-.43. Nieuwe vermaning van Moses na het uitspreken des lieds (v. 44-.47. Herhaalde aankondiging aan Moses betreffende zijn aanstaanden dood op den Nebo (v. 48-.52.</p>
<verse osisID="Deut.32.1"> Hoort, hemelen, wat ik spreek; hoore de aarde de woorden mijns monds<note n="3058">Hemel en aarde worden opgeroepen, eene in zulk een verheven en belangrijk lied passende persoonsverbeelding, om tegen Israël (XXXI 28) bij het wisselen der menschengeslachten te blijven getuigen (Is. I 2), wanneer ooit het verbond wordt verbroken, bij welks sluiting hemel en aarde (IV 36) de groote getuigen waren.</note>.</verse>
<verse osisID="Deut.32.2"> Verzamele zich als de regen mijne leer, vloeie als de dauw mijne rede; als stortregen op het gras en als droppels op de gewassen<note n="3059">Gelijk regen en dauw den bodem vruchtbaar maken, aan het kruid des velds verkwikking en groeikracht geven, zoo dringe dit lied in de harten ten vruchtbaren zegen.</note>.</verse>
<verse osisID="Deut.32.3"> Want den naam des Heeren zal ik aanroepen; geeft verheerlijking aan onzen God<note n="3060">Want (Hebr. ‘ki’) bleef beter onvertaald. Het heeft hier geen redengevende beteekenis, maar legt alleen nadruk op hetgeen volgen gaat. - Aanroepen, naar het Hebr. in zijn eerste beteekenis ‘prijzen’. - De naam des Heeren is de Heer zelf, de God des verbonds; vgl. Exod. III noot 11, 12 en 14. - Het volgende vers, het laatste van den plechtigen aanvang, bepaalt nader, waarin die lofprijzing van Jehova zal bestaan.</note>.</verse>
<verse osisID="Deut.32.4"> Gods werken zijn volmaakt en al zijne wegen zijn gerichten; God is getrouw en zonder eenig onrecht, Hij is rechtvaardig en gerecht<note n="3061">Wat God doet is onberispelijk. Hij vervult getrouw zijne beloften en oefent immer gerechtigheid. Dit aantoonend, zal het lied 's Heeren handelwijze ten opzichte van zijn volk rechtvaardigend verheerlijken en zoo voor Jehova en tegen Israël (XXXI 19, 21) getuigen. - In het Hebr. luidt het eerste halfvers: ‘de Rots, - onberispelijk is zijn werk, want al zijne wegen’ of ‘daarom zijn al zijne wegen (een rechtvaardig) gericht’. Nog vijfmaal (v. 15, 18, 30, 31, 37) heet God in den grondtekst eveneens ‘de Rots’, welke beeldspraak Hem als den sterken en onveranderlijken God aanwijst.</note>.</verse>
<verse osisID="Deut.32.5"> Zij zondigden tegen Hem, en niet zijne kinderen zijn zij door schandelijkheden; een slecht en verdorven geslacht<note n="3062">Gods werk, zijn verbond met het uitverkoren volk, is onberispelijk, maar Israël's werk is zonde, schandelijke ontrouw en afgoderij. - Het duistere Hebr. kan beteekenen: ‘verdorven heeft zich - niet zijne zonen, hun uitvaagsel (zijn zij) - een verkeerd en slecht geslacht’. Anderen vertalen: ‘Hij heeft zich niet verdorven; (God is niet ten kwade veranderd, zooals zij beweren, die Gods handelwijze ten opzichte van zijn misdadig volk niet begrijpen, maar) zijne zonen bezoedelden zich (vgl. voor die beteekenis van het letterlijke “hunne schande” Prov. IX 7 in grondtekst en Vulgaat), een verkeerd en slecht geslacht’. Deze vertaling is zeker eenvoudig en duidelijk. Daarenboven is zoo dit vers een gewenschte toelichting op het vorige vers en een geleidelijke overgang op het volgende.</note>.</verse> 
<verse osisID="Deut.32.6"> Vergeldt gij aldus den Heer, dwaas en onzinnig volk? Is Hij uw vader niet, die u ten bezit genomen en u gemaakt en geschapen heeft<note n="3063">Veel meer dan andere volken mocht Israël (vgl. Exod. IV 22) God zijnen vader noemen en werd het zijn bezit en het volk, dat de Heer gemaakt en geschapen, Hebr. ‘bevestigd’ of ‘vast en sterk gemaakt’, heeft. God zelf immers verklaarde Israël (vgl. Exod. XIX 5) tot zijn bijzonder eigendom en voedde het, na de verlossing uit Egypte, onder zorgzame leiding tot een onafhankelijk en wijs geordend volk op, om het te bevestigen, een gezeten en grondvast volk te maken in Chanaän. Dit drieërlei bewijs voor de in v. 8 nadrukkelijk betuigde vaderliefde van God ten opzichte van Israël wordt v. 9, v. 10-12, v. 13 en 14 nog meer uiteengezet.</note>?</verse>
<verse osisID="Deut.32.7"> Herinner u de oude dagen, denk aan de geslachten, aan elk van hen; ondervraag uwen vader, en hij zal het u verkondigen; uwe ouden, en zij zullen het u zeggen<note n="3064">Eene opwekking tot de geslachten van Israël in alle eeuwen en een passende inleiding op de lofprijzing (v. 8-14) van Gods teedere vaderliefde en machtige vaderzorg.</note>.</verse>
<verse osisID="Deut.32.8"> Toen de Allerhoogste de volken verdeelde, toen Hij de kinderen van Adam vaneenscheidde, stelde Hij de grenzen der volken vast naar het getal der kinderen van Israël<note n="3065">Hij gaf aan elk volk een eigen land, maar in dier voege, dat voor Israël, al bestond het nog niet, naar zijn toekomstige getalsterkte een ruim gebied bewaard bleef. En waarom God aldus met zorgzame vaderliefde Israël gedacht, verklaart het volgende vers.</note>.</verse>
<verse osisID="Deut.32.9"> Het deel toch des Heeren is zijn volk; Jacob het snoer zijner erfenis<note n="3066">Israël is Gods uitverkoren deel, Jacob's nakomelingschap zijn bijzonder bezit, zijn erfdeel; vgl. Exod. XIX 5; Deut. IV 20; X 14, 15. - Snoer zijner erfenis is de erfenis, welke God zich als met het meetsnoer bepaald heeft. De uitdrukking (vgl. Ps. XV 6; LXXVII 54; Sophon. II 5) is ontleend aan het gebruik om bij landverdeeling aan een ieder zijn deel met het meetsnoer toe te wijzen.</note>.</verse>
<verse osisID="Deut.32.10"> Hij vond hem in een woest land, in een oord van verschrikking en van vervaarlijke eenzaamheid; Hij leidde hem rond en onderrichtte hem en bewaarde hem als zijn oogappel<note n="3067">Hij vond: hier is, gelijk Israël's geschiedenis voor en na den uittocht bewijst, van een vinden der liefde sprake, welke den ongelukkige zorgzaam zoekt, van den ondergang redt en beschermend tot zich neemt. Ook Egypte, zoolang het land van verschrikkelijke ellende en verlatenheid, is in de beeldspraak van het woeste land mede begrepen.</note>.</verse> 
<verse osisID="Deut.32.11"> Gelijk de arend zijne jongen aanmoedigt om te vliegen en boven hen zweeft, breidde Hij zijne vleugelen uit en nam hem op en droeg hem op zijne schouders<note n="3068">Op zijne schouders, Hebr.: ‘op zijne slagwiek’. Vgl. Exod. XIX noot 4.</note>.</verse>
<verse osisID="Deut.32.12"> De Heer alleen was zijn leids man, en geen vreemde god was met hem<note n="3069">Israël, door Jehova alleen tot een volk gemaakt (vgl. noot 6), moet derhalve geen vreemde goden dienen.</note>.</verse>
<verse osisID="Deut.32.13"> Hij plaatste hem op een hoogverheven land, opdat hij de vruchten der velden zou eten, opdat hij honig uit de rots zou zuigen en olie uit allerhardsten steen<note n="3070">Hij plaatste hem, Hebr.: ‘deed hem rijden’, d.i. stelde hem in heerschappij. Meermalen (vgl. in den grondtekst Ps. XLIV, Hebr. XLV 4, 5; LXV Hebr. LXVI 12; Is. LVIII 14) heeft ‘rijden’ de overdrachtelijke beteekenis van ‘heerschen’. - Op een hoogverheven land, Hebr.: ‘op de hoogten des lands’. Wie meester is van de hoogten of sterke plaatsen, beheerscht het gansche land. - In enkele trekken schildert dit en het volgende vers het veilige bergland Chanaän, waar Israël, door God bevestigd (vgl. noot 6), een gezeten volk werd. Zelfs de dorre rots, waar de bijen in spleten en holen honig opleggen, zelfs de harde steengrond, waar de olijfboomen groeien, zijn er met de vruchtbare vlakten aan de bevolking ten zegen.</note>.</verse>
<verse osisID="Deut.32.14"> Boter van runderen en melk van schapen met het vet van lammeren en van rammen, Basan's zonen; en bokken met het merg der tarwe, en opdat hij het allerzuiverste druivenbloed drinken zou<note n="3071">Rammen, Basan's zonen, zijn vette rammen; vgl. Ps. XXI 13; Amos IV 1 en de aanteekeningen. - Het merg of vet der tarwe is de beste tarwe.</note>.</verse>
<verse osisID="Deut.32.15"> Vet werd de lieveling en hij sloeg achteruit; vet, gemest, uitgedijd, verliet hij God, zijnen Maker, en week af van God, zijn heil<note n="3072">Al die goedheid van God vergold het dwaze en onzinnige Israël (vgl. v. 6) met schandelijken ondank; zie v. 15-18. - De lieveling, Hebr.: ‘Jesjoeroen’, een bijnaam, waarmede nog driemaal (XXXIII 5, 26 en Is. XLIV 2 in den grondtekst) Israël is aangeduid. ‘Jesjoeroen’ (van ‘jasjar’) beteekent ‘de brave’ en herinnert tevens door eenige overeenkomst in klank aan den naam ‘Israël’. Waarschijnlijk is het een van die verkleinwoorden, zooals de liefde vertrouwelijk en gemeenzaam die bezigt om hare genegenheid uit te drukken. Elders werd het door de Vulgaat juister met ‘rectissimus’, ‘rechtschapene’ vertaald. - Hij sloeg achteruit, gelijk het lastdier doet in dartelen overmoed na langen rusttijd en overvloedige voeding. - En week af enz., Hebr.: ‘en minachtte de Rots van zijn heil’. Vgl. noot 4.</note>.</verse>
<verse osisID="Deut.32.16"> Zij tergden Hem door vreemde goden, en door gruwelen hitsten zij Hem aan tot gramschap<note n="3073">Tergden, Hebr.: ‘wekten zijne ijverzucht’; vgl. Exod. XX noot 7. - Gruwelen zijn de afgoden; vgl. VII 25; XXVII 15.</note>.</verse> 
<verse osisID="Deut.32.17"> Zij offerden aan duivelen en niet aan God, aan goden, die zij niet kenden; nieuwe en hedendaagsche kwamen, aan welke hunne vaderen geene hulde brachten.</verse>
<verse osisID="Deut.32.18"> God, die u voortbracht, hebt gij verlaten, en gij hebt den Heer, uwen Schepper, vergeten<note n="3074">God, Hebr.: ‘de Rots’. - Uwen Schepper, Hebr.: ‘die u baarde’. - Israël, God vergetend en verlatend, wien het alles te danken heeft, is dus schuldig en verdient het strafgericht van den rechtvaardigen God (v. 4), dat in de volgende verzen 19-27 wordt aangekondigd.</note>.</verse>
<verse osisID="Deut.32.19"> De Heer zag het en werd tot gramschap aangehitst; omdat zijne zonen en dochters Hem tergden.</verse>
<verse osisID="Deut.32.20"> En Hij zeide: Ik zal mijn aanschijn voor hen verbergen en het einde van hen aanschouwen; want het is een verdorven geslacht en zij zijn ontrouwe kinderen<note n="3075">God wordt naar menschelijke wijze sprekend ingevoerd. Hij zal aan het misdadige volk zijnen bijstand onttrekken (vgl. XXXI noot 10) en zien (Hebr.) ‘wat hun einde zijn zal’, wat er van hen zal geworden.</note>.</verse>
<verse osisID="Deut.32.21"> Zij tergden Mij met hetgeen niet God was, en vertoornden Mij door hunne ijdelheden; en Ik zal hen tergen met hetgeen geen volk is, en door een dwaas volk zal Ik hen vertoornen<note n="3076">Tergden, vgl. noot 16. - God zal met hen doen, gelijk zij deden met Hem. Hij zal, Israël verwerpend, zijne gunst aan de heidenen verleenen, die door het uitverkoren volk Gods minachtend niet-volk en dwaas volk (Eccli. L 27, 28) genoemd werden. Gedeeltelijk werd meermalen deze bedreiging vervuld, zoo dikwijls de Israëlieten ter kastijding hunner boosheid door heidensche volken overwonnen en verdrukt werden. De volkomen vervulling der voorzegging echter had plaats in de volheid der tijden, toen, met uitsluiting van het Joodsche volk, de menigte der heidensche volken in de Kerk de zegeningen van den Messias verwierf; zie Rom. X 19.</note>.</verse>
<verse osisID="Deut.32.22"> Een vuur is ontstoken in mijne verbolgenheid, en het zal branden tot in het diepste der onderwereld; en het zal de aarde met haar gewas verslinden en de grondvesten der bergen verbranden<note n="3077">Hebr.: ‘Want een vuur’ enz. - In krachtige beeldspraak is hier nadrukkelijk de reden herhaald, waarom God zijne gunst aan Israël onttrekken, aan de heidensche volken verleenen zal (v. 20 en 21), en wordt tevens aangekondigd, dat de goddelijke wraak zich nog op andere wijze kastijdend zal toonen. Zooals meer geschiedt (Jerem. XV 14; XVII 4; Thren. IV 11), wordt de straffende gramschap van God bij een alles verwoestend vuur vergeleken, dat tot de meest ongenaakbare schuilhoeken of overdrachtelijk gesproken tot in het diepste der onderwereld (vgl. Gen. XXXVII noot 16) doordringt en hoegenaamd niets ongedeerd laat. Deze schildering van Gods verbolgenheid, welke zich feitelijk aan Israël in allerlei plagen (v. 23-26) openbaarde, schijnt ontleend en doet denken aan de wraak Gods bij den ondergang van Sodoma en Gomorrha.</note>.</verse> 
<verse osisID="Deut.32.23"> Ik zal rampen op hen verzamelen, en mijne pijlen zal Ik op hen verschieten<note n="3078">De rampen van hongersnood, pest, wilde dieren en oorlog (Ez. XIV 21), waarmede God de zondaars straft, zijn de pijlen zijner wraak; vgl. v. 42; Job VI 4; Ps. VII 13, 14; XXXVII 3; XLIV 6; Ez. V 16.</note>.</verse>
<verse osisID="Deut.32.24"> Zij zullen vergaan van den honger, en vogelen zullen met allerwreedsten beet hen verslinden; de tanden der wilde dieren zal Ik op hen afzenden met de woede der over de aarde kruipende slangen<note n="3079">Vogelen, Hebr.: ‘resjeph’, een duister woord (elders Ps. LXXVII 48 ‘ignis’, ‘vuur’; Cant. VIII 6 ‘lampades’, ‘fakkels’, vertaald), dat vermoedelijk ‘vlam’ of ‘vuur’ beteekent. De grondtekst heeft hier waarschijnlijk dezen zin: ‘En zij zullen verslonden worden door vuur (misschien: koortsvuur of pestvuur) en bitter verderf’. - De woede enz. Hebr.: ‘het venijn der in het stof kruipende’.</note>.</verse>
<verse osisID="Deut.32.25"> Buiten zal hen het zwaard vernielen en binnen de verschrikking, den jongeling te gelijk met de maagd, den zuigeling met den grijsaard<note n="3080">Het zwaard des vijands zal buiten de krijgslieden dooden, en binnen in de huizen zal de verschrikking van pest en hongersnood de weerloozen vermoorden. Zie Thren. I 20.</note>.</verse>
<verse osisID="Deut.32.26"> Ik sprak: Waar zijn zij? Ik zal bij de menschen hunne gedachtenis doen ophouden<note n="3081">Waar zijn zij? enz. M.a.w. zijn er nog overig, ook hen zal ik treffen, zoodat het gansche volk te niet gaat. - In verband met het volgende en naar een andere meer juiste vertaling van den grondtekst luidt echter dit vers: ‘Ik zeide (Ik had kunnen zeggen): Ik zal hen vernietigen; Ik zal hunne gedachtenis’ enz. Waarom evenwel de volkomen vernietiging niet geschiedt, verklaart v. 27.</note>.</verse>
<verse osisID="Deut.32.27"> Maar om de gramschap der vijanden stelde ik het uit; opdat niet hunne vijanden wellicht verwaand mochten worden en zeggen: Onze hoog opgeheven hand, en niet de Heer, heeft dat alles gedaan<note n="3082">Maar om de gramschap enz. Hebr.: ‘Zoo Ik niet den hoon der vijanden vreesde’. Het is een menschelijke spreekwijze, welke (zie het vervolg van het vers) te kennen geeft, dat de volkomen vernietiging niet overeenstemt met de bevordering van de eer Gods onder de menschen. Vgl. hierbij Exod. XXXII 12; Num. XIV 16; Deut. IX 28, waar een soortgelijke reden wordt aangevoerd.</note>.</verse>
<verse osisID="Deut.32.28"> Het is een volk zonder beraad en zonder verstand<note n="3083">Hebr.: ‘Want het is een volk’ enz. Al die plagen van Gods verbolgenheid zullen Israël treffen en haast vernietigen (v. 22-26), omdat het, God verlatend voor de afgoden, dwaas is geworden; vgl. Is. XXVII 11; Jerem. IV 22. - Volgens eenigen zou dit en het volgende vers op de in v. 27 genoemde heidensche volken doelen. Die meening is echter, gelet op de bedoeling van het voor Israël geschreven lied (XXXI 21), niet aannemelijk.</note>.</verse>
<verse osisID="Deut.32.29"> Och, dat zij wijs waren en be- grip hadden en acht gaven op het einde<note n="3084">Hebr.: ‘Op hun einde’, d.i. op hun lot om in het eind de rechtmatige straf hunner boosheid te ontvangen, zooals v. 30-33 nogmaals betuigd wordt.</note>!</verse>
<verse osisID="Deut.32.30"> Hoe kan één er duizend vervolgen en twee er tien duizend doen vluchten? Is het niet, omdat hun God hen verkocht en de Heer hen ingesloten heeft<note n="3085">Eén vijand duizend Israëlieten, derhalve het tegenovergestelde van Lev. XXVI 8. - Hun God, Hebr.: ‘hun Rots’; vgl. noot 4. - Ingesloten, Hebr.: ‘overgeleverd’.</note>?</verse>
<verse osisID="Deut.32.31"> Want onze God is niet als hunne goden, en onze vijanden zijn rechters<note n="3086">Dat de afgoden tegen Gods volk machteloos waren, wanneer het zich Jehova's bescherming niet onwaardig maakte, hadden reeds de Egyptenaren (Exod. XIV 25) en Balaäm (Num. XXIII en XXIV) erkend en erkenden later eveneens de Chanaänieten (Jos. II 9-11), de Philistijnen (I Reg. IV 8; V 7) en de Ammonieten (Judith V 25). Zoo waren Israël's vijanden inderdaad rechters, die het aan God ontrouwe volk overtuigden van strafschuldige dwaasheid. - Het Hebr. heeft: ‘Want niet als onze Rots is hun rots’ enz. Ook aan de afgoden wordt hier de naam van ‘rots’ gegeven, omdat de heidenen hen als den waren God huldigden en op hen als zoodanig vertrouwden.</note>.</verse>
<verse osisID="Deut.32.32"> Van Sodoma's wijnstok is hun wijnstok en van Gomorrha's ommelanden; hunne druif is een galdruif en de trossen zijn allerbitterst<note n="3087">Hebr.: ‘Want van Sodoma's wijnstok’ enz. Nogmaals is in dit en het volgende vers Israëls zonde aangewezen als de oorzaak van Israël's ongeluk in de toekomst. Weerloos wordt het volk van Jehova, wiens oppermacht zelfs door de heidenen erkend is, de prooi der vijanden, omdat de door God geplante wijnstok (vgl. voor soortgelijke beeldspraak Ps. LXXIX 9; Is. V 4; Jerem. II 21; Osee X 1) verbastert en bederft; omdat Gods volk, in boosheid aan Sodoma en Gomorrha gelijk, in wandaden en gruwelen die verdorven steden navolgend (vgl. Is. I 10; III 9; Jerem. XXIII 14; Ez. XVI 48), Gods straffen noodzakelijk maakt.</note>.</verse>
<verse osisID="Deut.32.33"> Hun wijn is drakengal en ongeneeslijk adderenvenijn.</verse>
<verse osisID="Deut.32.34"> Zijn deze dingen niet opgeborgen bij Mij en verzegeld in mijne schatkamers<note n="3088">Deze dingen, Israël's zonden, vergeet de Heer nimmer, zoodat de afval ongewroken zou blijven, maar met zorg bewaart Hij ze voor den zekeren en snel komenden dag der vergelding. Zie het volgende vers. Het schuldige volk vleie zich daarom niet als zouden de bedreigingen onvervuld blijven.</note>?</verse>
<verse osisID="Deut.32.35"> Mij is de wraak, en Ik zal vergelden op den tijd, dat hun voet wankelt; nabij is de dag des verderfs, en haastig snellen de tijden aan<note n="3089">Dat hun voet wankelt en zij vallen, om niet meer op te staan; vgl. voor de beteekenis dezer zegswijze Ps. XCIII, 18. De Heer zal derhalve te zijnen tijde vergelden om te verderven. De grondtekst kan ook vertaald worden: ‘Ten bepaalden tijde zal hun voet wankelen’. - En de tijden enz. Hebr.: ‘En wat over hen beschikt is, spoedt aan’.</note>.</verse> 
<verse osisID="Deut.32.36"> De Heer zal zijn volk richten en over zijne dienaars zich erbarmen; Hij zal zien, dat de hand verzwakt is en dat ook de opgeslotenen bezweken en de overgeblevenen vergaan zijn<note n="3090">Wijl dan den Heer de wraak toekomt, zal Hij zijn volk richten, al de bedreigingen, waarvan dit lied vol is, aan zijn trouweloos volk vervullen. Niet ten eenenmale echter verdelgt Hij Israël en ook bij het oefenen zijner strenge gerechtigheid blijft het Hem eigen barmhartig te zijn; vgl. XXX 1-10. Vandaar: en over zijne dienaars, de rechtvaardigen en de boetvaardigen na de kastijding, zal Hij zich erbarmen of, gelijk de Septuagint heeft (vgl. II Mach. VII 6): ‘betreffende zijne dienaars zal Hij zich vertroosten’, te weten door hen te redden en te beschermen. - Hij zal zien enz. Hiermede is het onmiddellijke gevolg van het voltrokken strafgericht, de uiterste ellende van Israël, uitgedrukt, wanneer de beslotenen enz. Hebr.: ‘het beslotene en het verlatene’, door allerlei kastijding meerendeels (zie v. 26, 27) vergaan zullen zijn. Volgens velen beteekent ‘het beslotene en het verlatene’ (vgl. III Reg. XIV 10; XXI 21; IV Reg. IX 8) de burgerij binnen de besloten steden en het weerlooze volk op het land, volgens anderen: het kostbare, dat met zorg wordt bewaard, en het geringe, dat onbewaakt blijft. - De grondtekst kan ook vertaald worden: ‘De Heer zal zijn volk richten en over zijne dienaars zich erbarmen, wanneer Hij zien zal’ enz. Ongetwijfeld is hier van het einde des strafgerichts sprake, van de barmhartigheid na de gerechtigheid, van 's volks herstelling na straffende vernedering, zooals dat telkens in Israël's geschiedenis voorkomt.</note>.</verse>
<verse osisID="Deut.32.37"> En Hij zal zeggen: Waar zijn hunne goden, op wie zij vertrouwden<note n="3091">In deze laatste verzen is de groote uitkomst van het gericht verkondigd, door welke uitkomst ten volle Gods handelwijze ten opzichte van zijn volk gerechtvaardigd, de volmaaktheid of onberispelijkheid van zijn werk (v. 4) aangetoond wordt. Wederom stelt het lied den Heer voor als sprak Hij naar menschelijke wijze. De vraag waar zijn hunne goden enz. geeft te gelijk het antwoord: Het gericht bewees klaarblijkelijk de nietswaardigheid der machtelooze afgoden (zie v. 39), de macht van den zegevierenden, éénen God.</note>?</verse>
<verse osisID="Deut.32.38"> Van wier slachtoffers zij het vet aten en van wier plengoffers zij den wijn dronken? Dat zij opstaan en u helpen en in den nood u beschermen.</verse>
<verse osisID="Deut.32.39"> Ziet, dat Ik, Ik alleen ben en er geen andere God is buiten Mij; Ik dood en Ik maak levend; Ik sla en Ik genees, en niemand kan wegrooven uit mijne hand<note n="3092">De boozen verdelgend en zijne dienaars reddend, verheerlijkte zich de Heer als den waren God, den Heer van leven en dood, die het afvallige Israël vernietigde en uit de vernietiging een nieuw getrouw Israël ten leven verwekte; die in gerechtigheid zijn volk sloeg en in barmhartigheid het genas, en uit wiens hand niemand kan wegrooven wat tot bestraffing of tot redding door Hem bestemd is. Meer in het bijzonder schijnt echter op het tot redding bestemde, het na de slagen der kastijding genezen en herstelde Israël gedoeld, dat onder Jehova's bescherming, in zijne hand, veilig is.</note>.</verse> 
<verse osisID="Deut.32.40"> Ik hef mijne hand ten hemel en zeg: Ik leef in eeuwigheid<note n="3093">Te minder nog wordt ooit door iemand Gods raadsbesluit van barmhartigheid na de gerechtigheid (zie vorige noot) verhinderd of veranderd, wijl het door God zelf als onherroepelijk, als bij eede bezworen, is vastgesteld. Met handopheffing, het gebaar van den eed (vgl. Gen. XIV 22; Exod. VI 8) zwoer de Heer bij zijn eeuwig leven, bij zich zelven (vgl. Num. XIV 21), dat Hij zijne vijanden, de vijanden van het vernieuwde Israël, zal verpletteren (v. 41 en 42).</note>.</verse>
<verse osisID="Deut.32.41"> Als Ik mijn zwaard, den bliksem gelijk, wet en mijne hand het gericht aangrijpt, zal Ik op mijne vijanden wraak nemen en hun, die Mij haten, vergelden<note n="3094">De vijanden en haters van God zijn niet de trouweloozen in Israël, die immers reeds verdelgd zijn door het strafgericht, maar de vreemde volken, die het gelouterde volk van Gods dienstknechten (v. 36) bedreigen en benauwen. Op hunne beurt treft hen de goddelijke wraak.</note>.</verse>
<verse osisID="Deut.32.42"> Ik zal mijne pijlen dronken maken van bloed, en mijn zwaard zal vleesch verslinden; van het bloed der verslagenen en der gevangenen, der vijanden met ontbloot hoofd<note n="3095">In dichterlijken vorm is hier de volledige wraak Gods geteekend, welke zelfs hen niet spaart, die gewoonlijk het leven behouden: de krijgsgevangenen, aan wie, ten teeken van slavernij, het hoofd wordt geschoren. - Voor der vijanden met ontbloot hoofd geeft een andere vertaling van het Hebr., waarmede de Septuagint overeenstemt: ‘van het hoofd (wellicht in figuurlijken zin: van den opperbevelhebber) der vorsten des vijands’.</note>.</verse>
<verse osisID="Deut.32.43"> Prijst, volkeren, zijn volk, want het bloed zijner dienaren zal Hij wreken; en wraak zal Hij nemen op hunne vijanden, en genadig zal Hij zijn voor het land van zijn volk<note n="3096">Overeenkomstig het begin des lieds, eene uitnoodiging tot hemel en aarde om Jehova's lofprijzing te aanhooren, roept het slot de volkeren op om Gods volk en zoo God zelf te prijzen. Immers die lofprijzing moet geschieden wegens de machtige bescherming en de genadige goedheid, welke de Heer aan Israël verleent. - De Septuagint, welke in dit vers aanmerkelijk afwijkt van den Hebr. tekst, heeft: ‘Verblijdt u, volkeren, met zijn volk’, in welke woorden (zie Rom. XV 10) eene voorspelling ligt betreffende de roeping der heidensche volken tot het heil van den Messias. Zelfs het gezag des Apostels buiten rekening gelaten, verdient deze lezing de voorkeur. Het zou immers weinig overeenstemmend zijn met den aard van het Oude, den Christus voorspellende Verbond, wanneer dit profetische, de gansche geschiedenis van Israël omvattende en met beloften van verlossing sluitende lied zou zwijgen van Gods erbarming bij uitnemendheid; wanneer het niet op den Messias, de aan Abraham's geslacht beloofde zegening en tevens de bron van zegening voor alle geslachten der aarde (Gen. XII noot 2; XXII noot 9) zou wijzen. Geen betere beweegreden ook dan dat voor geheel de wereld bestemde heil rechtvaardigt de hier van de heidensche volken gevorderde lofprijzing.</note>.</verse>
<verse osisID="Deut.32.44"> Moses kwam dan en sprak al de woorden van dit lied ten aanhooren des volks, hij en Josue, de zoon van Nun.</verse> 
<verse osisID="Deut.32.45"> En hij voleindde al deze woorden, sprekende tot geheel Israël.</verse>
<verse osisID="Deut.32.46"> En hij zeide tot hen: Zet uwe harten op al de woorden, welke ik u heden betuig, opdat gij aan uwe kinderen zult gebieden die te onderhouden en te doen en al het geschrevene van deze wet te vervullen;</verse>
<verse osisID="Deut.32.47"> want niet vergeefs zijn zij u geboden, maar opdat een ieder daarin zou leven<note n="3097">Maar opdat enz. Hebr.: ‘want het is uw leven’. Vgl. XXX 19; Lev. XVIII noot 1.</note>; en opdat gij, die volbrengende, langen tijd in het land stand moogt houden, dat gij, na den Jordaan te zijn overgetrokken, binnengaat om het te bezitten.</verse>
<verse osisID="Deut.32.48"> En de Heer sprak tot. Moses op dienzelfden dag, zeggende:</verse>
<verse osisID="Deut.32.49"> Klim op dit gebergte Abarim, dat is Overtochten, op den berg Nebo, die in het land van Moab ligt, tegenover Jericho; en zie het land Chanaän, dat Ik den kinderen van Israël tot bezit zal geven, en sterf op den berg<note n="3098">De berg Nebo, een der bergtoppen van den bergketen Abarim, in het noorden de Phasga geheeten (vgl. Num. XXI noot 18), ligt oostwaarts van het noordelijke einde der Doode Zee, zuidwestelijk van Hesebon (Num. XXI noot 24), in het land van Moab, waarmede (zie XXXIV 1 en 8) de velden van Moab bedoeld zijn.</note>.</verse>
<verse osisID="Deut.32.50"> Dezen bestijgend, zult gij met uwe volksgenooten vereenigd worden, gelijk Aäron, uw broeder, op den berg Hor gestorven en tot zijne volksgenooten verzameld is;</verse>
<verse osisID="Deut.32.51"> omdat gij tegen Mij misdaan hebt in het midden der kinderen van Israël bij het Water der tegenspraak te Cades in de woestijn van Sin, en Mij niet geheiligd hebt onder de kinderen van Israël.</verse>
<verse osisID="Deut.32.52"> Tegenover u zult gij het land zien, en het niet binnengaan, dat Ik aan de kinderen van Israël zal geven.</verse>
</chapter>

      
<chapter osisID="Deut.33"> 
<title>Hoofdstuk XXXIII.</title>
<p>De zegen van Moses (v. .1. Inleidende herinnering aan Gods liefde voor Israël (v. 2-.5. Zegening der stammen (v. 6-.25. Lofprijzing van Israël's God en zaligspreking van Israël (v. 26-.29.</p>
<verse osisID="Deut.33.1"> Dit is de zegen, waarmede Moses, de man Gods, de kinderen van Israël gezegend heeft vóór zijnen dood<note n="3099">De meening, dat Moses' zegen, evenals de inhoud van het volgende hoofdstuk, door een ander, bijv. door Josue, geboekt werd, heeft goeden grond. De verhalende vorm (vgl. ook v. 2, 8, 12, 13 enz.) doet dit reeds vermoeden, en daarvoor spreekt de omstandigheid, dat die zegen zijn afscheidsrede was, waarna hij ging sterven. - De man Gods bij uitnemendheid, eene uitdrukking van dezelfde beteekenis als ‘de dienstknecht des Heeren’ (XXXIV 5), maakt met de toevoeging vóór zijnen dood de hooge belangrijkheid van dezen zegen duidelijk.</note>.</verse>
<verse osisID="Deut.33.2"> En hij zeide: De Heer is van den Sinaï gekomen en is ons van Seïr opgegaan; Hij is van Pharan's gebergte verschenen en met Hem waren duizenden heiligen. In zijne rechterhand was de vurige wet<note n="3100">Vóór den profetischen zegen gaat de herinnering aan het verleden, volgens velen eene herinnering aan al de wonderdaden in het met Sinaï, Seïr of Edom (Gen. XXXII 3) en Pharan aangeduide woestijnland. Waarschijnlijker echter is de verklaring, dat alleen op de openbaring van den Sinaï gedoeld wordt, waar de Heer door den dienst zijner duizenden heiligen of engelen (Act. VII 53; Gal. III 19) bij fellen vuurgloed (Exod. XIX noot 17) de Wet, vandaar de vurige wet, afkondigde. Om het luistervolle dier openbaring uit te drukken worden ook Seïr en Pharan genoemd. Zoover het oog reikte in de Sinaïetische woestijn, tot in Seïr ten oosten en tot op Pharan's gebergte in het noorden, schitterde wijd en zijd, als in stralenden zonneglans, de heerlijkheid Gods. - Voor ‘wet’ heeft echter het Hebr. niet het gebruikelijke ‘thora’, maar een woord van onzekere beteekenis. Vurige wet, een hoogst ongewone uitdrukking, mishaagt dan ook aan de meesten. Volgens een andere vertaling is hier de vuurzuil bedoeld of wel (vgl. Hab. III 4 noot 6) een vuurvloed, die uitgaat van Gods rechterhand.</note>.</verse>
<verse osisID="Deut.33.3"> Hij heeft de volkeren lief, alle heiligen zijn in zijne hand; en wie tot zijne voeten naderen, zullen van zijne leering ontvangen<note n="3101">Wordt volkeren in den gewonen zin en heiligen overeenkomstig de verklaring van de vorige noot begrepen, dan is hier na de heerlijkheid ook de grootmachtigheid van den zich openbarenden God als beheerscher van aarde en hemelen geteekend. Volgens dit gevoelen zou het duistere Hebr. vertaald kunnen worden: ‘Voorwaar, beschutter der volkeren is Hij; al zijne heiligen, in uwe hand zijn zij; en zij leggen zich neder aan uwen voet, het rijst op naar uwe bevelen’. De Grieksche vertaling heeft echter in plaats van volkeren ‘zijn volk’, en gewoonlijk wordt de vertaling onzer Vulgaat ook in dien zin begrepen, dat hier de liefde verkondigd wordt van den zich openbarenden God voor Israël. Naar die verklaring zijn de volkeren (vgl. Gen. XLVIII noot 14 en Judic. V 14 in den grondtekst) de twaalf stammen, alle heiligen in zijne hand Israël's menigten (vgl. Exod. XIX noot 6) onder Gods bijzondere hoede (vgl. Ps. XC 12; Sap. III 1), en herhaalt het tweede halfvers dezelfde gedachte met betrekking tot de wetgeving: de Israëlieten, die tot zijne voeten naderen met verlangen naar onderrichting (vgl. Act. XXII 3) of in onderworpenheid aan zijne oppermacht (vgl. Exod. XI 8 in den grondtekst), ontvangen (gelijk naar het Hebr. vertaald kan worden) van zijne leering, worden door dien in liefde zich openbarenden God onderricht. Van dat onderricht spreekt dan meer bepaald het volgende vers.</note>.</verse> 
<verse osisID="Deut.33.4"> Moses heeft ons de wet geboden, het erfdeel der menigte van Jacob<note n="3102">De innige en duurzame betrekking tusschen den in genade zich openbarenden God en zijn uitverkoren volk is in dit en het volgende vers uitgesproken. De Heer schonk door bemiddeling van Moses aan Jacob's nakomelingschap zijne wet ten duurzaam bezit, ten erfdeel, en aanvaardde (v. 5) de koninklijke heerschappij over Israël. Vanzelf trekt het hier de aandacht, dat Moses zoo sterk op den voorgrond treedt en niet God allereerst genoemd is. Volgens de Vulgaat werd echter reeds op het einde van het vorige vers aan de wetgeving als aan het werk Gods herinnerd en overigens kon aan de eigenlijke beteekenis der woorden, te weten dat Moses als middelaar de Wet had opgelegd, niet getwijfeld worden. Misschien grondt zich die nadrukkelijke vermelding op de omstandigheid, dat de wetgever onder God thans heenging, en betuigt hij zoo stervend in eigen naam, de Wet, Gods werk en ook zijn werk, als erfdeel, als kostelijkst bezit, aan Israël achter te laten.</note>.</verse>
<verse osisID="Deut.33.5"> Hij zal bij den rechtschapene koning zijn, als de vorsten des volks vergaderen met de stammen van Israël<note n="3103">Hebr.: ‘En Hij werd over Jesjoeroen koning, toen zich verzamelden de vorsten des volks samen met de stammen van Israël’. Vgl. voor Jesjoeroen XXXII noot 15. Vgl. voor Gods koningschap Exod. XIX 6 en verder o.a. Ps. V 3; XXIII 7; Is. XXXIII 22; XLIII 15; XLIV 6. - Voor toen zich verzamelden enz. wordt naar Exod. XIX 7, 17 verwezen. Men kan echter ook vertalen: ‘En Hij werd over Jesjoeroen koning, over de verzameling van de vorsten des volks, van de stammen van Israël te gader’. - Thans, na de lofprijzing van het gezegend verleden, ontsluit zich de gezegende toekomst en rijst voor Israël's oog, op den hechten grondslag van Gods genadige uitverkiezing en bescherming, de hooge bouw der latere tijden.</note>.</verse>
<verse osisID="Deut.33.6"> Leve Ruben en hij stervo niet, en hij zij klein in aantal<note n="3104">Slechts klein in aantal, zonder grootheid en voorrang, zal de stam van Ruben zijn. Het is eene bevestiging van Jacob's vonnis (Gen. XLIX 4). Echter ontbreekt de vertroosting niet: hij zal leven enz., derhalve in den zegen van Gods volk (v. 4 en 5, 28 en 29) deel hebben. Vgl. voor de mindere getalsterkte van Ruben Num. I 21; XXVI 7; I Paral. V 18. - Dat de onbepaalde Hebreeuwsche uitdrukking ‘mannen in aantal’ niet een groot getal, zooals de Septuagint heeft, maar een klein getal beteekent, blijkt uit IV 27; Gen. XXXIV 30; Jerem. XLIV 28; Ez. XII 16, waar in den grondtekst dezelfde uitdrukking in laatst genoemden zin voorkomt. - Een Grieksche lezing ‘Leve Ruben, en Simeon sterve niet’ enz. heeft geen gezag. Van Simeon (vgl. Num. XXVI noot 6) wordt geheel en al gezwegen. Wel is ook hij in den algemeenen zegen begrepen, maar in de toekomst zonder eigenlijk stamgebied en tusschen Juda verstrooid (vgl. Gen. XLIX noot 11), miste hij als stam zijne belangrijkheid en wordt hij daarom waarschijnlijk niet genoemd.</note>.</verse>
<verse osisID="Deut.33.7"> Dit is de zegen van Juda: Hoor, Heer, de stem van Juda en breng hem tot zijn volk; zijne handen zullen voor hetzelve strijden, en zijn helper zal Hij tegen zijne tegenstrevers zijn<note n="3105">Hoor, Heer, enz., eene bijzondere bede voor Juda, welke bijzondere zegening afbidt, te weten: en breng hem als eenen koning tot zijn volk, tot de overige stammen. Reeds heeft Juda den schepter (vgl. Gen. XLIX noot 14), maar de erkende koning moet nog de regeering in het rijk aanvaarden en, vergeleken bij later, is thans zijn voorrang nog slechts wat de lichtschemering is in vergelijking van den klaren middag. Op wat wijze de koninklijke stam tot de volle heerschappij zal geraken, volgt: Zijne handen enz. In kloeken strijd voor Israël schaft hij redding en zegepraal aan allen en daarom zullen de overige stammen zich om zijne banier verzamelen. Vgl. hierbij Gen. XLIX 8, waar evenzoo Juda's hand op den nek der vijanden verklaring geeft van zijne huldiging door de broeders. - Zijn helper zal Hij, God, zijn, vandaar de kracht van den sterken strijder Juda. Het Hebr. heeft, evenals de Chaldeeuwsche vertaling en de Septuagint, ‘en hulp zult Gij zijn’, en zoo is het slot der zegening in passende overeenstemming met het begin. - Zie verder voor den verborgen zin der zegening, welke in hare kernachtige kortheid aan de zegening van Sem (Gen. IX 26) doet denken, Gen. XLIX noot 16.</note>.</verse> 
<verse osisID="Deut.33.8"> Ook zeide hij tot Levi: Uwe Volmaaktheid en uwe Leer zijn aan uwen heiligen man, dien Gij in de beproeving beproefd en aan het Water der tegenspraak gericht hebt<note n="3106">De zegenwensch tot of beter bebetreffende Levi heeft meerendeels, gelijk de vorige, den vorm eener bede tot God. Duidelijker heeft het Hebr.: ‘Uwe toemmim en uwe oerim aan uwen vromen man, dien Gij beproefd hebt te Massa (Beproeving), dien Gij bestreden’, of ‘met wien Gij getwist hebt, aan het water van Meriba (te Twistwater)’. Waarom de stam Levi Gods heilige of vrome man heet, verklaart het volgende vers. Het hoogepriesterlijk borstsieraad met de toemmim en oerim (zie Exod. XXVIII 30 en de noten 21 en 11) stelt zinnebeeldelijk het Aäronietische priesterschap voor. De twee gelijksoortige beproevingen te Massa (Exod. XVII 7 en noot 4) en te Meriba (Num. XX 13 en noot 6), de eerste aan het begin, de tweede aan het einde van het woestijnleven, zijn vermoedelijk genoemd om de vele beproevingen te beteekenen, waarmede Moses en Aäron, de voornaamste vertegenwoordigers van den stam, beproefd en wel middellijk door God beproefd werden, daar Hij het gemor des volks toeliet en gebruikte om zijne uitverkorenen te verootmoedigen. Dat ook Aäron te Massa beproefd werd, zegt de klacht tot Moses in den grondtekst (Exod. XVII 2): ‘geeft ons water’. De zin dan der bede en voorspelling tevens is: Blijve Uw priesterschap aan den stam Levi, dien Gij in zijne vorsten door harde beproeving gelouterd hebt.</note>.</verse>
<verse osisID="Deut.33.9"> Die tot zijnen vader en zijne moeder zeide: Ik ken u niet; en tot zijne broeders: Ik weet niet van u; en die hunne zonen niet kenden. Zij hebben uw woord onderhouden en uw verbond bewaard<note n="3107">Levi had blijk van vroomheid (zie vorige noot) gegeven door zonder aanzien des persoons aan de andere Israëlieten, zijne verwanten, Gods strafvonnis te voltrekken. Vgl. Exod. XXXII 26-29, waar de gansche stam en Num. XXV 8-13, waar de stam in een zijner edelste zonen, Phineës, Gods verbond met zulk eenen heiligen ijver handhaaft, dat de uitverkiezing tot den dienst des Heeren als loon wordt toegezegd.</note>,</verse>
<verse osisID="Deut.33.10"> uwe rechten, o Jacob, en uwe wet, o Israël; zij zullen reukwerk voor uwe verbolgenheid en brandofferande op uw altaar leggen<note n="3108">Hebr.: ‘Zij zullen (of “dat zij) Uwe rechten aan Jacob leeren en Uwe wet aan Israël; zij zullen (of “dat zij) reukwerk leggen voor Uwen neus en geheeloffer op Uw altaar’. Aan Levi, door zijne vroomheid tot Gods bijzonderen dienst geschikt en uitverkoren, wordt hiermede het priesterschap in zijn tweevoudige bediening, wetsonderricht en offerdienst, toegewezen. - De zegswijze ‘reukwerk voor Uwen neus leggen’ kan den zin hebben van Gode welgevallig reukwerk branden (vgl. Gen. VIII 21 en noot 14) of ook (wijl het Hebr. ‘af’ ‘neus’ overdrachtelijk ‘gramschap’ beteekent) van reukwerk branden, dat Gods toorn bevredigt; vgl. Num. XVI 46-48. In laatstgenoemden zin nam het de Vulgaat. Eenige oude vertalingen hebben ‘voor Uw aangezicht’. - Daar het reukoffer in het Heilige (Exod. XXX noot 22), het brandoffer of geheeloffer in het voorhof (Lev. I noot 3 en 8) gebracht werd en het laatste tevens als het voortreffelijkste alle offer vertegenwoordigt, omvat de uitdrukking ‘reukoffer en brandoffer’ den ganschen offerdienst. - Aan den stam Levi derhalve behoort de priesterlijke bediening, te weten het Aäronietische priesterschap en het daarmede verbonden en daaraan ondergeschikte dienstwerk der overige levieten bij den tabernakel. Levi's werkzaamheid echter heeft om vruchtbaar te zijn op bijzondere wijze Gods zegen en bescherming noodig. Vandaar het passend besluit der zegening in het volgende vers.</note>.</verse> 
<verse osisID="Deut.33.11"> Zegen, Heer, zijne kracht en neem de werken zijner handen aan. Sla de ruggen zijner vijanden stuk en dat zijne haters zich niet verheffen<note n="3109">Zijne kracht, waarmede hij in Israël Gods rechten handhaven, voor Gods wet ijveren moet. De werken zijner handen zijn de offeranden, die Levi voor geheel Israël opdraagt. De vijanden, Hebr.: ‘degenen, die tegen hem opstaan’, en de haters zijn niet alleen zij, die, gelijk Core (Num. XVI 1 en 2), hem zijne waardigheid betwisten, maar ook zij, die hem de schuldige gehoorzaamheid weigeren; vgl. XVII 12.</note>.</verse>
<verse osisID="Deut.33.12"> En tot Benjamin zeide hij: De lieveling des Heeren zal veilig bij Hem wonen; als op een rustbed zal hij den ganschen dag er verblijven en tusschen zijne schouders zal hij rusten<note n="3110">Benjamin is een ware Benjamin des Heeren, een door Hem beminde en gezegende zoon van geluk (vgl. Gen. XXXV noot 11). Bij Hem, in de nabijheid des tempels, tusschen de schouders of bergen (vgl. in den grondtekst Jos. XV 8, 10, 11; XVIII 12-20) van zijn stamgebied, zal hij tusschen de schouders des Heeren gezeten zijn, zoo gerust als een kind, dat door zijnen vader wordt gedragen. - Gelijk deze verklaring aanduidt, zinspeelt schouders (‘kateef’ beteekent ‘schouder’ en ‘berg’) vermoedelijk op Benjamin's bergland en is het wonen bij Hem en tusschen zijne schouders niet slechts eene belofte van bijzonder gunstbetoon, maar ook eene aanwijzing betreffende Gods heiligdom te Jerusalem, welke stad, al wordt zij steeds veel meer in verband met Juda (Jos. XV 63; Judic. I 8; Ps. LXXVII 68) genoemd, eene aan Benjamin toegedeelde en gedeeltelijk door hem bevolkte grensstad (Jos. XVIII 28; Judic. I 21) was. - In plaats van als op een rustbed... wonen heeft het Hebr.: ‘Hem dekkend te allen dage’, waarmede Benjamin's bestemming schijnt aangeduid om overeenkomstig zijn strijdbaren aard (Gen. XLIX noot 30) een schutsmuur te zijn voor 's Heeren woning, altijd echter door de kracht Gods, waarop het ‘wonen bij Hem en tusschen zijne schouders’ nadrukkelijk wijst. Zoo is het alleszins duidelijk, waarom hij aanstonds na Juda en Levi, den koninklijken en den priesterlijken stam, volgt. Dat gebeurt niet enkel om de ligging van zijn gebied naast Juda, maar ook om zijne taak in de toekomst van wachter voor hoofdstad en tempel. - Door anderen, ook door de Septuagint, wordt ‘hem dekkend’ verstaan in dien zin, dat God Benjamin zal beschutten, en eveneens kan dan het ‘rusten tusschen zijne schouders’ een wonen van God te Jerusalem op de bergruggen van Benjamin zijn. Hiertegen pleit echter o.a., dat later, zooals gezegd is, Jerusalem niet uitsluitend tot Benjamin, maar veelmeer tot Juda gerekend wordt en de uitverkiezing van de tempelstad eene bevoorrechting niet van Benjamin, maar van Juda heet. Dan ook zou, volgens deze verklaring, van Benjamin's bestemming volstrekt gezwegen zijn.</note>.</verse> 
<verse osisID="Deut.33.13"> Ook tot Joseph zeide hij: Van de zegening des Heeren (hebbe) zijn land, van de vruchten des hemels en van den dauw en van den afgrond, die beneden ligt<note n="3111">Vruchten, Hebr.: ‘het kostelijke’. Datzelfde geldt voor vruchten in v. 14 en 15 en voor gewassen in v. 16. Het stamgebied van Joseph's zonen, van Ephraïm en van Manasses, zal wegens den dauw, de vooral in Palestina zoo kostelijke gave des hemels, en door zijne waterbronnen en rivieren een vruchtbaar land zijn. Van die gezegende vruchtbaarheid gewaagt verder nog v. 14-16.</note>,</verse>
<verse osisID="Deut.33.14"> van de vruchten van zon en maan<note n="3112">Vruchten, die onder den invloed van zon en maan wassen en rijpen. Hebr.: ‘het kostelijke van de voortbrengselen der zon en het kostelijke van de vruchtbaarmaking der manen’ (in de verschillende maanden).</note>,</verse>
<verse osisID="Deut.33.15"> van den top der oude bergen, van de vruchten der eeuwige heuvelen<note n="3113">De bergen en heuvelen heeten oud en eeuwig, daar zij, terwijl alles verandert, steeds dezelfde zijn. Vgl. voor de vruchtbaarheid van het gebergte o.a. XXXII 13; Ps. CIII 16; Os. XIV 8.</note>,</verse>
<verse osisID="Deut.33.16"> en van de gewassen der aarde en van hare volheid. De zegen van Hem, die in den braamstruik verscheen, kome op het hoofd van Joseph en op den schedel van den Nazareër onder zijne broeders<note n="3114">En van de gewassen, Hebr.: ‘het kostelijke’, der aarde en van hare volheid, d.i. en van alles wat zij bevat; vgl. Ps. XXIII 1; Is. XXXIV 1. De uitnemende vruchtbaarheid van Joseph's dubbel erfdeel wordt hiermede geteekend als eene volmaakte vruchtbaarheid, welke niets te wenschen overlaat. - In nauw verband met het voorgaande heet nu nogmaals die zegen nadrukkelijk de zegen van God, van den God des verbonds, die als zoodanig in den braamstruik verscheen, Hebr.: ‘die in den doornstruik woont’, want die groote verschijning duurt, wat hare beteekenis betreft (vgl. Exod. III noot 4) ten heil van Israël voort. Vgl. verder voor Nazareër Gen. XLIX noot 29; Num. VI noot 1.</note>.</verse>
<verse osisID="Deut.33.17"> Als van den eerstgeboren stier is zijne schoonheid, hoornen van den neushoorn zijn zijne hoornen; daarmede zal hij de volken wegstooten tot aan de grenzen des lands; dat zijn de menigten van Ephraïm en dat de duizenden van Manasses<note n="3115">Overeenkomstig de vruchtbaarheid van Joseph's gebied zal ook de sterkte zijn van zijn geslacht. Hem de schoonheid van den stier, wiens kracht spreekwoordelijk is (Ps. XXI 13; LXVII 31; Is. XXXIV 7; Ez. XXXIX 18), en wel van den eerstgeboren stier, die de andere in kracht overtreft. En met zijne legerscharen, sterk als de hoornen van den neushoorn of wilden stier (vgl. Num. XXIII 22 en noot 13; XXIV 8; Ps. XXI 22; XCI 11), werpt hij de heidenen terug, die op zijn grondgebied wonen of het in latere tijden bedreigen. Dat zijn enz., dat is de zegen voor de twee stammen uit Joseph. Hebr.: ‘de tienduizenden van Ephraïm’; vgl. Gen. XLVIII 19. - De uitdrukking van eerstgeboren herinnert aan Joseph's voorrecht om in plaats van den eerstgeborene een dubbel erfdeel (vgl. Gen. XLIX noot 24) te ontvangen. Wellicht ook wijzen de hoornen op zijne dubbele kracht in de twee stammen, Ephraïm en Manasses. - Zie voor de vervulling der voorspelling Gen. XLVIII noot 14. Uit Joseph in de lijn van Manasses waren ook de rechters Gedeon (Judic. VI 11 en 15) en Jephte (Judic. XI 1 vgl. Num. XXVI 29). Op zeer bijzondere wijze echter is reeds aanstonds de zegen toepasselijk op den sterken zoon van Joseph door Ephraïm, op Josue (Num. XIII 9) den veroveraar van Chanaän. - Vgl. verder Gen. XLIX 22-26, waar de zakelijke overeenkomst tusschen dezen zegen en dien van Jacob, ondanks het verschil in beeldspraak, bijzonder duidelijk is.</note>.</verse> 
<verse osisID="Deut.33.18"> En tot Zabulon zeide hij: Verblijd u, Zabulon, over uwen uitgang en, Issachar, over uwe tenten<note n="3116">Zabulon zal builen zijn erfdeel aan de zee gaan, Issachar zal binnen zijn stamgebied blijven; een zelfde zegen schijnt echter aan de twee naast elkander wonende stammen beloofd. De eerste trekt uit voor den handel, de tweede doet dienst bij het vervoer der handelswaren. Vgl. hierbij Gen. XLIX 13-15. - Veelal wordt over uwe tenten verklaard van Issachar's veeteelt en akkerbouw. Zie echter het volgende vers.</note>.</verse>
<verse osisID="Deut.33.19"> De volken zullen zij naar het gebergte roepen; daar zullen zij slachtoffers der gerechtigheid offeren. Zij toch zullen den overvloed der zee als melk zuigen en de verborgen schatten van het zand<note n="3117">Door hunne nauwere gemeenschap met de vreemden zullen de twee stammen aan de volken den God van Israël doen kennen en ze tot zijnen dienst uitnoodigen en aldus op bijzondere wijze Israël's roeping vervullen om tot het groote, ook voor de heidensche volken bestemde heil (Gen. XII 3; XLIX 10) voor te bereiden. - Het gebergte is niet, althans niet in de allereerste beteekenis, een bijzondere offerplaats, maar het bergland Chanaän (vgl. Exod. XV 17), waar Gods volk slachtoffers der gerechtigheid offeren, in oprechte vroomheid den Heer dienen en Hem bepaaldelijk in den heiligen offerdienst ware hulde brengen moet. Daar zullen Zabulon en Issachar tot hunne offermaaltijden ook de heidensche volken uitnoodigen om zich met hen in den Heer te verheugen (vgl. Ps. XXI 28-30). De aanleiding daartoe voor die twee stammen volgt: Hebr.: ‘Want zij zullen den overvloed’ enz. Door met de volken te deelen in dezer aardsche schatten zullen zij de middelen hebben om die volken te voeren tot de gemeenschap in hunnen geestelijken rijkdom. - De overvloed der zee kan op de vischvangst, de scheepvaart enz. geduid worden, de verborgen schatten van het zand kunnen van edele metalen, glas enz. verstaan worden, maar in het algemeen zijn allerlei stoffelijke goederen bedoeld. Vgl. hierbij Is. LX 5 en 16.</note>.</verse>
<verse osisID="Deut.33.20"> En tot Gad zeide hij: Gezegend in de ruimte zij Gad; als een leeuw rustte hij en hij greep arm en schedel<note n="3118">Hebr.: ‘Gezegend Hij, die aan Gad ruimte geeft; als eene leeuwin is hij gelegerd en verscheurt hij arm, ja schedel’. Reeds ontving de krijgshaftige stam (Gen. XLIX 19) van Gods vrijgevigheid een ruim gebied, waar hij, de Amorrheërs verdelgend, voor den vijand verschrikkelijk is en blijven zal als eene leeuwin enz.; vgl. Gen. XLIX noot 13. Het verscheuren van arm en schedel wijst op de volkomen verdelging der tegenstanders.</note>.</verse> 
<verse osisID="Deut.33.21"> En hij zag zijnen voorrang, daar in zijn deel de leeraar gesteld werd; hij was met de vorsten des volks en oefende de gerechtigheid des Heeren en zijn gericht samen met Israël<note n="3119">De zeer oude verklaring aangaande Gad's voorrang, dat in zijn gebied Moses begraven werd, is in strijd met XXXIV 6, waar Ruben's erfdeel staat aangewezen. Daarmede vervalt ook de toepassing van het tweede halfvers op denzelfden leeraar. Het Hebr. kan vertaald worden: ‘En hij koos zich een eerstelingsgebied, want daar is het deel van een uitgelezen aanvoerder; en hij komt tot de vorsten des volks, oefent de gerechtigheid des Heeren en diens rechten met Israël’. Gad, zoo schijnt in verband met Num. XXXII en Jos. XXII 1-3 de zin, vroeg en verkreeg vóór andere stammen in het Overjordaansche, dat het eerst veroverd werd, zijn gebied, omdat hij daarop als een bij uitstek dappere stam aanspraak mocht maken. En na dat erfdeel verworven te hebben, verzaakt hij geenszins aan het algemeen belang, maar trekt, trouw aan Gods bevel, over den Jordaan en strijdt binnen Chanaän den heiligen strijd samen met geheel Israël.</note>.</verse>
<verse osisID="Deut.33.22"> Ook zeide hij tot Dan: Dan is een leeuwenwelp, hij zal rijkelijk stroomen uit Basan<note n="3120">Duidelijker heeft het Hebr.: ‘een jonge leeuw, die te voorschijn springt’ of ‘neerspringt uit Basan’. Dan zal in zijne bergsteden, westelijk tusschen Juda en Ephraïm, voor de vijanden vreeselijk zijn, gelijk in het aan leeuwen rijke noordelijke grensland van Basan (Cant. IV 8) een jonge leeuw, die plotseling op zijne prooi springt. Vgl. Gen. XLIX 16-18.</note>.</verse>
<verse osisID="Deut.33.23"> En tot Nephthali zeide hij: Nephthali zal overvloed hebben en vol zijn van de zegeningen des Heeren; de zee en het zuiden zal hij bezitten<note n="3121">De zee en het zuiden, of wel ‘het meer en de warme streek’. De beteekenis dezer zegswijze wordt eerst duidelijk, als men op de vervulling der zegening let. Nephthali kreeg zijn deel in het noorden, bij de oevers van het meer Genesareth, waar ten gevolge van de lage ligging des bodems het klimaat zeer warm en groeizaam is. Nephthali's gebied behoorde tot de meest vruchtbare gewesten van Chanaän.</note>.</verse>
<verse osisID="Deut.33.24"> Ook zeide hij tot Aser: Gezegend onder de zonen is Aser, hij zij zijnen broeders welgevallig en doope in olie zijnen voet<note n="3122">Zijnen broeders welgevallig, Hebr.: ‘de welbeminde (te weten door de gunst des Heeren) onder zijne broeders’. Deze uitdrukking zegt hetzelfde als de voorafgaande, dat Aser zijn naam (Gen. XXX noot 5) met recht dragen zal wegens den bijzonderen zegen van God. Waarin die zegen bestaat, volgt in dit en het volgende vers. - Den voet in olie doopen beteekent in het algemeen den overvloed van alles bezitten, gelijk dan ook (vgl. Gen. XLIX 20) later Aser's erfdeel bijzonder rijk aan tarwe, wijn en olijfolie geweest is.</note>.</verse>
<verse osisID="Deut.33.25"> IJzer en koper is zijn schoeisel. Gelijk de dagen uwer jeugd, zoo zij ook uw ouderdom<note n="3123">Zijn schoeisel, waarmede hij in den krijg (I Reg. XVII 6) de vijanden vertreedt. Volgens het Hebr.: ‘IJzer en koper zijn uwe grendelen’ is van de sterke en onneembare steden sprake, waarin Aser veilig zal wonen. Het besluit der zegening luidt in het Hebr.: ‘en overeenkomstig uwe dagen is uwe rust’ of ‘uw voorspoed’, m.a.w. zoolang als uw leven duurt uw heil.</note>.</verse> 
<verse osisID="Deut.33.26"> Er is geen andere god gelijk de God van den rechtschapene; die den hemel berijdt, is uw helper. Door zijne grootmachtigheid hebben de wolken hunnen loop<note n="3124">In overeenstemming met den aanhef, waar Gods genadige uitverkiezing als vaste grondslag van Israël's heil werd aangewezen (vgl. noot 5) klinkt thans aan het einde, na de zegening der stammen, de lofprijzing Gods en wordt nog eenmaal, na een korte samenvatting van alle goed, dat het uitverkoren volk ontvangt van God (v. 27 en 28), geheel Israël gelukkig geprezen. - Van den rechtschapene, Hebr. ‘Jesjoeroen’; vgl. XXXII noot 15. Schooner en duidelijker luidt geheel het vers in den grondtekst: ‘Niemand is gelijk God, o Jesjoeroen, die op de hemelen rijdt tot uwe hulp en in zijne grootmachtigheid op de wolken’. Eenig in grootheid en macht is God, uw goddelijke Helper, o Israël.</note>.</verse>
<verse osisID="Deut.33.27"> Omhoog is zijne woning en omlaag zijn zijne eeuwige armen; Hij zal den vijand voor uw aangezicht wegdrijven en zeggen: Wees verdelgd<note n="3125">Die omhoog wonende, hoog verheven God houdt omlaag de eeuwige, de van oudsher sterke en nooit moede wordende armen uitgestrekt om daarin, gelijk het zinverband aanwijst, zijn volk te dragen, om daarmede, gelijk volgt, zijn volk te beschermen en diens vijanden uit den weg te ruimen. Sommigen vertalen het Hebr.: ‘Woning is (u) de God van eertijds en onder (u houdt Hij) eeuwige armen’ enz. - Wees verdelgd, Hebr. ‘verdelg’. Het is het machtwoord van den beschermenden God, die door Israël de vijanden verdelgt. - En met dien machtigen bijstand des Heeren gaat als zijne gave ook rustig bezit en overvloed van alle goed gepaard; zie het volgende vers.</note>.</verse>
<verse osisID="Deut.33.28"> Israël zal veilig en afgezonderd wonen. Jacob's oog zij op een land van koren en wijn, en zijne hemelen zullen donker zijn van dauw<note n="3126">Veilig in zijn land onder Gods bescherming, afgezonderd van de heidensche besmetting; vgl. Num. XXIII noot 7. Veilig en afgezonderd staat met elkander in het nauwste verband. Zoolang de afzondering binnen Israël voortduurt, blijft ook de veiligheid ten opzichte der buitenlandsche vijanden. Hebr.: ‘En Israël woont zeker, afgezonderd Jacob's bron in een land van koren en most, welks hemelen druipen van dauw’. Israël is de uit Jacob ontsproten bron. Het wordt eene bron genoemd, omdat daaruit voortdurend nieuwe geslachten, gelijk de wateren uit de bron, zullen voortkomen.</note>.</verse>
<verse osisID="Deut.33.29"> Zalig zijt gij, Israël; wie is u gelijk, o volk, dat behouden wordt door den Heer! het schild uwer hulp en het zwaard uwer heerlijkheid; uwe vijanden zullen u wederstreven, en gij zult op hunne nekken treden<note n="3127">Omdat de Heer hulp verleent tegen den vijand, is Hij het beschermende schild; omdat Hij heerlijkheid. zegepraal en heerschappij geeft, is Hij het slaande zwaard van Israël. - Overeenkomstig den staat van Gods volk, dat, een beeld van Gods strijdende Kerk, tegen de heidenen gaat optrekken om zijn erfdeel te veroveren, stelt de zaligspreking de overwinning op de vijanden als het laatste en hoogste in het verschiet. Hebr.: ‘En uwe vijanden veinzen (uit vreeze, vgl. Ps. XVII noot 34) tegen u, en gij treedt op hunne hoogten’. Wie als meester de hoogten, de sterke plaatsen, betreedt, bezit het gansche land.</note>.</verse>
</chapter>

      
<chapter osisID="Deut.34"> 
<title>Hoofdstuk XXXIV.</title>
<p>Moses ziet op den Nebo het beloofde land, sterft en wordt begraven (v. 1-.6. Zijn krachtige ouderdom (v. .7. Rouw van Israël (v. .8. Josue, Moses' opvolger (v. .9. Lofspraak op Moses (v. 10-.12.</p>
<verse osisID="Deut.34.1"> Moses klom dan uit de velden van Moab op den berg Nebo, op den top van den Phasga, tegenover Jericho; en de Heer toonde hem geheel het land Galaäd tot aan Dan<note n="3128">Vgl. voor de velden van Moab Num. XXII noot 1, voor Nebo enz. XXXII noot 41. - Galaäd is het Overjordaansche of Oostjordaansche land; vgl. Num. XXXII noot 1. Dan is de uiterste grensstad in het noorden (Judic. XX 1; I Reg. III 20) en heet ook wel Dan Jaän; zie II Reg. XXIV 6 in den grondtekst, waar het eveneens in verband met Galaäd voorkomt. Vgl. ook Gen. XIV noot 7.</note>,</verse>
<verse osisID="Deut.34.2"> en gansch Nephthali en het land van Ephraïm en Manasses en geheel het land van Juda tot aan de achterste zee<note n="3129">Nephthali, Ephraïm enz. wijzen het gebied aan der stammen van dien naam na de verovering des lands en meer algemeen nog, in tegenstelling met Galaäd, geheel het Westjordaansche land, het latere Galilea, Samaria en Judea, gelijk ook de bijvoeging tot aan de achterste zee, d.i. de Middellandsche Zee, aantoont. Door Nephthali is het noorden, door Ephraïm en Manasses het midden, door Juda het zuiden aangeduid.</note></verse>
<verse osisID="Deut.34.3"> en het zuidelijke deel en de ruimte der vlakte van Jericho, de palmenstad, tot aan Segor<note n="3130">Nog enkele bijzondere gedeelten in het zuiden zijn hier bijgevoegd, te weten het zuidelijke deel, Hebr.: ‘de negeb’ (vgl. Num. XIII noot 5 en Jos. XI noot 13), de ruimte der vlakte van Jericho, Hebr.: ‘de streek (nl. de Jordaanstreek, zooals zij Gen. XIII 10 in den grondtekst heet), het dal van Jericho’. Palmenstad heet Jericho ook Judic. I 16; III 13; II Paral. XXVIII 15 om de vele palmboomen in genoemd dal. - Tot aan Segor ten zuiden der Doode Zee: vgl. Gen. XIX 22.</note>.</verse>
<verse osisID="Deut.34.4"> En de Heer zeide tot hem: Dit is het land, waaromtront Ik aan Abraham, Isaäc en Jacob gezworen heb, zeggende: Aan uw zaad zal Ik dat geven. Gij hebt het met uwe oogen gezien, en gij zult derwaarts niet overtrekken<note n="3131">Zie XXXII 49-52.</note>.</verse>
<verse osisID="Deut.34.5"> En Moses, de dienstknecht des Heeren, stierf daar, in het land van Moab, naar het bevel des Heeren;</verse>
<verse osisID="Deut.34.6"> en Hij begroef hem in een dal van het land van Moab tegenover Phogor; en geen mensch heeft zijn graf gekend tot op den huidigen dag<note n="3132">Zie voor Phogor Num. XXIII noot 16. Van de zorg voor Moses' lichaam verhaalt nog Epist. Judae v. 9. Volgens zeer velen bleef het graf krachtens Gods beschikking verborgen ter voorkoming van afgodische vereering. Daar echter Israël de graven onrein achtte en nimmer neiging tot menschen vergoding toonde, meenen anderen, dat dit geschiedde, opdat het aanzien van den grooten leidsman en wetgever, door niets menschelijks geschokt, onveranderd in Israël zou voortduren. Dat gelaat, zegt de H. Hiëronymus, dat eens geschitterd had in het verkeer met God, mocht door niemand meer gezien worden, nadat het ontsierd was door de treurigheid van den dood.</note>.</verse> 
<verse osisID="Deut.34.7"> Moses was honderd en twintig jaren oud, toen hij stierf; zijn oog was niet verduisterd en zijne tanden waren niet los geworden<note n="3133">Tanden, Hebr.: ‘frischheid’ of ‘levenskracht’. Men zou haar het Hebr. kunnen vertalen: ‘zijn uitzicht was niet verwelkt en zijne frischheid niet geweken’.</note>.</verse>
<verse osisID="Deut.34.8"> En de kinderen van Israël beweenden hem in de velden van Moab dertig dagen<note n="3134">Dertig dagen duurde ook de rouw over Aäron; zie Num. XX 30. De gewone rouwtijd duurde zeven dagen; vgl. Gen. L 10, 11; I Reg. XXXI 13; Judith XVI 29; Eccli. XXII 13.</note>; en de dagen der rouwklacht van de treurenden over Moses werden voleindigd.</verse>
<verse osisID="Deut.34.9"> Josue nu, de zoon van Nun, was met den geest van wijsheid vervuld; want Moses had zijne handen hem opgelegd<note n="3135">Vgl. Num. XXVII noot 5.</note>. En de kinderen van Israël gehoorzaamden hem en deden gelijk de Heer aan Moses geboden had.</verse>
<verse osisID="Deut.34.10"> En er is nooit meer een profeet in Israël opgestaan gelijk Moses, dien de Heer kende van aangezicht tot aangezicht<note n="3136">Een profeet; vgl. Gen. XX noot 5. - Zie verder Exod. XXXIII 11; Deut. V 5.</note>,</verse>
<verse osisID="Deut.34.11"> met al de teekenen en wonderen, welke Hij door hem liet geschieden in het land Egypte aan Pharao en aan al zijne dienstknechten en aan zijn gansche land,</verse>
<verse osisID="Deut.34.12"> en met geheel die sterke hand en die groote wonderdaden, welke Moses gedaan heeft voor gansch Israël<note n="3137">Na het eerste vereischte van den profeet, Gods vertrouweling te zijn (v. 10), wordt ook het tweede, door God gezonden te zijn, herdacht. Geen profeet ook evenaarde Moses in allerlei wonderkracht, waarmede zijne zending tot bestraffing van Egypte en ten zegen van Israël door God bevestigd werd.</note>.</verse>
</chapter>
</div>
</root>
