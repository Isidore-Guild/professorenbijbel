<div type="bookGroup"><title>Deel 5. Het boek der Spreuken. De Prediker. Het Hooglied. Het boek der Wijsheid. Het boek Ecclesiasticus</title>
<div canonical="true" osisID="Prov" type="book">
		<title short="Spreuken" type="main">Het boek der Spreuken</title>
		<title>Inleiding</title>
<p><hi type="bold">Het Boek der Spreuken</hi> opent de rij der Oud-Testamentelijke geschriften, die in min of meer dichterlijken vorm de beoefening der wijsheid voor de verschillende standen en staten des levens aanbevelen. Niet ten onrechte dragen zij - men rekent tot hen: Spreuken, Prediker, Hooglied, Wijsheid en Ecclesiasticus - daarom den gezamenlijken naam van Boeken der Wijsheid. Zoo heeft de overlevering hen gedoopt en die overlevering is op treffende wijze bewaard in het Missale Romanum, dat voor geen enkel eenen bijzonderen naam heeft, maar allen aanduidt als het Boek der Wijsheid.</p>
<p>Het Boek der Spreuken draagt in het Hebreeuwsch, naar het eerste woord van het eerste hoofdstuk, den naam <hi type="italic">Misle.</hi> Dit woord, afkomstig van het werkwoord <hi type="italic">masjal,</hi> d.i. gelijk maken, laat verschillende beteekenissen toe. Het omvat allerlei soort van letterkundige vormen ter belichaming eener wijze gedachte; vormen, die wel tot ééne soort kunnen worden gerekend, maar toch verschillen, als: <hi type="italic">spreuken</hi>, die eene korte uitspraak bevatten in eene kunstige inkleeding; <hi type="italic">spreekwoorden,</hi> uit het volk voortgekomen; <hi type="italic">gelijkenissen,</hi> die eene gedachte in beeld voorstellen; <hi type="italic">raadsels,</hi> die het vernuft scherpen in het komen tot de waarheid.</p>
<p>Onze Vulgata vertaalt <hi type="italic">Misle</hi> in het opschrift met <hi type="italic">Proverbia, Spreekwoorden;</hi> in het eerste vers met <hi type="italic">Parabolae, Gelijkenissen.</hi> De Zeventigen hebben op beide plaatsen: <hi type="italic">Gelijkenissen.</hi> Geene van deze vertalingen geeft den juisten zin van <hi type="italic">Misle</hi> terug. In een groot gedeelte van het Boek komen zeer weinig gelijkenissen voor, en eigenlijke, echte spreekwoorden ontbreken bijna geheel. Voor <hi type="italic">Misle</hi> is Spreuken nog de beste vertaling. Spreuken zijn korte, bondige, puntige gezegden, zinrijk van inhoud, vernuftig van vorm. De inhoud beweegt zich op zedenkundig gebied. De vorm is berekend op het doel: het aantrekkelijk maken der zedelijke waarheid door het scherpen van het op zoeken belust verstand; het vasthouden door het geheugen van de korte, scherpe bewoordingen; het bewaard blijven in de fantasie door het treffende beeld, de tastbare gelijkenis. In zekeren zin zijn zij ‘gevleugelde woorden’, die moeten doordringen in alle hoofden en harten. Weinig woorden, veel zin is hier dus het eerste vereischte. Over deze Spreuken valt nog iets op te merken. In schijnbaar eenvoudigen vorm ligt dikwijls eene verheven waarheid verscholen. Met eenige fraaie vergelijkingen heeft de heilige Hiëronymus dit uitgesproken. Hij spreekt van: het goud in den grond, de pit in de noot, de kostelijke vrucht in de ruwe huls.</p>
<p>In de Inleiding op het Boek der Psalmen, blz. 15 volg., is reeds gezegd, wat hier verder over den dichterlijken vorm, voornamelijk over het parallelisme, te zeggen zou zijn.</p>
<p> </p>
<p>Dit Boek der Spreuken is een boek van leering tot wijsheid en tucht. Zoo verklaart het de schrijver I 2-6 ‘<hi type="italic">opdat men leere wijsheid en tucht</hi>’ enz. De wijsheid is het beginsel, de tucht de openbaring in het leven. Het goede, heldere begrip der zedelijke waarheid moet de regel zijn van de ordelijke, stichtelijke, doelmatige daad. De wijsheid, hier geleerd en aanbevolen, is niet van louter menschelijken aard, niet alleen de vrucht van eigen ervaring, zelfonderzoek en zelfbespiegeling. Zij is niet ‘de wijsheid dezer wereld’. Zij is van hooger orde. Zij komt van God en voert tot God. Haar grondslag is de vreeze des Heeren, een grondslag, die overal zichtbaar is. Deze wijsheid doet den mensch kennen zijn oorsprong en zijne bestemming, zijne verhouding tot God en den naaste, zijne plaats in de wereld, zijne betrekking tot haar. Zij geeft niet alleen gedachten, maar zij leert de daad. Zij eischt en kweekt aan het heilig verlangen, het ernstig streven om overeenkomstig de verkregen kennis God ‘te dienen, te beminnen en Hem hiernamaals eeuwig te aanschouwen’. Reeds voor deze wereld toont zij den weg tot het ware geluk en in een beter leven voert zij tot de eeuwige zaligheid. Daarom is dan ook wijsheid, godsvrucht, de hoogste deugd. De wijze is de deugdzame, de dwaze de zondaar, de goddelooze. - Al de benamingen aan de wijsheid gegeven duiden dit karakter aan. Talrijk zijn zij, ook in de taal onzer Vulgata. Voor het verschillend gebruik kan men somwijlen eene bijzondere reden vinden; zoo is bijv. <hi type="italic">sapientia</hi> de naam voor den inhoud der wijsheid, <hi type="italic">consilium</hi> de aanduiding van den vorm, <hi type="italic">intellectus</hi> het goed begrip van het geleerde, <hi type="italic">prudentia</hi> de eerste bijzondere deugd, waarin de wijsheid zich openbaart, enz.; maar meestal is er geen wezenlijk verschil en worden de verschillende benamingen zonder onderscheid met elkander verwisseld.</p> 
<p>Het volle karakter der wijsheid, die in dit boek spreekt, haar diep en wezenlijk wezen, wordt aangeduid door eene omstandigheid, die, in den vollen zin hier alles beheerscht. Tot tweemalen treedt hier de Wijsheid op, sprekende van zichzelve. Reeds in het eerste hoofdstuk v. 20 volg., en dan in het achtste en negende hoofdstuk. Van welke Wijsheid nu is hier spraak? Kan men volstaan met hier te spreken van eene dichterlijke persoonsverbeelding? Is de Wijsheid hier optredend niets anders dan de geschapen wijsheid, hetzij dan beschouwd als eene afstraling van de eeuwige Wijsheid uitgespreid over de schepping, hetzij gedacht als de kostbare gave des H. Geestes, eene eindige mededeeling van de eeuwige Wijsheid Gods aan den mensch? Of moet men hier in eerbiedige aanbidding het hoofd buigen voor de ongeschapen Wijsheid zelve? Ongetwijfeld bij hoofdstuk I 20 volg., alsook bij het eerste gedeelte van hoofdstuk VIII, op zich zelven beschouwd kan men, in volstrekten zin, denken aan eene dichterlijke persoonsverbeelding. Maar ook daar zelfs is niets wat belet te spreken van het optreden der eeuwige Wijsheid zelve. Integendeel, dezelfde Wijsheid, die spreekt VIII 1 volg., spreekt ook VIII 22 volg.; hier openbaart Zij zich als persoon, beschrijft hare eeuwige geboorte, hare werkzaamheid bij de schepping, hare liefde tot den mensch enz. In het volle licht der goddelijke openbaring is hier slechts ééne verklaring mogelijk. De Wijsheid, die zich hier richt tot het uitverkoren volk en door dat volk tot de menschheid, is de eeuwige, ongeschapen Wijsheid. Deze is de Wijsheid, die vele malen en op velerlei wijzen tot de vaderen heeft gesproken door de profeten, die zelve eens zichtbaar en hoorbaar zal spreken als de menschgeworden Zoon Hebr. I 1. Hier, VIII 22 volg., heeft men de groote, heerlijke, wonderbaar diepzinnige Messiaansche profetie. Salomon is hier de voorlooper van den H. Joannes: ‘In den beginne was het Woord en het Woord was bij God.... en het Woord is vleesch geworden en het heeft onder ons gewoond’ Joan. I 1-18. Er is hier geen misvatting mogelijk; de trekken zijn te scherp en te juist, de overeenkomst is overweldigend; een en ander zal in de aanteekeningen worden aangeduid. Hier verdient alleen nog in het licht te worden gesteld, hoe de H.H. Vaders aan deze verklaring hebben vastgehouden ondanks de moeilijkheid, waarin zij schenen te geraken bij hunnen strijd met de Arianen. Dezen namelijk, de medezelfstandigheid van den Zoon met den Vader loochenend, beriepen zich op Spreuken VIII 22, waar in de overzetting der LXX gelezen wordt: <hi type="italic">de Heet heeft mij</hi> <hi type="small-caps">geschapen</hi>. Wat deden nu de H.H. Vaders, die dezelfde lezing voor zich hadden? Beweerden zij, dat hier in eene dichterlijke persoonsverbeelding gedacht moest worden aan de geschapen wijsheid? Geenszins; ondanks de misduiding door de Arianen erkenden zij in de Wijsheid, den Logos, het Woord Gods, maar zij ontkenden, dat die Wijsheid <hi type="italic">geschapen</hi> was in den volstrekten zin van het woord; eenigen van hen verklaarden het woord scheppen in den ruimeren zin van <hi type="italic">voortbrengen, maken, aanstellen;</hi> anderen meenden, dat hier gedoeld werd op de menschelijke natuur door het Woord aangenomen in de volheid der tijden, maar allen hielden zij vast aan de verklaring, dat hier de ongeschapen Wijsheid zelve sprekende optreedt.</p> 
<p>Gelijk het Boek der Psalmen eene verzameling is van kortere of langere lyrische zangen, zoo is het Boek der Spreuken eene verzameling van korte leerdichten, die meestal zonder eenig onderling verband naast elkander worden geplaatst. Daarom kan van eene eigenlijke verdeeling van het boek naar den inhoud geen spraak zijn. Nochtans geven de opschriften, in het boek voorkomende, eene geleidelijke indeeling aan.</p>
<p>Het <hi type="italic">eerste deel</hi> (I 1 - IX 18) draagt tot opschrift: <hi type="italic">Spreuken van Salomon.</hi> Het heeft een geheel eigenaardig karakter. Het bevat, behoudens enkele uitzonderingen in het zesde hoofdstuk, geen spreuken in den eigenlijken zin des woords, en kan beschouwd worden als eene inleiding tot de Spreuken. Na het opschrift en de opgave van het doel des schrijvers volgt eene reeks samenhangende zedenkundige vermaningen, waarin de schrijver hetzij zelf sprekend, hetzij de lessen zijner ouders herhalend, hetzij de Wijsheid sprekende invoerend, vermaant tot de beoefening der deugd, waarschuwt tegen den omgang met de goddeloozen in het algemeen, tegen de verleiding door ontuchtige vrouwen in het bijzonder. In deze toespraken en vermaningen worden telkens de heerlijke vruchten der deugd geplaatst tegenover de rampzalige gevolgen der ondeugd, de wijze tegenover den dwaze, de rechtvaardige tegenover den goddelooze.</p>
<p>Het <hi type="italic">tweede deel</hi> (X 1 - XXII 16) draagt eveneens tot opschrift: <hi type="italic">Spreuken van Salomon.</hi> Dit opschrift ontbreekt wel is waar in de Syrische en Alexandrijnsche vertalingen; ook zou het veilig gemist kunnen worden, daar het eerste opschrift meer belooft dan in het eerste deel gegeven wordt en derhalve noodzakelijk ook voor dit deel geldt; toch bestaat er geen reden om aan de echtheid van dit opschrift te twijfelen. Eene gereede aanleiding voor de herhaling wordt gevonden in de groote uitbreiding aan de inleiding gegeven. Dit deel bestaat in den grondtekst uit 375 verzen en evenveel op zich zelf staande spreuken zonder eenigen samenhang. De schrijver geeft aan het volk in zijne verschillende leeftijden, klassen en soorten, voor de meest uiteenloopende omstandigheden lessen van wijsheid en voorzichtigheid van zedelijk-godsdienstigen aard. Wat den vorm betreft, zijn de spreuken, die in het Hebreeuwsch gewoonlijk uit 6 of 7 woorden bestaan, allen, met uitzondering alleen van XIX 7, tweeledig; beide leden zijn door het Hebreeuwsche koppelteeken verbonden, dai naar gelang van omstandigheden of samenvoegend of tegenstellend of vergelijkend genomen moet worden. Het antithetisch parallelisme komt hier het veelvuldigst voor.</p>
<p>Als afzonderlijk <hi type="italic">derde deel</hi> (XXII 17 - XXIV 34) mogen beschouwd worden de twee kleinere afdeelingen XXII 17 - XXIV 22 en XXIV 23-34. Of deze beide afdeelingen ieder een eigen opschrift hebben, zal ter plaatse blijken; in vorm en inhoud wijken zij belangrijk af van het tweede deel. Tweeledige spreuken zijn hier zeldzaam, vier- en meerledige zijn talrijk, over het geheel is de maat der verzen zeer ongelijk. Daarentegen toonen deze afdeelingen meer overeenkomst met het eerste deel; na eene langere aanprijzing van de wijsheid volgen vermaningen van dezelfde strekking en waarschuwingen tegen dezelfde ondeugden als in het eerste deel; de toespraak ‘<hi type="italic">mijn zoon</hi>’ keert hier herhaaldelijk terug, terwijl zij geheel ontbreekt in het langere tweede deel, met uitzondering alleen van XIX 27. Derhalve mag dit deel beschouwd worden als de narede op de eerste verzameling van de Spreuken van Salomon.</p>
<p>Het <hi type="italic">vierde deel</hi> (XXV 1 - XXIX 27) onder het opschrift: ‘<hi type="italic">Ook dit zijn Spreuken van Salomon</hi>’, bevat eene nieuwe verzameling van Spreuken van Salomon, bijeengebracht door de mannen van Koning Ezechias. Deze Spreuken vertoonen, wat vorm en inhoud betreft, eene groote overeenkomst met die van het tweede deel. Bijna alle zijn tweeledig, hoewel de gedachte somwijlen in twee achtereenvolgende verzen wordt ontwikkeld. Ook zijn zij vooral in hoofst. XXV en XXVI zeer rijk aan beelden en gelijkenissen. De Spreuken zijn hier dikwerf pittiger van inhoud, dieper van zin, bevatten minder de tegenstelling tusschen rechtvaardigen en goddeloozen en geven lessen van practische levenswijsheid voor den mensch, zooals hij zich beweegt in huisgezin en maatschappij.</p>
<p>Het <hi type="italic">vijfde deel</hi> (XXX 1 - XXXI 31) bevat drie kleinere verzamelingen van Spreuken, namelijk 1<hi type="super">o</hi> <hi type="italic">Woorden van Agur, den zoon van Jake</hi> (naar den Hebreeuwschen tekst). De Schrijver betuigt zijn onvermogen om God in zijne oneindige grootheid te kennen en bekend te maken, bidt om afwering van ijdelheid en leugentaal, van armoede en rijkdom, en besluit met eenige eigenaardige, kunstig gevormde getalspreuken (XXX 1-33). - 2<hi type="super">o</hi> <hi type="italic">Woorden van Koning Lamuel,</hi> d.i. vermaningen aan Lamuel door zijne moeder gegeven om hem te behoeden voor de verleiding der vrouwen en der onmatigheid, en om hem aan te sporen tot medelijden en rechtvaardigheid jegens armen en verdrukten (XXXI 1-9). - 3<hi type="super">o</hi> Een alphabetisch lied, waarin de lof der wakkere huisvrouw wordt bezongen (XXXI 10-31).</p>
<p> </p>
<p>Salomon, de wijze koning van Israël, is de schrijver van het Boek der Spreuken, althans van verreweg het grootste gedeelte. Tot driemaal toe wordt zijn naam in de opschriften aangegeven, en er is geene enkele wettige reden om de echtheid of de beteekenis dier opschriften in twijfel te trekken. Of de opschriften I 1 en X 1 vermeld, ook op de beide afdeelingen van het derde deel betrekking hebben, kan betwijfeld worden; evenwel zijn er geen afdoende redenen om de daarin voorkomende Spreuken aan Salomon te ontzeggen, gelijk in de aanteekeningen zal worden aangetoond. De mannen van Ezechias, het opschrift O<hi type="small-caps">ok</hi> <hi type="italic">dit zijn Spreuken van Salomon</hi> plaatsend boven hunne verzameling, hebben blijkbaar alle voorafgaande Spreuken als van Salomon afkomstig beschouwd.</p>
<p>Te recht mag echter de vraag gesteld worden, wie de Schrijver is van het dertigste hoofdstuk. De HH. Vaders, die de vertaling der LXX gebruikten, hebben dienaangaande geen twijfel gekend. Zij misten in die vertaling het opschrift, dat wij in den tegenwoordigen Hebreeuwschen tekst alsook in onze Vulgata bezitten. In het Hebreeuwsch luidt het opschrift: <hi type="italic">Woorden van Agur, den zoon van Jake.</hi> De H. Hiëronymus heeft de woorden <hi type="italic">Agur</hi> en <hi type="italic">Jake</hi> niet als persoonsnamen opgevat, maar blijkbaar als symbolische benamingen van Salomon en David en daarom het opschrift vertaald met: <hi type="italic">Verba Congregantis, filii Vomentis.</hi> In volstrekten zin kan men ongetwijfeld onder het woord <hi type="italic">Congregans</hi> eene aanduiding zien van Salomon, als den man, die vele spreuken verzameld heeft, of die het volk vergaderd heeft ter onderrichting; maar alleszins gerechtigd blijft toch de vraag, waarom Salomon, die in dit boek herhaaldelijk onder zijnen eigen naam wordt genoemd, zich hier verscholen zoude hebben onder eene overigens onbekende en vreemde benaming. Dit treft des te meer, als men bedenkt, dat, waar elders eene symbolische benaming aan Salomon wordt gegeven, dit duidelijk blijkt uit den tekst zelven; vgl. II Reg. XII 25; Eccl. I 1. Nog moeilijker is het eene reden te vinden, waarom David hier zou worden aangeduid als <hi type="italic">vomens,</hi> d.i. als iemand, die vele waarheden gesproken en verbreid heeft onder het volk. Daarom zijn dan ook de katholieke Schriftuur-verklaarders schier eenparig van meening, dat dit hoofdstuk moet worden toegeschreven aan eenen overigens onbekenden Wijze, Agur, den zoon van Jake. Eene soortgelijke bedenking kan gemaakt worden met betrekking tot de eerste verzen van het XXXI<hi type="super">e</hi> hoofdstuk. Evenwel kan men gemakkelijker in Lamuel, d.i. <hi type="italic">aan God toegewijd,</hi> eene symbolische benaming zien van Salomon. Wat betreft het alphabetisch lied, waarmede het boek der Spreuken besloten wordt, er is geene geldige reden om het aan Salomon te ontzeggen.</p>
<p>In hetgeen de H.H. Schriften vermelden aangaande de wijsheid van Salomon, kunnen wij een bevestiging vinden der waarheid, dat de wijze koning van Israël de schrijver is van het Boek der Spreuken. Salomon heeft boven andere gunsten en gaven de wijsheid van God afgebeden en haar in hooge mate ontvangen. Hij was wijzer dan alle menschen en om zijn wijsheid beroemd onder de volken in het rond. Hij sprak drie duizend spreuken en daarbij duizend en vijf liederen. Hij sprak over de gewassen des velds, van den cederboom af, die zich verheft op den Libanon, tot aan de hysop, die uitwast aan den wand; van het vee, van het gevogelte, van de visschen. Uit alle volken kwamen er om te luisteren naar de wijsheid van Salomon; vgl. III Reg. III 5 volg.; IV 29 volg. Als Koning en Rechter van zijn volk was hij bekend met alle toestanden, met de deugden en gebreken van dat volk; bekend en bevriend met de naburige vorsten kende hij de gevaren, die van elders ook over zijn volk konden komen.</p>
<p>Salomon was eene der voorafbeeldingen van de menschgeworden Wijsheid, die ook in gelijkenissen tot het volk moest spreken, opdat vervuld zou worden wat gezegd was door den profeet, zeggende: Ik zal mijnen mond in gelijkenissen openen; Matth. XIII 35. Wie derhalve onder de Wijzen van Israël was beter dan Salomon in staat ons het Boek der Spreuken te schenken? Wie was een zoo bij uitstek geschikt orgaan voor de goddelijke Wijsheid om hare lessen aan de menschheid te geven, wie beter dan Salomon, althans in zijne eerste regeeringsjaren, toen hij zelf de wijsheid betrachtte? Naar het meer algemeen gevoelen is het in dien tijd, dat Salomon de Spreuken heeft vervaardigd. De meening van enkele H.H. Vaders, als zoude Salomon op het einde van zijn leven, in rouw en boete over zijnen val, het Boek der Spreuken hebben geschreven, berust op eene verkeerde lezing en verklaring van XXIV 32, gelijk te dier plaatse zal blijken.</p>
<p>Is het derhalve boven allen redelijken twijfel verheven, dat wij het Boek der Spreuken, althans voor het grootste gedeelte, aan  Salomon te danken hebben, het Boek in zijnen tegenwoordigen vorm is niet van Salomon tot ons gekomen. De eerste verzameling, omvattende het eerste en het tweede en hoogstwaarschijnlijk ook het derde deel, is door of op last van Salomon geschied. Maar luidens het opschrift XXV 1, is geruimen tijd na den dood van Salomon eene tweede verzameling van Spreuken van Salomon geleverd door de mannen van koning Ezechias. Of de aanhangsels reeds door dezelfde mannen aan de tweede verzameling zijn toegevoegd, of dat zij eene latere verzameling vormen, is niet met zekerheid te beslissen.</p>
<p> </p>
<p>Het goddelijk gezag van het Boek der Spreuken is door Joden en Christenen erkend, en door de Kerk te allen tijde gehandhaafd. Reeds bij den Profeet Isaias LIX 7, LXV 12 vinden wij enkele aanduidingen uit de Spreuken van Salomon; in het N.T. worden deze enkele malen uitdrukkelijk als het woord Gods aangehaald Rom. III 15; Hebr. XII 5; Jac. IV 6; zonder deze uitdrukkelijke vermelding wordt meerdere malen op voorschriften uit dit boek gezinspeeld, bijv. Rom. XII 20; I Petr. IV 18; V 5; Jac. IV 6 enz. Op het voetspoor der Apostelen hebben de H.H. Vaders het goddelijk gezag der Spreuken erkend en het godvruchtig gebruik van dit boek ten zeerste aanbevolen. De H. Hiëronymus geeft, schrijvende aan Laeta over de opvoeding harer dochter, den raad, dat deze door de Spreuken van Salomon zich moge onderrichten ten leven.</p>
<p> </p>
<p>De Latijnsche tekst der Vulgata is door den H. Hiëronymus uit het Hebreeuwsch bewerkt, waarbij echter dikwerf rekening werd gehouden met de gebruikelijke overzetting der LXX. Deze wijkt dikwijls af van den tegenwoordigen Hebreeuwschen tekst, en geeft meerdere malen eene tweevoudige vertaling of eene nadere aanvulling van een vers. Daardoor is het getal Spreuken in de Vulgata en vooral in de LXX grooter dan in het Hebreeuwsch. Belangrijke afwijkingen of aanvullingen zullen in de aanteekeningen worden vermeld.</p>
<chapter osisID="Prov.01"> 

<title type="chapter">Hoofdstuk I.</title>
<p>Schrijver, doel en nut van het Boek (v. 1-6); de vreeze des Heeren het beginsel der wijsheid (v. 7); nut van ouderlijk onderricht (v. 8-19); de Wijsheid, sprekend ingevoerd, noodigt allen uit om te luisteren naar hare lessen, wier verwaarloozing verderf, wier opvolging vrede en heil brengt (v. 20-.31</p>

<verse osisID="Prov.01.1"><hi type="bold">S</hi>PREUKEN van Salomon, den zoon van David, den koning van Israël<note n="1">Spreuken zie Inleiding blz. 10.</note>,</verse>

<verse osisID="Prov.01.2"> opdat men leere wijsheid en tucht<note n="2">Sapientia (wijsheid) en disciplina (tucht) evenals prudentia, scientia, intellectus enz. worden in dit Boek meestal zonder merkbaar verschil in beteekenis gebruikt in den zin van ware deugd en godsvrucht. Waar zij echter hier als onderscheiden begrippen naast elkander worden geplaatst, is wijsheid de kennis der verhouding, waarin de mensch staat tegenover God, zijn Schepper en laatste doel, de kennis van 's menschen plichten tegenover God, den naaste en zich zelven; tucht is dan het middel om met behulp van lessen, berispingen enz. door het beteugelen der kwade neigingen, het overwinnen der moeilijkheden enz. tot een deugdzaam leven te geraken.</note>,</verse>

<verse osisID="Prov.01.3"> opdat men begrijpe woorden van wijsheid<note n="3">Op wijsheid v. 2 slaat terug woorden van wijsheid, lessen en onderrichtingen, die leeren onderscheiden tusschen goed en kwaad; op tucht v. 2 slaat terug tot verstandigheid opleidende tucht, die den mensch er toe brengt het kwade te vermijden en het goede te betrachten. Te zamen brengen zij de volle, ware gerechtigheid, die daarin bestaat, dat men met betrekking tot God, den naaste en zichzelven alles doet, wat recht en billijkheid vorderen.</note>, en verkrijge tot verstandigheid opleidende tucht: gerechtigheid en rechten billijkheid;</verse>

<verse osisID="Prov.01.4"> opdat den kleinen gegeven worde schranderheid, den jongeling kennis en verstand.</verse>

<verse osisID="Prov.01.5"> De wijze, die er naar luistert, zal toenemen in wijsheid, en de verstandige zal het roer in handen weten te houden<note n="4">De spreuken zijn heilzaam en nuttig allereerst voor de kleinen, v. 4, d.i. de onervarenen, om hunne eerste schreden te geleiden op het pad der deugd; maar verder ook voor de wijzen, v. 5, om hen te leeren veilig zich zelven en anderen te besturen, het roer te houden, naar het woord van den H. Basilius, te midden der gevaren op de drievoudige zee der wereld, des harten en des levens.</note>.</verse> 

<verse osisID="Prov.01.6"> Verstaan zal hij spreuken en uitlegging<note n="5">Uitlegging, Hebr. beter ‘duistere gezegden’. Het gold vooral in het Oosten als een bewijs van groote wijsheid, waarheden en gebeurtenissen in duistere, raadselachtige gezegden voor te stellen en zulke raadselen op te lossen. Vgl. Judic. XIV 14; Eccli. XXXIX 2 en 3.</note>, de woorden der wijzen en hunne raadselen.</verse>

<verse osisID="Prov.01.7"> De vreeze des Heeren is het beginsel der wijsheid<note n="6">Grondgedachte van het eerste deel. De vreeze des Heeren, d.i. God als Schepper en Heer erkennen, Hem eerbiedig huldigen, vreezen Hem te mishagen is begin, aanvang, maar ook beginsel, grondslag en oorzaak van wijsheid en deugd. Beide, vreeze des Heeren en wijsheid, zijn in oorsprong, ontwikkeling en volmaking onafscheidelijk aan elkander verbonden, en hoe meer iemand toeneemt in wijsheid, des te meer zal hij ook toenemen in heilige vreeze Gods. Vgl. Eccli. I 16, 20. Daarom zijn het slechts de dwazen, d.i. de goddeloozen, de spotters met God en zijnen H. wil, die wijsheid en tucht versmaden; vgl. noot 2.</note>. Wijsheid en tucht versmaden de dwazen.</verse>

<verse osisID="Prov.01.8"> Luister, mijn zoon, naar de tuchtleer uws vaders, en verwerp de lessen uwer moeder niet<note n="7">Terecht wordt door den schrijver, allereerst aan zijnen zoon, d.i. zijnen leerling, aanbevolen gehoorzaamheid aan de ouders. De tuchtleer, de vermaning, de bestraffing enz. des vaders, moet het kind bij het ontwaken der slechte neigingen aftrekken van het kwaad; de liefderijke lessen der moeder moeten in het jeugdig hart liefde prenten voor deugd en godsvrucht.</note>;</verse>

<verse osisID="Prov.01.9"> opdat<note n="8">Hebr.: ‘Want zij’, d.i. de tuchtleer en de lessen, opgevolgd en beoefend, zijn geen vernederende boeien, maar het grootste sieraad voor het kind.</note> een rijk sieraad prijke op uw hoofd en eene kostbare keten om uwen hals.</verse>

<verse osisID="Prov.01.10"> Mijn zoon, als de zondaars u lokken, wees hun niet ter wille<note n="9">Waarschuwing tegen verleiders, die (v. 11-14) deugd en onschuld belachelijk maken en door voorspiegeling van allerlei genot de kwade begeerlijkheden trachten op te wekken.</note>.</verse>

<verse osisID="Prov.01.11"> Als zij zeggen: Kom met ons, laat ons loeren op bloed, laat ons verborgen strikken spannen aan eenen, die schuldeloos is zonder nut;</verse>

<verse osisID="Prov.01.12"> verslinden wij hem levend als de onderwereld, ja, geheel en al, als eenen, die ten grave daalt.</verse>

<verse osisID="Prov.01.13"> Allerlei kostbare have zullen wij vinden, onze huizen zullen wij vullen met roof.</verse>

<verse osisID="Prov.01.14"> Werp het lot met ons, één zij ons aller buidel!</verse> 


<verse osisID="Prov.01.15"> Mijn zoon, ga niet op weg met hen, weerhoud uwen voet van hunne paden.</verse>

<verse osisID="Prov.01.16"> Want<note n="10">De waarschuwing in v. 15 herhaald en nu met redenen omkleed: hun streven is in zich boos, maar ook verderfelijk voor hen zelven.</note> hunne voeten ijlen naar misdaad en reppen zich tot bloedvergieting.</verse>

<verse osisID="Prov.01.17"> Vruchteloos trouwens wordt het net gespannen voor de oogen van het gevogelte<note n="11">Door velen wordt dit vers aldus verstaan: gelijk het net vruchteloos gespannen wordt voor de vogels, die het zien en ontwijken, zoo zult ook gij, thans door mij gewaarschuwd, u gemakkelijk verheffen op de vleugelen van waakzaamheid en gebed en hunne strikken ontvlieden. Maar beter past in het verband der rede: Denk niet: al luister ik ook aanvankelijk naar de stem der verleiders, ik zal mij wel wachten op hun aandrang euveldaden te bedrijven; vruchteloos toch zien de vogels den strik; door het lokaas misleid vliegen zij er blindelings in: zoo zou het ook u gaan.</note>;</verse>

<verse osisID="Prov.01.18"> zij ook, zij belagen hun eigen bloed en zij smeden logens tegen hun eigen leven<note n="12">Evenals die vogels storten zij zich blindelings, alsof zij hun eigen ondergang zochten, in het verderf, dat zij voor anderen bereid hadden.</note>.</verse>

<verse osisID="Prov.01.19"> Zoodanig zijn de wegen van elken hebzuchtige, zij rooven de zielen van de bezitters<note n="13">Hebr.: ‘Zoodanig zijn de wegen van ieder, die jaagt naar onrechtvaardig goed, het rooft de ziel van die het bezitten’.</note>.</verse>

<verse osisID="Prov.01.20"> De Wijsheid predikt in het openbaar, op de straten laat Zij hare stem hooren<note n="14">Velen meenen, dat hier de geschapen wijsheid, deugd en godsvrucht, door eene dichterlijke persoonsverbeelding sprekende wordt ingevoerd. Beter is het in de Wijsheid reeds hier te erkennen de ongeschapen Wijsheid, God zelf; vgl. Inleiding blz. 11. Het meervoudige Hebreeuwsche woord chocmoot kan evenals bij Elohim eene aanduiding zijn van de grootheid en majesteit der goddelijke Wijsheid. Treffend is de overeenkomst met het optreden der menschgeworden Wijsheid, die ook openlijk predikte, en de Apostelen uitzond om alle volken te leeren; vgl. Joan. XVIII 20; Marc. XVI 15.</note>;</verse>

<verse osisID="Prov.01.21"> aan de spitse der scharen klinkt haar geroep, aan den ingang der stadspoorten houdt Zij hare toespraken, zeggende:</verse>

<verse osisID="Prov.01.22"> Hoelang nog, gij kleinen, blijft gij gehecht aan het kleine? hoelang nog zullen de dwazen haken naar hetgeen hun schadelijk is<note n="15">Hebr.: ‘Hoelang zullen de spotters (met godsvrucht en deugd) zich verlustigen in spotternijen’?</note>, en de onverstandigen kennis haten?</verse>

<verse osisID="Prov.01.23"> Luistert<note n="16">Convertimini, d.i. wendt u af van de verleiders, en luistert naar mijne berisping. Hier zien wij eene eerste aankondiging van de uitstorting des H. Geestes, voorspeld door den profeet Joël (II 28) en herhaaldelijk beloofd door Christus; Joan. XIV, XV, XVI.</note> naar mijne beris- ping; zie, Ik zal mijnen geest over u uitstorten en mijne woorden aan u bekend maken.</verse>

<verse osisID="Prov.01.24"> Omdat Ik geroepen heb, en gij niet hebt willen luisteren; omdat Ik mijne hand heb uitgestrekt en niemand er acht op heeft geslagen<note n="17">De Wijsheid heeft wachtend uitgezien of hare uitnoodiging werd aanvaard; maar waar deze versmaad wordt, volgt nu v. 26 volg. de bedreiging van straf.</note>;</verse>

<verse osisID="Prov.01.25"> omdat gij al mijne raadgevingen versmaad en mijne terechtwijzingen veronachtzaamd hebt,</verse>

<verse osisID="Prov.01.26"> zal ook Ik lachen in uwen ondergang, en spotten, als u hetgeen gij vreesdet overkomt<note n="18">Sprak de Wijsheid v. 23 en 24 als Verlosser, hier spreekt Zij als Rechter.</note>.</verse>

<verse osisID="Prov.01.27"> Als onverwacht onheil dreigend nadert, en het verderf, eenen stormwind gelijk, aanrukt; als over u komen nood en angst,</verse>

<verse osisID="Prov.01.28"> dan zullen zij Mij aanroepen, maar Ik zal hen niet verhooren; 's morgens vroeg zullen zij opwaken, maar zij zullen Mij niet vinden;</verse>

<verse osisID="Prov.01.29"> omdat zij de tucht hebben gehaat en de vreeze des Heeren niet hebben aanvaard,</verse>

<verse osisID="Prov.01.30"> omdat zij mijnen raad niet hebben ingevolgd, en gespot hebben met al mijne terechtwijzingen.</verse>

<verse osisID="Prov.01.31"> Eten zullen zij derhalve de vruchten van hunnen weg<note n="19">Weg, d.i. levenswandel.</note>, en van hunne raadslagen zullen zij verzadigd worden.</verse>

<verse osisID="Prov.01.32"> De afkeerigheid der kleinen brengt hun den dood, en de voorspoed der dwazen stort hen in het verderf<note n="20">De afkeerigheid der kleinen, d.i. hunne kinderachtige kieskeurigheid, waardoor zij afkeerig zijn van de Wijsheid en hare lessen, brengt den dood; de voorspoed der dwazen, hunne zelfvoldaanheid, stort hen in het verderf.</note>.</verse>

<verse osisID="Prov.01.33"> Maar die Mij aanhoort, zal wonen in onverstoorde rust, en overvloed genieten zonder vrees voor eenig onheil.</verse>

</chapter>
<chapter osisID="Prov.02"> 
 

<title type="chapter">Hoofdstuk II.</title><p>Vermaning om met allen ijver de wijsheid te zoeken (v. 1-4), dan zal God haar geven en, door haar geleid (v. 5-11), zal de rechtvaardige behoed worden tegen de verleiding in het algemeen (v. 12-15), tegen de verleiding der vrouw in het bijzonder (v. 16-19), en hij zal heil, de goddelooze verderf vinden (v. 20-.22</p>


<verse osisID="Prov.02.1"> Mijn zoon<note n="21">Salomon neemt zelf weer het woord om de wijsheid aan te bevelen. Dit hoofdstuk is geheel symmetrisch verdeeld in twee deelen, terwijl elk deel bestaat uit twee strophen van vier verzen en eene strophe van 3 verzen (1-4, 5-8, 9-11), (12-15, 16-19, 20-22).</note>, als gij mijne woorden aanneemt en mijne geboden wegbergt bij u,</verse>

<verse osisID="Prov.02.2"> zoodat uw oor luistert naar de wijsheid, neig dan uw hart om de verstandigheid te kennen<note n="22">In het Hebr. hangt het tweede verslid ook af van zoodat: ‘uw hart zich neigt tot de verstandigheid’; terwijl daar ook v. 3 niet redengevend, maar versterkend aan v. 2 wordt toegevoegd: ‘ja, als gij de wijsheid aanroept, tot de verstandigheid uwe stem verheft’. - Voor het verkrijgen der wijsheid worden hier drie voorwaarden gesteld: men moet niet slechts uitwendig aandachtig luisteren naar de lessen der wijsheid, maar die ook wegbergen, gretig opnemen in het hart v. 1 en 2; men moet met aandrang bidden om de wijsheid v. 3, en met ijver en volharding haar als een verborgen schat trachten op te delven v. 4.</note>.</verse>

<verse osisID="Prov.02.3"> Want indien gij de wijsheid aanroept en uw hart neigt tot de verstandigheid,</verse>

<verse osisID="Prov.02.4"> indien gij haar zoekt als zilver en als een schat haar ondelft,</verse>

<verse osisID="Prov.02.5"> dan zult gij de vreeze des Heeren verstaan<note n="23">d.i. Haar bekomen en waardeeren als blijvend beginsel der wijsheid en in die vreeze wandelend de kennis Gods vinden.</note> en de kennis Gods vinden.</verse>

<verse osisID="Prov.02.6"> Want de Heer is het, die wijsheid geeft<note n="24">De ware wijsheid is niet vrucht van eigen vinding en menschelijk streven, maar hooge Godsgave. Vgl. Eccli. XXXIX 8; Jac. I 5.</note>, en uit zijnen mond komen kennis en verstand.</verse>

<verse osisID="Prov.02.7"> Hij bewaart heil voor de gerechten, en Hij beschermt hen, die wandelen in onschuld<note n="25">Gelijk God in zijne schatkamers, vgl. Deut. XXXII 34, straffen opgeborgen houdt voor zijne vijanden, zoo ook heil en zegen voor zijne vrienden.</note>,</verse>

<verse osisID="Prov.02.8"> terwijl Hij beveiligt de paden der gerechtigheid en de wegen der heiligen bewaakt.</verse>

<verse osisID="Prov.02.9"> Dan zult gij verstaan gerech- tigheid en recht en billijkheid en allen goeden weg<note n="26">Gerechtigheid en recht enz.; vgl. I noot 3. En allen goeden weg, d.i. in één woord alles wat ten goede leidt.</note>.</verse>

<verse osisID="Prov.02.10"> Als<note n="27">Hebr. redengevend: want wijsheid zal enz.</note> wijsheid binnengetreden is in uw hart en kennis uwe ziel heeft ingenomen,</verse>

<verse osisID="Prov.02.11"> dan zal overleg u bewaken en verstandigheid u behoeden,</verse>

<verse osisID="Prov.02.12"> om u te onttrekken aan den verkeerden weg en aan den mensch, die slechte gesprekken voert;</verse>

<verse osisID="Prov.02.13"> aan hen, die het rechte pad verlaten en wandelen op duistere wegen<note n="28">Die kwaad doet, haat het licht Joan. III 20.</note>;</verse>

<verse osisID="Prov.02.14"> aan hen, die zich verblijden over hunne misdaden en juichen over allersnoodste dingen<note n="29">Zich verblijden over misdaden, juichen over laagheden is een bewijs van diepe verdorvenheid des harten.</note>,</verse>

<verse osisID="Prov.02.15"> wier wegen slecht, en wier schreden schandelijk zijn;</verse>

<verse osisID="Prov.0216,"> om u te onttrekken aan een andermans vrouw en aan de vreemde<note n="30">De vreemde is iedere vrouw, die hetzij gehuwd of ongehuwd, niet de wettige echtgenoote is.</note>, die zoetelijke taal spreekt,</verse>

<verse osisID="Prov.02.17"> die den leidsman harer jeugd verliet<note n="31">Die den leidsman, met wien zij in haar jeugd was gehuwd, ontrouw werd, en daardoor tevens schandelijk vergat het heilig verbond, dat zij voor het aanschijn Gods met haren echtgenoot gesloten had.</note></verse>

<verse osisID="Prov.02.18"> en het verbond van haren God vergat: want<note n="32">Want geeft de reden van v. 16 om u te onttrekken aan; want anders vindt gij den ondergang; haar huis is de plaats, waar de wellusteling altijd den geestelijken, dikwerf ook vroegtijdig den lichamelijken dood vindt, terwijl hij, eenmaal slaaf der zinnen geworden, slechts zelden en met groote moeite de slavenboeien verbreekt v. 19.</note> ten doode helt haar huis over en ter onderwereld neigen hare paden;</verse>

<verse osisID="Prov.02.19"> allen, die tot haar ingaan, zij keeren niet weder en zij bereiken niet meer de paden des levens;</verse>

<verse osisID="Prov.02.20"> om<note n="33">Om te wandelen hangt af van v. 11. Gevrijwaard tegen de velerlei verleiding zal de mensch door de wijsheid geleid worden op de paden der gerechtigheid en daar gelukkig zijn.</note> te wandelen op den goeden weg en de paden der gerechtigen te houden.</verse>

<verse osisID="Prov.02.21"> Want de gerechtigen zullen het land bewonen, en de braven zullen daarin verblijven<note n="34">Het rustig bezit van het land der belofte, de voorafbeelding van de zalige rust in het hemelsch vaderland, was door God als de groote zegen aan de rechtvaardigen beloofd. Vgl. Lev. XXV 18; Ps. LXVIII 36 en 37; Hebr. XIII 14.</note>;</verse>

<verse osisID="Prov.02.22"> de goddeloozen daarentegen zullen van de aarde verdelgd worden, en de booswichten zullen daaruit worden weggevaagd.</verse>

</chapter>
<chapter osisID="Prov.03">
 

<title type="chapter">Hoofdstuk III.</title>
<p>Zegeningen verbonden aan de beoefening van wijsheid en deugd (v. 1-12, 21-26); lofspraak op de wijsheid als de bron van geluk en heil (v. 13-20); vermaning om den naaste wel te doen (v. 22-30), het kwaad en den omgang met goddeloozen te vluchten (v. 31-.35</p>


<verse osisID="Prov.03.1"> Mijn zoon<note n="35">De verzen 1-12 en 21-26, waarin de beoefening der wijsheid wordt aanbevolen, zijn, met eene geringe afwijking, twee aan twee zoo aan elkander verbonden, dat telkens het eerste vers eene vermaning bevat, en het tweede de vrucht, aan het opvolgen dier vermaning toegezegd.</note>, vergeet mijne lessen niet en laat uw hart mijne voorschriften bewaren;</verse>

<verse osisID="Prov.03.2"> want lengte van dagen en jaren levens<note n="36">d.i. Leven, dat in volle waarheid leven genoemd mag worden, in den dienst en de vriendschap Gods.</note> en vrede zullen zij u aanbrengen.</verse>

<verse osisID="Prov.03.3"> Laat barmhartigheid en waarheid u niet verlaten; bind ze om uwen hals en schrijf ze op de tafelen van uw hart<note n="37">M.a.w. goedertierenheid en oprechtheid jegens den naaste op elk gebied moeten u altijd voor oogen staan, altijd in uw hart gegrift zijn.</note>;</verse>

<verse osisID="Prov.03.4"> dan zult gij genade en goedgunstigheid<note n="38">Disciplina bona als nadere verklaring van gratia beteekent hier ook naar den grondtekst een goeden naam, goede bejegening, welbehagen, goedgunstigheid.</note> vinden bij God en bij de menschen.</verse>

<verse osisID="Prov.03.5"> Heb vertrouwen in den Heer met geheel uw hart en verlaat u niet op eigen doorzicht.</verse>

<verse osisID="Prov.03.6"> Wees Hem indachtig op al uwe wegen, en Hij, Hij zal uwe schreden leiden.</verse>

<verse osisID="Prov.03.7"> Wees niet wijs in eigen oogen, vrees God en vermijd het kwaad;</verse> 


<verse osisID="Prov.03.8"> want dit zal gezondheid geven aan uw vleesch en verkwikking aan uw gebeente<note n="39">In v. 5-8 wordt vooral gewaarschuwd tegen die wijsheid, die in ijdelen eigenwaan in strijd komt met de Wet en de openbaring Gods, terwijl aan nederig, vertrouwend opzien tot God de belooning wordt toegezegd van lichamelijke gezondheid als zinnebeeld van de gezondheid der ziel; nederig Godsbetrouwen geeft kracht in allen strijd en nood; vgl. Is. V 21; Rom. XII 16; Philip. IV 13.</note>.</verse>

<verse osisID="Prov.03.9"> Huldig den Heer met uwe goederen, en breng Hem gaven uit de eerstelingen van al uwe vruchten;</verse>

<verse osisID="Prov.03.10"> dan zullen uwe schuren rijkelijk gevuld worden en uwe wijnpersen overloopen van most<note n="40">Het is een teeken van ware wijsheid, in dagen van voorspoed dankbaar te genieten de zegeningen des Heeren, en Hem naar de voorschriften der Wet te huldigen door het aanbieden van tienden en eerstelingen, v. 9 en 10, maar ook in dagen van tegenspoed de rampen des levens als heilzame kastijdingen gelaten te dragen, v. 11 en 12.</note>.</verse>

<verse osisID="Prov.03.11"> Mijn zoon, werp het juk des Heeren niet af, en word niet kleinmoedig, als gij door Hem gekastijd wordt;</verse>

<verse osisID="Prov.03.12"> want dien de Heer lief heeft, dien kastijdt Hij, en, als een vader in zijn zoon, heeft Hij (in hem) zijn welbehagen<note n="41">De H. Paulus ad Hebr. XII 6 haalt deze woorden aan naar de vertaling der LXX: ‘Hij kastijdt iederen zoon, dien Hij aanneemt’.</note>.</verse>

<verse osisID="Prov.03.13"> Gelukzalig de mensch, die wijsheid heeft gevonden en rijk is in voorzichtigheid.</verse>

<verse osisID="Prov.03.14"> Beter is het haar te verwerven dan zilver te winnen, en wat zij afwerpt, is beter dan het fijnste en zuiverste goud<note n="42">De wijsheid zelve alsmede wat zij afwerpt, wat zij den mensch bezorgt in dit en in het andere leven, is beter dan zilver en goud.</note>.</verse>

<verse osisID="Prov.03.15"> Zij is meer waard dan alle schatten<note n="43">Schatten, Gr. edelgesteenten, Hebr. ‘peninim’, kostbare roode koralen; vgl. Thren. IV 7.</note>, en al wat men begeeren kan, vermag met haar niet vergeleken te worden.</verse>

<verse osisID="Prov.03.16"> Lengte van dagen heeft zij in hare rechterhand en in hare linker rijkdom en eer<note n="44">Wat eens bij Salomon geschied was (vgl. III Reg. III 13; Sap. VII 11) pleegt naar den aard en de beloften van het Oude Testament te geschieden ook bij hen, die de wijsheid als de kostbaarste gave waardeeren en nastreven: de wijsheid komt niet alleen, zij draagt in hare handen lengte van dagen, rijkdom en eer.</note>.</verse> 


<verse osisID="Prov.03.17"> Hare wegen zijn schoone wegen en al hare paden zijn rijk aan vrede<note n="45">Schoone, Hebr. aangename, liefelijke. ‘Hij rijdt wel zacht, dien Gods genade draagt’, zegt Thomas a Kempis.</note>.</verse>

<verse osisID="Prov.03.18"> Een boom des levens<note n="46">Boom des levens: eene zinspeling (meermalen in dit Boek XI 30; XIII 12; XV 4 voorkomende) op den boom des levens in het Paradijs; vgl. Gen. II 9. De vrucht van dien wonderbaren boom is den gevallen mensch ontzegd; de mensch moet sterven; maar in de wijsheid ontvangt hij in geestelijken zin eenen nieuwen levensboom, door wiens vrucht gevoed hij gelukkig kan zijn op deze aarde en het eeuwig leven zal verkrijgen.</note> is zij voor die haar aangrijpen, en die haar vasthoudt, hij is gelukkig.</verse>

<verse osisID="Prov.03.19"> De Heer heeft door wijsheid de aarde gegrondvest, de hemelen bevestigd door verstand<note n="47">De herinnering aan den boom des levens brengt Salomon tot de hoogste lofspraak op de wijsheid: door en in haar heeft God het groote werk der schepping voltrokken; vgl. VIII 22 vv. In de eindige mededeeling der goddelijke wijsheid is ook de mensch tot grootsche daden in staat.</note>.</verse>

<verse osisID="Prov.03.20"> Door zijne wijsheid zijn de waterkolken opgeweld, en pakken de wolken zich samen uit dauw<note n="48">Bedoeld wordt de scheiding der wateren, Gen. I 7 volg. En pakken enz., Hebr. en LXX ‘en druppelen de wolken dauw’.</note>.</verse>

<verse osisID="Prov.03.21"> Mijn zoon, laat deze dingen<note n="49">Deze dingen, d.i. hetgeen Salomon tot dusverre gezegd heeft over de zegeningen en de hooge waarde der wijsheid.</note> niet ontsnappen aan uwe oogen, onderhoud lessen en raad,</verse>

<verse osisID="Prov.03.22"> en zij zullen leven zijn voor uwe ziel en een sieraad voor uwen hals<note n="50">Leven, sieraad; vgl. I 9; III 2, 16.</note>.</verse>

<verse osisID="Prov.03.23"> Dan zult gij zonder schroom uwen weg bewandelen, en uwen voet zult gij niet stooten.</verse>

<verse osisID="Prov.03.24"> Als gij slaapt, zult gij niet opschrikken; gij zult u ter ruste begeven, en zoet zal uw slaap zijn.</verse>

<verse osisID="Prov.03.25"> Wees niet beangst voor plotselinge verschrikking noch voor de macht der goddeloozen, als zij aanrukt tegen u;</verse>

<verse osisID="Prov.03.26"> want de Heer zal u ter zijde staan en uwen voet bewaren voor den strik<note n="51">V. 23-26. De wijsheid geeft onder de hoede des Heeren een gevoel van gerustheid en veiligheid in alle omstandigheden, te midden van alle gevaren.</note>.</verse>

<verse osisID="Prov.03.27"> Weerhoud<note n="52">Hier volgen nu eenige vermaningen zonder onmiddellijk verband met het voorafgaande. - Weerhoud iemand niet uit afgunst of menschelijke berekening; maar naar Hebr. en LXX is de zin: weiger niet wel te doen aan iemand, die daarop recht heeft (den behoeftige), als uwe hand bij machte is zulks te doen.</note> iemand niet wel- dadig te zijn, als hij daartoe in staat is; zoo gij kunt, wees ook zelf weldadig.</verse>

<verse osisID="Prov.03.28"> Zeg niet tot uwen naaste: ga heen en kom terug, morgen zal ik u geven, als gij op staanden voet geven kunt<note n="53">De ware naastenliefde wil van geen uitstel weten, dat zoo licht afstel worden kan; bovendien: die spoedig geeft, geeft dubbel.</note>.</verse>

<verse osisID="Prov.03.29"> Smeed geen kwaad tegen uwen naaste, terwijl hij vertrouwen stelt in u<note n="54">Hebr.: ‘terwijl hij vol vertrouwen bij u woont’. Waarschuwing tegen verraderlijke schennis van vertrouwen, vooral waar dit vertrouwen ten volle gerechtvaardigd is door de geschonken gastvrijheid.</note>.</verse>

<verse osisID="Prov.03.30"> Treed niet noodeloos in geding met iemand, als hij u geen kwaad berokkend heeft.</verse>

<verse osisID="Prov.03.31"> Wees niet ijverzuchtig op een onrechtvaardig mensch<note n="55">Als gij ziet, dat zijne ongerechtigheden hem voordeel aanbrengen; laat u daardoor niet verleiden, hem op éénen zijner slechte wegen te volgen.</note> en volg hem niet op zijne wegen;</verse>

<verse osisID="Prov.03.32"> want een gruwel voor den Heer is elke spotter<note n="56">Spotter, Hebr. en LXX: ‘de booze’; vgl. II 15. Vertrouwelijk verkeer, vgl. Luc. X 21; Joan. XV 15.</note>, maar met de vromen treedt Hij in vertrouwelijk verkeer.</verse>

<verse osisID="Prov.03.33"> Nooddruft komt vanwege den Heer in het huis van den goddelooze<note n="57">Nooddruft vanwege den Heer, Hebr.: ‘de vloek des Heeren’. Mag de goddelooze zich ook al oogenblikkelijk in welvaart verheugen, de zegen Gods rust niet op zijn huis, en dikwerf zal niet slechts in zedelijken, maar ook in stoffelijken zin de nooddruft bij hem binnentreden.</note>, maar de woonsteden der rechtvaardigen worden gezegend.</verse>

<verse osisID="Prov.03.34"> Hij drijft den spot met de spotters<note n="58">Spotters, trotsche vrijgeesten, die zich aan God en zijn gebod niet storen; vandaar de vertaling der LXX bij Jac. IV 6; I Petr. V 5 aangehaald: God weerstaat de hoovaardigen. Daar is, zegt de H. Augustinus, schier geene bladzijde in de heilige boeken, waarop niet gezegd wordt, dat God de hoovaardigen weerstaat. Den zachtmoedigen, Gr. den nederigen.</note>, maar den zachtmoedigen geeft Hij genade.</verse>

<verse osisID="Prov.03.35"> Eer zal ten deel vallen aan de wijzen<note n="59">De wijzen, d.i. de rechtvaardigen, tegenover de dwazen, d.i. de goddeloozen. De tijdelijke of schijnbare verheffing der goddeloozen wordt hun tot dieperen val, tot grootere schande. Hebr. waarschijnlijk: de dwazen dragen (als hun deel en hun loon) schande weg.</note>: der dwazen verheffing zal schande zijn.</verse>

</chapter>
<chapter osisID="Prov.04"> 
 

<title type="chapter">Hoofdstuk IV.</title><p>Salomon vermaant om overeenkomstig de door hem zelven ontvangen lessen te streven naar de wijsheid, zoo rijk aan vruchten (1-13), te mijden de donkere paden der goddeloozen, te bewandelen de helderlichtende wegen der vromen (v. 14-19), te waken over hart, ooren, oogen, wandel (v. 20-.27</p>


<verse osisID="Prov.04.1"> Luistert, kinderen, naar de tucht eens vaders<note n="60">Eens vaders, d.i. van iemand, die met vaderlijke liefde zijne lessen geeft aan zijne leerlingen.</note>, en weest aandachtig, opdat gij verstandig moogt worden.</verse>

<verse osisID="Prov.04.2"> Eene goede gave zal ik u schenken, veronachtzaamt mijne lessen niet<note n="61">Als aansporing om gretig te luisteren geeft hij aan, dat dit onderricht is eene goede gave v. 2, waarvan hij zelf eens de voortreffelijkheid heeft ondervonden v. 3.</note>.</verse>

<verse osisID="Prov.04.3"> Want<note n="62">Want in zijne onervaren jeugd werd hij door zijne ouders teeder bemind en, als ware hij een eenig kind, met de grootste zorg onderricht en opgevoed.</note> ook ik was voor mijnen vader een zoon, teerbemind, ja een eeniggeborene in het oog mijner moeder.</verse>

<verse osisID="Prov.04.4"> En hij onderrichtte mij en zeide<note n="63">Van v. 4-9 worden in het kort weergegeven de lessen van zijnen vader.</note>: Laat uw hart mijne woorden opnemen, onderhoud mijne voorschriften en gij zult leven.</verse>

<verse osisID="Prov.04.5"> Verwerf u wijsheid, verwerf u verstand: vergeet noch veronachtzaam de woorden van mijnen mond.</verse>

<verse osisID="Prov.04.6"> Verlaat haar niet, en zij zal u behoeden; heb haar lief, en zij zal u behouden.</verse>

<verse osisID="Prov.04.7"> Het beginsel der wijsheid<note n="64">Boven, I 7, werd de vreeze des Heeren het beginsel der wijsheid genoemd, voor zoover zij, gelijk de H. Thomas zegt, doet afwijken van het kwaad; vgl. Eccli. I 27. Diezelfde naam mag ook gegeven worden aan het ernstig verlangen, het edelmoedig streven naar wijsheid, voor zoover het begeeren, gelijk de H. Thomas zegt, den mensch geschikt en bereid maakt tot het verkrijgen van het begeerde goed; vgl. Matth. XIII 45 volg.</note> is: Verwerf u wijsheid, en voor al wat gij bezit verschaf u verstand.</verse>

<verse osisID="Prov.04.8"> Grijp haar vast<note n="65">Hebr.: houd haar hoog, waardeer haar.</note>, en zij zal u verheffen; gij zult verheerlijkt worden door haar, als gij haar hebt omhelsd.</verse>

<verse osisID="Prov.04.9"> Verhoogde schoonheid zal zij geven aan uw hoofd, en met eene heerlijke kroon zal zij u dekken<note n="66">Vgl. I 9; III 4.</note>.</verse> 


<verse osisID="Prov.04.10"> Luister, mijn zoon<note n="67">Overeenkomstig het genoten onderricht geeft nu Salomon zelf zijne lessen. Levensjaren vgl. III 2, 16.</note>, en aanvaard mijne woorden, opdat uwe levensjaren vermenigvuldigd mogen worden.</verse>

<verse osisID="Prov.04.11"> Den weg der wijsheid zal ik u aanwijzen, ik zal u geleiden op de paden der gerechtigheid;</verse>

<verse osisID="Prov.04.12"> en als gij deze inslaat, zullen uwe schreden niet belemmerd worden, en in uwen loop zult gij geenen steen des aanstoots vinden<note n="68">Mag bij het betreden of bij het bewandelen van de paden der gerechtigheid eenige inspanning van u gevorderd worden, de wijsheid zal u sterken en voor val en onheil behoeden, en later zult gij niet te klagen hebben evenals de goddelooze; vgl. Sap. V 7.</note>.</verse>

<verse osisID="Prov.04.13"> Houd u aan de tucht, laat haar niet varen; bewaar haar, want zij, zij is uw leven.</verse>

<verse osisID="Prov.04.14"> Heb geen vermaak in de paden der goddeloozen, en schep geen behagen in den weg der boozen.</verse>

<verse osisID="Prov.04.15"> Ontvlucht dien weg, ga er niet op voort, vermijd en verlaat dien weg<note n="69">Men moet den weg der boozen ontvluchten, zich er niet op begeven, maar als men in zwakheid, bij ongeluk er op verdoold is, aanstonds dien weg verlaten.</note>.</verse>

<verse osisID="Prov.04.16"> Want zij slapen niet, als zij geen kwaad hebben gedaan; en de slaap wijkt van hen, als zij niet iemand ten val hebben gebracht<note n="70">De mensch moet des te meer huiveren, den weg der ongerechtigheid in te slaan, als hij bedenkt, hoe voor de goddeloozen kwaaddoen als eene dringende behoefte, eene tweede natuur wordt; zoodat zij niet slechts de stem des gewetens hebben gesmoord, maar zelfs geene rust meer kunnen vinden, tenzij in kwaaddoen en anderen onheil berokkenen.</note>.</verse>

<verse osisID="Prov.04.17"> Zij eten brood der goddeloosheid en wijn der ongerechtigheid drinken zij<note n="71">Zonde wordt als hun dagelijksch voedsel. Anderen: zij voeden zich met de vruchten hunner ongerechtigheid; vgl. I 12-14.</note>.</verse>

<verse osisID="Prov.04.18"> Maar het pad der rechtvaardigen is als een glanzend licht: gestadig wast het aan tot op den vollen middag<note n="72">Het pad, het leven der rechtvaardigen is als een glanzend licht, een blijde dageraad. De rechtvaardigen, door de genade verlicht en gesterkt, gaan voort van deugd tot deugd, totdat zij in het licht der glorie God aanschouwen in Sion en daardoor schitteren als de zon in het huis huns Vaders; vgl. Ps. LXXXIII 8; Matth. XIII 43.</note>.</verse>

<verse osisID="Prov.04.19"> De weg der goddeloozen is vol duisternis; zij weten niet waar zij nedervallen<note n="73">Niet ten onrechte wordt vermoed, dat v. 19, nauw samenhangend met v. 16 en 17, oorspronkelijk aan v. 18 is voorafgegaan. De goddeloozen, geheel vervreemd van God, wandelen in dikke duisternissen, voortdurend bedreigd door gevaren, en zullen, niet wetend waar of wanneer, toch eens onvermijdelijk den ondergang vinden. Vgl. Joan. XI 10; XII 35; I Joan. II 11.</note>.</verse> 


<verse osisID="Prov.04.20"> Mijn zoon, luister naar mijne woorden en neig uw oor tot mijne reden.</verse>

<verse osisID="Prov.04.21"> Laat ze niet wijken uit uwe oogen, bewaar ze in het binnenste van uw hart.</verse>

<verse osisID="Prov.04.22"> Want leven zijn ze voor die ze vinden, en gezondheid voor het gansche lichaam<note n="74">Leven, gezondheid; vgl. III 2, 8.</note>.</verse>

<verse osisID="Prov.04.23"> Bewaak met alle zorgvuldigheid uw hart, want daaruit treedt het leven voort<note n="75">Het hart is in de H. Schrift de zetel, hier de bronwel van geheel het geestelijk en zedelijk leven. Gelijk uit het hart voortkomen de zondige werken, die leiden tot den eeuwigen dood (vgl. Matth. XV 19), zoo ook de goede daden, die leiden tot het eeuwig leven. Daarom moet op de eerste plaats met de uiterste zorg die bronwel des harten bewaakt worden.</note>.</verse>

<verse osisID="Prov.04.24"> Houd van u verwijderd eenen boosaardigen mond, en eerroovende lippen, dat zij verre zijn van u<note n="76">Naast de waakzaamheid over het hart wordt aanbevolen de waakzaamheid over de zintuigen, opdat langs dien weg het bederf niet binnentrede; en wel vooreerst over de ooren, dat zij namelijk gesloten moeten blijven voor slechte gesprekken, waardoor godsdienst, deugd, eer en goede naam worden aangetast.</note>.</verse>

<verse osisID="Prov.04.25"> Laat uwe oogen recht voor u uit zien, en uwe blikken voorafgaan aan uwe schreden<note n="77">Op de tweede plaats waakzaamheid over de oogen, dat zij niet nieuwsgierig, ijdel rondwaren en de ziel verstrooien, maar, recht op het doel gericht, den veiligen, rechten weg mogen aanwijzen.</note>.</verse>

<verse osisID="Prov.04.26"> Maak recht den weg voor uwe voeten, en laat al uwe gangen welgeregeld zijn<note n="78">Eindelijk na rijp beraad den rechten weg inslaan, zijne gangen regelen, en (v. 27) zich door geen menschelijk opzicht, door geene verleiding enz. noch ter rechter- noch ter linkerzijde laten afbrengen van dien weg.</note>.</verse>

<verse osisID="Prov.04.27"> Wijk niet af, noch ter rechternoch ter linkerzijde; houd uwen voet terug van het kwaad; de wegen toch<note n="79">Het verdere gedeelte van dit vers staat wel in de LXX, maar niet in den grondtekst. De wegen aan de rechterhand zijn hier de wegen der gerechtigheid; deze kent, d.i. bemint en zegent, de Heer. Opdat echter de mensen noch door vermetel vertrouwen, noch door kleinmoedigheid struikele op zijnen weg, heeft hij behoefte aan de hulp en de genade Gods; daarom wordt er aan toegevoegd: Hij echter, Hij enz.</note>, die aan de rechterhand zijn, kent de Heer: maar verkeerd zijn die, welke aan de linkerhand zijn. Hij echter, Hij zal uwe gangen regelen en uwe wegen in vrede voortleiden.</verse>

</chapter>
<chapter osisID="Prov.05"> 
 

<title type="chapter">Hoofdstuk V.</title><p>Het streven naar wijsheid behoedt voor ontucht en hare rampzalige gevolgen en onvermijdelijke straffen (v. 1-14, 21-.23 Aanprijzing van kuische huwelijksliefde (v. 13-.20</p>


<verse osisID="Prov.05.1"> Mijn zoon, houd mijne wijsheid voor oogen en neig uw oor tot mijn doorzicht<note n="80">De aangeprezen waakzaamheid, IV 23 vv., en het streven naar wijsheid moeten behoeden tegen de groote verleiding der ontucht.</note>,</verse>

<verse osisID="Prov.05.2"> opdat gij bedachtzaamheid moogt behouden en uwe lippen de tucht mogen bewaren<note n="81">Bedachtzaamheid, voorzichtigheid in daden en in woorden. Sla geen acht enz. ontbreekt in het Hebr.</note>. Sla geen acht op de verleidelijkheid eener vrouw;</verse>

<verse osisID="Prov.05.3"> want eene druipende honigraat zijn de lippen der hoereerster, en gladder dan olie is haar gehemelte<note n="82">Hare woorden, zoet en liefelijk, dringen ongemerkt door in hoofd en hart.</note>,</verse>

<verse osisID="Prov.05.4"> ten laatste echter is zij bitter als alsem en scherp als een tweesnijdend zwaard<note n="83">Alsem (vgl. Deut. XXIX 18), is in de H. Schrift het zinnebeeld van bitter leed en harde straf; vgl. Jer. IX 15. Alsem en tweesnijdend zwaard vormen de tegenstelling op honig en olie: weldra vindt men bittere wroeging en den dood naar ziel en lichaam; vgl. v. 5.</note>.</verse>

<verse osisID="Prov.05.5"> Hare voeten dalen af naar den dood, en naar het doodenrijk ijlen hare schreden voort.</verse>

<verse osisID="Prov.05.6"> Zij bewandelen niet den weg des levens, ongestadig zijn hare schreden en onnaspeurlijk<note n="84">Hebr.: ‘opdat zij den weg des levens niet betrede, zijn hare schreden wankelend en zij weet het niet’. De zin is: bij haar, die met de slaven van den wellust naar de diepten des verderfs is voortgehold, v. 5, valt niet te denken aan eenen terugkeer op den weg, die opwaarts ten leven voert (vgl. XV 24); hoe zou dat mogelijk zijn voor haar, die steeds ongestadig was in hare gangen, slechts geleid door hare driften, en in hare verblindheid nog hare eigen ellende niet bespeurt.</note>.</verse>

<verse osisID="Prov.05.7"> Nu dan, mijn zoon, luister naar mij, en wijk niet af van de woorden van mijnen mond<note n="85">De vermaning van v. 1 met nadruk herhaald.</note>.</verse>

<verse osisID="Prov.05.8"> Houd uwen weg verre van haar, en nader niet tot de deur van haar huis<note n="86">De vlucht is in dergelijke zaak naar het eenparig getuigenis der Heiligen het eenige veilige middel ter zegepraal; vgl. I Cor. VI 18. Die vermetel het gevaar te gemoet gaat, stelt zich bloot aan het verlies van eer en leven, van fortuin en gezondheid, en berokkent zich bitter naberouw, gelijk in de volgende verzen wordt aangeduid.</note>,</verse> 


<verse osisID="Prov.05.9"> opdat gij uwe eer niet prijs geeft aan vreemden en uwe jaren aan eenen wreedaard<note n="87">De vreemden, de wreedaard zijn hier waarschijnlijk de jaloersche medeminnaars en de beleedigde echtgenoot: minnenijd en miskende liefde kweeken doodelijken haat. Anderen denken bij den wreedaard aan de wreede dienstbaarheid, de harde slavernij, waartoe de wellusteling door den duivel of zijnen hartstocht gedoemd is; vgl. Luc. XV 11 vv.</note>,</verse>

<verse osisID="Prov.05.10"> opdat niet wellicht vreemden zich verzadigen aan uw vermogen, en uw arbeid gevonden worde in het huis van een ander<note n="88">Wat gij door uwen arbeid hebt verdiend, wordt wellicht in weelde en brasserijen door anderen verteerd in het huis der ontucht.</note>,</verse>

<verse osisID="Prov.05.11"> en opdat gij ten laatste niet moogt zuchten<note n="89">Eigenlijk volgens Hebr. brullen als een leeuw; vgl. XXVIII 15. Bitter naberouw, als door wellust en wroeging de gezondheid geweken en geheel het lichaam uitgemergeld is.</note>, als uw vleesch en uw lichaam zijn uitgeteerd, en gij zeggen moet:</verse>

<verse osisID="Prov.05.12"> Waarom ben ik afkeerig geweest van tucht! waarom heeft mijn hart geen gehoor gegeven aan terechtwijzingen!</verse>

<verse osisID="Prov.05.13"> Waarom heb ik niet geluisterd naar de stem van die mij leerden, en het oor niet geleend aan hen, die mij onderrichtten!</verse>

<verse osisID="Prov.05.14"> Schier in alle ellende ben ik gekomen, in het midden der gemeente en der vergadering<note n="90">In alle, d.i. alle soort van, ellende en jammer, en dat ten aanschouwen van iedereen.</note>.</verse>

<verse osisID="Prov.05.15"> Drink water<note n="91">Op bedekte, kiesche wijze wordt nu hier in beeldspraak het gebruik van het huwelijk aangeprezen. Wij vinden hier niet de hooge zedenwet van het Evangelie, die het celibaat ter wille van het rijk der hemelen verheft boven het huwelijk (vgl. Matth. XIX 11, 12, 29, I Cor. VII 7 vv.); maar naar den aard van het O.T., dat onvruchtbaarheid als een vloek des hemels beschouwt, wordt het gebruik des huwelijks aangeprezen als een middel om in een talrijk kroost deelachtig te worden aan den zegen Gods, bovendien als een voorbehoedmiddel tegen de uitspattingen des vleesches; en in zooverre is deze leer geheel in overeenstemming met de zedenwet van het Christendom. Vgl. I Cor. VII 9.</note> uit uw eigen waterbekken en stroomend water uit uwe eigen bron<note n="92">De wettige huisvrouw wordt hier aangeduid onder het beeld van een waterbekken, waarin het water werd opgevangen en bewaard, en van eene verkwikkende bron. Waterbekken en bron zijn in het Oosten een groote schat; daar mag alleen de eigenaar lafenis en verkwikking zoeken.</note>.</verse>

<verse osisID="Prov.05.16"> Dat uwe beken zich uitstorten naar buiten en uwe vlieten zich verdeelen over de straten<note n="93">Het doel des huwelijks worde hierbij niet verijdeld; de echt, door geene zonden ontheiligd, zij gezegend met een talrijk kroost: de beken en vlieten, aan de eigen bron ontsprongen, zijn de kinderen van het kuische huwelijksbed.</note>.</verse> 


<verse osisID="Prov.05.17"> Dat zij de uwe zijn, de uwe alleen, en dat geen anderen er deel in hebben met u<note n="94">Dat zou niet gezegd kunnen worden van de kinderen bij eene overspelige of ontuchtige verwekt.</note>.</verse>

<verse osisID="Prov.05.18"> Gezegend zij uwe ader<note n="95">d.i. De echtgenoote, met kinderen gezegend: kinderzegen is ook bron van huiselijk geluk.</note>, en verheug u met de huisvrouw uwer jeugd.</verse>

<verse osisID="Prov.05.19"> Zij moge u zijn eene allerliefste hinde, eene aanminnige gazelle; dat hare borsten u dronken maken te allen tijde, vind steeds genot in hare liefde<note n="96">De hinde en de gazelle zijn in het Oosten om hare fraaie gestalte, vlugge, bevallige bewegingen, schoone zwarte oogen het geliefkoosde beeld van aanminnige schoonheid; vgl. Cant. II 9, 17; VIII 14. Ook de man moet aan de vrouw, die hij in zijne jeugd heeft liefgehad (vgl. v. 18), zijne geheele, onverdeelde liefde blijven wijden: dan zal ook zij hem trouw blijven en door hare liefde steeds gelukkig maken.</note>.</verse>

<verse osisID="Prov.05.20"> Waarom, mijn zoon, zoudt gij aan eene vreemde u verslingeren, waarom u koesteren aan den boezem van een andermans vrouw?</verse>

<verse osisID="Prov.05.21"> De Heer houdt het oog gericht op s menschen wegen, en al zijne gangen slaat Hij gade<note n="97">De waarschuwing tegen ontucht, v. 20 in vragenden vorm met nadruk herhaald, wordt nu met nieuwe redenen omkleed. De zonde moge met omzichtigheid in het geheim worden gepleegd, voor het oog van den alwetenden Rechter blijft niets verborgen.</note>.</verse>

<verse osisID="Prov.05.22"> De goddelooze wordt gevangen in zijne eigen ongerechtigheden en vastgehouden in de boeien zijner eigen zonden<note n="98">Misbruik der vrijheid maakt den mensch tot slaaf zijner hartstochten, vooral bij de zonden des vleesches. Vgl. Joan. VIII 34. De H. Augustinus beschrijft Confess. VIII 5 uit eigen droevige ondervinding die harde slavernij.</note>.</verse>

<verse osisID="Prov.05.23"> Hij, hij zal sterven, omdat hij geene tucht heeft gekend, en in de overmaat zijner dwaasheid zal hij zich bedrogen vinden<note n="99">Maar ook die harde slavernij zal den mensch niet tot inkeer brengen. Hij heeft geene tucht gekend, die ten leven is, en steeds tevergeefs nieuwe bevrediging zoekend voor zijne lusten, vindt hij den dood naar lichaam en ziel. Decipietur, waarvoor in het Hebr. hetzelfde woord staat als v. 19 delectare, en v. 20 seduceris, schijnt hier te beteekenen den ondergang vinden, gelijk het ook vertaald wordt in de LXX en ook het parallelisme met hij zal sterven vordert.</note>.</verse>

</chapter>
<chapter osisID="Prov.06"> 
 

<title type="chapter">Hoofdstuk VI.</title><p>Waarschuwing tegen het lichtvaardig aangaan van borgtocht (v. 1-5), en tegen luiheid (v. 6-.11 De valschaard en zijn ondergang (v. 12-.15 Zeven ondeugden, gruwelen voor den Heer (v. 16-.19 Vermaning tot getrouwheid aan ouderlijke tucht (v. 20-23), om daardoor behoed te worden tegen ontucht en hare rampzalige gevolgen (v. 24-.35</p>


<verse osisID="Prov.06.1"> Mijn zoon, hebt gij borg gesproken voor uwen vriend, den handslag gegeven bij eenen vreemde<note n="100">Alle woeker was den Israëlieten bij de wet van Moses althans tegenover Israëlieten streng verboden (vgl. Levit. XXV 36; Deut. XXIII 20); maar des te meer gebeurde het, dat iemand borg bleef voor een ander, waarschijnlijk vooral voor eenen vreemden handelaar. Bij eenen vreemde, Hebr. meer parallel met het eerste lid voor eenen vreemde.</note>,</verse>

<verse osisID="Prov.06.2"> dan zijt gij verstrikt door de woorden van uwen mond en gevangen door uwe eigen reden<note n="101">De gedachte twee malen met nadruk uitgesproken om degroote onvoorzichtigheid in het licht te stellen.</note>.</verse>

<verse osisID="Prov.06.3"> Doe dan, mijn zoon, wat ik zeg en maak u zelven vrij; want gij zijt gevallen in de hand van uwen naaste<note n="102">Van uwen naaste, Hebr. hetzelfde woord als in v. 1 voor uwen vriend: van dien vriend hangt gij af, als hij niet betaalt, zult gij als borg aangesproken worden; daarom doe uw uiterste best om hem te bewegen tot vervulling zijner verplichtingen, waarvoor gij borg gesproken hebt. Rep u, Hebr. val hem te voet.</note>. Loop, loop, rep u, pres uwen vriend;</verse>

<verse osisID="Prov.06.4"> gun aan uwe oogen geenen slaap, noch sluimering aan uwe oogleden<note n="103">De H. Gregorius de Groote (Pastoral. III 4) past deze vier verzen toe op de zielenherders, die ook eens rekenschap aan God zullen moeten afleggen over de wijze, waarop zij de hun toevertrouwde kudden tot God hebben gebracht.</note>;</verse>

<verse osisID="Prov.06.5"> maak u vrij gelijk eene gazelle zich losrukt uit de hand<note n="104">Wij vinden ook hier niet de verheven leer, door Christus en zijne Apostelen aanbevolen Luc. VI 30 volg.; I Cor. VI 7; evenwel mag de vermaning hier gegeven niet beschouwd worden als ingegeven door of leidend tot egoïsme. Zij is gericht tegen het lichtvaardig borg blijven, waardoor men zich in gevaar stelt zich zelven en zijn gezin ten gronde te richten, en daarbij dikwerf in zedelijke ellende te vervallen; bovendien wordt hier blijkbaar gedacht aan eenen zelfzuchtigen en onwilligen vriend, die zelf zou kunnen betalen: tegenover zulk eenen vriend past dubbele omzichtigheid.</note>, en een vogel uit hand van den vogelaar.</verse>

<verse osisID="Prov.06.6"> Ga tot de mier, o luiaard, en sla hare wegen gade en leer wijsheid.</verse>

<verse osisID="Prov.06.7"> Zij toch, al heeft zij geen aanvoerder, geen heer of opperhoofd<note n="105">De mier als toonbeeld van vlijt en arbeidzaamheid voorgesteld aan den mensch. Slechts door instinct gedreven, door niemand geleid, aan niemand rekenschap verschuldigd, verzamelt zij zich met gestadige naarstigheid voedsel en leeftocht te geschikten tijde. De mensch met verstand begaafd, door God tot arbeid geroepen, moet zich schamen, als hij in vadsige ledigheid den tijd verbeuzelt en tot armoede vervalt. In geestelijken zin worden deze woorden door de HH. Vaders gebezigd als eene opwekking tot arbeiden aan de zaligheid der ziel zoolang het dag is, eer de nacht komt, waarin niemand kan arbeiden. Vgl. Joan. IX 4.</note>,</verse> 


<verse osisID="Prov.06.8"> zij bereidt zich spijs in den zomer en verzamelt zich voedsel in den oogst<note n="106">Wat de nieuwere natuurwetenschap leert aangaande den lethargischen toestand der mieren in den winter en de bestemming van hetgeen door haar in den zomer ingezameld wordt, strijdt geenszins met deze plaats. De H. Schrift stelt zich hier, evenmin als elders, ten doel den mensch in de natuurwetenschap te onderrichten, maar spreekt over de mieren naar gewoon-menschelijke opvatting. Bovendien wordt hier zelfs niet gezegd, dat de mieren zich voor den winter leeftocht inzamelen. - Bij de LXX volgt hier: ‘Of wel ga tot de bij en leer hoe arbeidzaam zij is, en hoe zij eenen eerwaardigen arbeid verricht; vorsten en gewone menschen zullen tot hun welzijn van haren arbeid genieten. Allen begeeren en roemen haar, en, hoewel zij aan kracht onmachtig is, beijvert zij zich de wijsheid te beoefenen’.</note>.</verse>

<verse osisID="Prov.06.9"> Hoelang nog zult gij, luiaard, slapen? Wanneer zult gij opstaan uit uwen slaap?</verse>

<verse osisID="Prov.06.10"> Een weinig wilt gij slapen<note n="107">In het Hebr. zijn dit woorden van den luiaard, die bij iedere vermaning zucht: nog ‘een weinig slapen’ enz., een weinig, dat natuurlijk telkens gerekt wordt.</note>, een weinig sluimeren, een weinig de handen over elkander leggen om te slapen,</verse>

<verse osisID="Prov.06.11"> en - de nooddruft zal als een reiziger u overvallen, en de armoede als een man in volle wapenrusting<note n="108">Als een reiziger, Hebr. ‘als een struikroover’, die onverhoeds den reiziger overvalt. Luiheid leidt onvermijdelijk tot armoede en gebrek; naarstigheid brengt welvaart. Hetgeen volgt: maar als gij naarstig zijt enz. ontbreekt in het Hebr.</note>. Maar als gij naarstig zijt, zal uw oogst zijn als eene bron, en de nooddruft zal verre van u vlieden.</verse>

<verse osisID="Prov.06.12"> Een slechtaard<note n="109">Hebr.: Een Belialsmensch; vgl. Deut. XIII 13. Van zulk eenen slechtaard, in wien het kwaad als het ware belichaamd is, van zulk eenen nietswaardige, zonder eenige zedelijke waarde, wordt nu in enkele duidelijke trekken het portret gegeven, opdat men zich tegen hem kunne hoeden. Een eerste trek is de valschheid om zijnen mond.</note>, een nietswaardig mensch: hij gaat daarhenen met valschen mond,</verse>

<verse osisID="Prov.06.13"> hij gluipt met de oogen, hij schuifelt<note n="110">Waarschijnlijk als teeken der inwendige onrust, gelijk wij zeggen, het zitten op heete kolen. Spreekt met den vinger, - allerlei verdachte teekenen met den vinger. Anderen zien in deze beschrijving niet de teekenen, waaraan men den valschaard kan kennen, maar de geheime teekenen, die hij bezigt tegenover zijne handlangers, als het knippen met de oogen, het schuiven met de voeten enz.</note> met den voet, hij spreekt met den vinger;</verse> 


<verse osisID="Prov.06.14"> in zijn verdorven hart smeedt hij kwaad en te allen tijde zaait hij twist<note n="111">In het Hebr. drie leden: verdorvenheid is in zijn hart, te allen tijde smeedt hij kwaad, hij zaait twist. Als laatste kenteeken van den valschaard en tevens als het eigenaardig middel, waarmede hij zijn bedrog, zijne euveldaad tracht te plegen, wordt aangegeven het zaaien van twist.</note>.</verse>

<verse osisID="Prov.06.15"> Over dezen zal onverwachts het hem beschoren verderf komen, en plotseling zal hij verpletterd worden, en er zal geen herstel meer voor hem zijn.</verse>

<verse osisID="Prov.06.16"> Zes dingen zijn er, die de Heer haat, en een zevende<note n="112">Zes.... een zevende: eene getalspreuk, eene eigenaardige spreekwijze, waarbij aan een zeker getal zaken, personen enz. eene en dezelfde eigenschap wordt toegekend, waarschijnlijk om de bijzondere aandacht te vestigen op hetgeen in de laatste plaats genoemd wordt. Dergelijke getalspreuken komen vooral voor Spreuken XXX 15 volg. en in Ecclesiasticus.</note> is een gruwel voor zijne ziel:</verse>

<verse osisID="Prov.06.17"> Trotsche oogen, eene leugenachtige tong, handen, die onschuldig bloed vergieten,</verse>

<verse osisID="Prov.06.18"> een hart, dat allersnoodste plannen smeedt, voeten, die ijlings het kwaad najagen,</verse>

<verse osisID="Prov.06.19"> een valsch getuige, die leugens voorbrengt, en iemand, die twist zaait onder broeders<note n="113">Gelijk in v. 12 wordt ook hier de boosheid van het aanstoken van twist gebrandmerkt, vooral waar het personen geldt, die reeds door de natuur aan elkander in liefde verbonden moeten zijn. De H. Gregorius (Past. III 23) zegt: Daar in de oogen Gods niets kostbaarder is dan de deugd der liefde, is den duivel niets welgevalliger dan de liefde uit te dooven. Al wie derhalve door het zaaien van twist de naastenliefde doodt, is de lijftrawant van den vijand Gods.</note>.</verse>

<verse osisID="Prov.06.20"> Bewaar, mijn zoon, de geboden van uwen vader en verwerp de onderrichting van uwe moeder niet<note n="114">Eene nieuwe vermaning tot trouwe opvolging der ouderlijke lessen, om daardoor behoed te worden tegen de verleiding der ontucht. Wat geldt van de Wet Gods (vgl. Deut. VI 6 volg.), moet ook gelden van de lessen der ouders; v. 21 volg.</note>.</verse>

<verse osisID="Prov.06.21"> Bind ze voor immer op uw hart, en wind ze om uwen hals.</verse>

<verse osisID="Prov.06.22"> Laat ze u vergezellen als gij wandelt, u bewaken als gij slaapt, en als gij ontwaakt, onderhoud u er mede, -</verse>

<verse osisID="Prov.06.23"> want het gebod is eene lamp, en de onderrichting een licht, en een weg ten leven zijn terechtwijzingen der tucht<note n="115">Dit vers is eene tusschenrede, zoodat v. 24 aansluit aan v. 22.</note>, -</verse>

<verse osisID="Prov.06.24"> opdat zij u behoeden voor een slecht vrouwmensch en voor de fluweelen tong eener vreemde.</verse>

<verse osisID="Prov.06.25"> Laat uw hart niet belust worden op hare schoonheid, en laat u niet vangen door hare lonken<note n="116">Om de booze lusten en begeerten verwijderd te houden uit het hart, is gestadige waakzaamheid der zintuigen, vooral der oogen, noodzakelijk; vgl. Job XXXI 1.</note>.</verse>

<verse osisID="Prov.06.26"> Want eene hoer is ternauwernood een stuk brood waard, maar een andermans vrouw rooft een kostelijk leven<note n="117">De rampzalige gevolgen van ontucht en vooral van overspel worden nu aangeduid. Naar de Vulgaat is de zin: Ontucht gepleegd met een zoo verachtelijk wezen, dat zich met een stuk brood laat wegzenden, is eene schandelijke daad, maar hoogst gevaarlijk bovendien is het, diezelfde daad te plegen met eene gehuwde vrouw, wegens de straf op echtbreuk vastgesteld (vgl. Deut. XXII 22) en wegens de wraak van den beleedigden echtgenoot. In het redeverband past beter de tegenstelling in het Hebr.: ‘ter wille van eene hoer (wordt men gebracht) tot een stuk brood, d.i. tot den bedelstaf; maar een andermans vrouw maakt jacht op een kostelijk leven’.</note>.</verse>

<verse osisID="Prov.06.27"> Kan wel iemand vuur bergen in zijnen boezem, zonder zijne kleederen te zengen?</verse>

<verse osisID="Prov.06.28"> Of wandelen op gloeiende kolen, zonder zijne voetzolen te branden?</verse>

<verse osisID="Prov.06.29"> Alzoo is het ook met hem, die ingaat tot de vrouw van zijnen naaste: hij zal niet rein<note n="118">Niet rein, d.i. onrein en tevens strafwaardig, gelijk het Hebr. uitdrukt.</note> zijn als hij haar aanraakt.</verse>

<verse osisID="Prov.06.30"> Het is geene groote misdaad als iemand steelt; hij steelt immers om zijnen hongerigen buik te vullen<note n="119">Overspel in zijne gevolgen vergeleken met diefstal. Diefstal gepleegd in hoogen nood is geene groote misdaad. Met dezen zin van de Vulgaat stemt overeen het Hebr.: Men veracht niet, d.i. men behandelt hem niet als een groot misdadiger, den dief, als hij steelt om zijnen buik te vullen.</note>;</verse>

<verse osisID="Prov.06.31"> en als hij betrapt wordt, kan hij zevenvoudige vergoeding geven, ja, hij kan afstand doen van al de have van zijn huis<note n="120">Ook wanneer diefstal uit hebzucht gepleegd wordt, heeft de dief bij ontdekking niet de rampzalige gevolgen van overspel te duchten. De Wet (vgl. Exod. XXII 1) eischt ten hoogste vijfvoudige teruggave van het gestolene; maar mocht ook het zevenvoudige, d.i. eene onbepaald hooge boete, geëischt worden, of afstand van geheel het bezit, de dief zou althans op die wijze het leven kunnen behouden; niet aldus de overspeler; vgl. v. 32.</note>;</verse> 


<verse osisID="Prov.06.32"> maar die overspel bedrijft, - om de dwaasheid van zijn hart zal hij zijn leven verliezen<note n="121">Hebr.: ‘Die overspel pleegt, is onzinnig: een verderver van zijn (eigen) leven is hij, die zoo iets doet’.</note>.</verse>

<verse osisID="Prov.06.33"> Hoon<note n="122">Hoon en smaad, Hebr. slaag en schande. Wordt ook de zonde door God kwijt gescholden, de naam van den overspeler blijft bij de menschen geschandvlekt.</note> en smaad vergaart hij zich, en zijne schande zal niet uitgewischt worden.</verse>

<verse osisID="Prov.06.34"> Want de ijverzucht en de woede van den man<note n="123">Hebr. IJverzucht is gramschap van den man en hij enz.; minnenijd prikkelt den man tot de felste en hardnekkigste gramschap.</note> wil van geen sparen weten ten dage der wraak,</verse>

<verse osisID="Prov.06.35"> en hij zal niet luisteren naar iemands smeekingen, noch ook de ruimste aanbiedingen als losprijs aanvaarden.</verse>

</chapter>
<chapter osisID="Prov.07">
 

<title type="chapter">Hoofdstuk VII.</title><p>De wijsheid aangeprezen als het middel om den jongeling te behoeden tegen de verleiding der ontuchtige vrouw (v. 1-.5 Een geval van verleiding levendig beschreven (v. 6-.23 Hernieuwde waarschuwing om de ontucht en hare gevolgen te ontvlieden (v. 24-.27</p>


<verse osisID="Prov.07.1"> Mijn zoon, bewaar mijne woorden en leg mijne voorschriften bij u weg. Mijn zoon,</verse>

<verse osisID="Prov.07.2"> onderhoud mijne geboden en gij zult leven<note n="124">Vgl. IV 4.</note>, en mijne lessen als den appel van uw oog.</verse>

<verse osisID="Prov.07.3"> Wind ze<note n="125">d.i. Mijne lessen, als eenen kostbaren ring om uwe vingeren, enz. om ze gestadig voor oogen te houden.</note> om uwe vingeren, schrijf ze op de tafelen van uw hart.</verse>

<verse osisID="Prov.07.4"> Zeg tot de wijsheid: mijne zuster zijt gij, en noem de verstandigheid uwe beminde,</verse>

<verse osisID="Prov.07.5"> opdat zij u behoede voor de vreemdelinge en voor een andermans vrouw, die zoetelijke woorden bezigt<note n="126">Vgl. II 16; VI 24.</note>.</verse>

<verse osisID="Prov.07.6"> Want<note n="127">d.i. Om het gevaar der verleiding in een voorbeeld levendig voor te stellen. Tralies: in het Oosten zijn de vensters niet door glas, maar door een soort blinden, jalousieën gesloten, waardoor men ongemerkt kan uitzien op straat; vgl. Cant. II 9.</note> uit het venster mijner woning zag ik uit door de tralies</verse> 


<verse osisID="Prov.07.7"> en sloeg ik de onbezonnenen gade: ik bemerk eenen uitzinnigen jongeling,</verse>

<verse osisID="Prov.07.8"> die de straat inslaat bij den hoek<note n="128">Hebr.: bij haren hoek, d.i. den hoek der straat, waarin het huis der ontuchtige vrouw gelegen is.</note>, en langs den weg naar haar huis voortschrijdt,</verse>

<verse osisID="Prov.07.9"> in den schemer, bij het vallen van den avond, in de duisternis en in het holle van den nacht<note n="129">Hij komt niet tot nadenken en inkeer, hoe lang hij ook moet wachten.</note>.</verse>

<verse osisID="Prov.07.10"> En zie, daar treedt hem een vrouwspersoon te gemoet, in hoeren-opschik, gereed om zielen te vangen<note n="130">Hebr.: met huichelend harte of loos van zinnen: zij huichelt trouw aan haren man, liefde aan hare minnaars, in werkelijkheid zoekt zij alleen bevrediging van eigen lusten. Hier volgt nu in eene tusschenrede tot v. 12 de beschrijving van zulk eene ontuchtige vrouw.</note>; - zij is rad van tong en dartel<note n="131">Zij is rad van tong en dartel, Hebr. ‘zij is woelig en onbandig’.</note></verse>

<verse osisID="Prov.07.11"> zij kent geene rust, zij kan hare voeten niet binnenshuis houden,</verse>

<verse osisID="Prov.07.12"> nu eens aan de deur, dan op de straat, dan weer aan de hoeken staat zij op de loer, -</verse>

<verse osisID="Prov.07.13"> en zij grijpt den jongeling aan en kust hem, en met schaamtelooze tronie vleit zij, zeggende:</verse>

<verse osisID="Prov.07.14"> Vredeoffers had ik beloofd, heden heb ik mijne geloften volbracht<note n="132">Van de vredeoffers (sjelamim), vgl. Lev. III, noot 1; VII 15, 16, werd het grootste gedeelte teruggegeven aan dengene, die het offer bracht, om denzelfden dag tot eenen heiligen maaltijd gebruikt te worden. De vrouw geeft nu voor, dien maaltijd te hebben bereid, te zijn uitgegaan om den jongeling te zoeken en spreekt hare vreugde uit, hem eindelijk te hebben gevonden. Vroomheid huichelend, het heilige misbruikend en liefde veinzend, tracht zij mogelijken tegenstand te overwinnen.</note>.</verse>

<verse osisID="Prov.07.15"> Daarom ben ik uitgegaan u te gemoet, verlangend u te zien, en ik heb u gevonden.</verse>

<verse osisID="Prov.07.16"> Ik heb mijn bedde op zeelen uitgespannen, ik heb het belegd met gestikte spreien uit Egypte<note n="133">Hebr.: ‘Met spreien heb ik mijn bed belegd, met tapijtwerken van Egyptisch garen’. De tapijtwerken uit Egypte waren beroemd om hunne fijne borduursels en rijke kleurschakeering.</note>.</verse>

<verse osisID="Prov.07.17"> Ik heb mijne sponde besprenkeld met mirre en aloë en kaneel<note n="134">Vgl. Exod. XXX 23; Ps. XLIV 9; Cant. IV 14. Uit deze specerijen werden door overhaling aromatische oliën verkregen, die bij feestelijke gelegenheden ter besprenkeling en ter zalving gebruikt werden.</note>.</verse> 


<verse osisID="Prov.07.18"> Kom, laat ons dronken worden van minne en het genot der zoo begeerde omhelzingen smaken tot het krieken van den dag.</verse>

<verse osisID="Prov.07.19"> Want de man is niet tehuis, hij is uitgegaan, op reis, zeer ver<note n="135">Van zijnen kant is derhalve niets te vreezen.</note>;</verse>

<verse osisID="Prov.07.20"> den geldbuidel heeft hij meegenomen, ten dage der volle maan zal hij naar huis terugkeeren.</verse>

<verse osisID="Prov.07.21"> Zij verstrikt hem in het netwerk harer woorden, en door de vleitaal harer lippen troont zij hem mede.</verse>

<verse osisID="Prov.07.22"> Op staanden voet volgt hij haar als een rund, ter slachting geleid, en als een dartel lam; en hij weet niet, de dwaas, dat hij in boeien wordt geslagen<note n="136">Onze Hebreeuwsche tekst en de vertalingen zijn beide hier in v. 22 en 23 duister. Blijkbaar wil de schrijver de dwaze handelwijze van den jongeling in het licht stellen. Volgens de Vulgaat is de zin: Gelijk een rund, een lam, een vogel dom en dartel en onbesuisd den dood te gemoet gaan, zoo ook die jongeling. Verstrikt in het netwerk harer redeneeringen en meegesleept door hare vleitaal, v. 21, volgt hij haar blindelings en bemerkt in zijne dwaasheid niet, dat hij, in de ketenen van den wellust geslagen, zijn zedelijk en lichamelijk leven gaat verwoesten, totdat de zonde gepleegd is en daardoor de pijl des doods hem getroffen heeft. Volgens de voorstelling der ouden is de lever de zetel der zinnelijke gevoelens en hartstochten; daarom is hier spraak van het doorboren van de lever. Voor ‘als een dartel lam’ enz. staat in het Hebr.: ‘en als eene voetboei ter tuchtiging van den dwaze’, hetgeen verstaan kan worden: als een geboeide ter tuchtiging, hij, de dwaas, of als een dwaas, die in voetboeien wordt geklonken.</note>,</verse>

<verse osisID="Prov.07.23"> totdat de pijl zijne lever doorboort; - als een vogel, die zich rept naar den strik zonder te weten, dat het om den prijs van zijn leven gaat.</verse>

<verse osisID="Prov.07.24"> Nu dan, mijn zoon, luister naar mij en geef acht op de woorden van mijnen mond.</verse>

<verse osisID="Prov.07.25"> Dat uw hart zich niet late wegsleuren<note n="137">d.i. Van het pad der deugd en meesleepen op hare paden; wandelen op hare paden is altijd dolen.</note> op hare wegen, en dool niet af op hare paden.</verse>

<verse osisID="Prov.07.26"> Velen toch heeft zij verwond en neergeveld, ja zelfs de dappersten heeft zij doen sneven<note n="138">Sterken als Samson, heiligen als David, wijzen als Salomon. ‘Wier werken, zegt Thomas a K., lofwaardig schenen te zijn, zijn vervallen tot de diepste laagheden, en die het Brood der Engelen aten, heb ik zich te goed zien doen aan het draf der zwijnen’. Daarom geldt ook hier: ‘wie meent te staan, zie toe dat hij niet valle’, I Cor. X 12.</note>.</verse> 


<verse osisID="Prov.07.27"> Eene veelheid van wegen ter helle is hare woning, zij loopen uit in de binnenkameren des doods<note n="139">d.i. Langs tal van wegen worden de ongelukkigen gebracht in het huis der ontucht, maar al die wegen loopen uit in de binnenkameren des doods. Vgl. II 18.</note>.</verse>

</chapter>
<chapter osisID="Prov.08">
 

<title type="chapter">Hoofdstuk VIII.</title>
<p>De Wijsheid noodigt openlijk alle menschen uit om hare lessen te volgen, Zij predikt waarheid en recht, deelt de edelste gaven, de kostbaarste goederen uit (v. 1-.21 Zich openbarend als Persoon beschrijft Zij haren eeuwigen oorsprong, hare werkzaamheid bij de schepping, hare liefde tot den mensch (v. 22-.31 Hernieuwde vermaning: heil slechts hem, die de lessen der Wijsheid opvolgt (v. 32-.36</p>


<verse osisID="Prov.08.1"> Roept de Wijsheid<note n="140">Onder de Wijsheid kan hier verstaan worden of de geschapen wijsheid, die als afstraling van Gods wijsheid ligt uitgespreid over geheel de schepping; of beter de eeuwige, ongeschapen Wijsheid, God zelf. Zij treedt sprekend op om den mensch uit te noodigen, door het opvolgen harer lessen te verwerven die ware menschelijke wijsheid, die eene kostbare gave des H. Geestes, eene eindige mededeeling der Wijsheid Gods is. Vgl. Inleiding blz. 11.</note> niet luide, en verheft de Verstandigheid niet hare stem<note n="141">De verleiding schuwt het licht, zoekt de duisternis (vgl. VII 9 vv.); de Wijsheid treedt openlijk op, Zij verheft hare stem, op de hoogten, nabij de poorten enz., v. 2 en 3, overal, waar de menschen plegen saam te stroomen, waar hare roepstem de menigte kan bereiken.</note>?</verse>

<verse osisID="Prov.08.2"> Op de hoogten en de meest verheven punten aan den weg, midden op de paden, daar staat Zij.</verse>

<verse osisID="Prov.08.3"> Nabij de poorten der stad, aan den ingang zelf spreekt Zij en zegt:</verse>

<verse osisID="Prov.08.4"> O, mannen, tot u gaat mijn roep, en mijne stem tot de kinderen der menschen<note n="142">Allen noodigt zij uit: de mannen, die reeds gevorderd zijn op den weg van deugd en godsvrucht, de kleinen, v. 5, of die nog slechts de eerste beginselen der wijsheid volgen, en zelfs de dwazen, die tot dusverre hare lessen veronachtzaamd hebben.</note>.</verse>

<verse osisID="Prov.08.5"> Onderricht u, o, kleinen, in schranderheid, en gij, dwazen, streeft naar inzicht.</verse>

<verse osisID="Prov.08.6"> Luistert, want van grootsche dingen ga Ik spreken, en mijne lippen zullen zich openen om hetgeen recht is te verkondigen.</verse>

<verse osisID="Prov.08.7"> Waarheid zal mijn gehemelte betrachten, en mijne lippen zullen goddeloosheid verfoeien<note n="143">Afkeerig van alle goddeloosheid in leer en leven (tegenstelling van de waarheid) tracht Zij immer het rijk van waarheid, deugd en godsvrucht uit te breiden.</note>.</verse> 


<verse osisID="Prov.08.8"> Gerechtig zijn al mijne reden, daar is niets in wat kwaad is of verkeerd<note n="144">In de lessen der wereldsche wijsheid is dikwijls waar en valsch, goed en kwaad vermengd; de lessen der hemelsche Wijsheid zijn gerechtig, geheel betrouwbaar, in alle deelen beantwoordend aan waarheid en recht.</note>.</verse>

<verse osisID="Prov.08.9"> Gerecht zijn zij voor de verstandigen, en rechtmatig voor die kennis gevonden hebben<note n="145">Wereldsche wijsheid wordt aangeboden in diepzinnige, ingewikkelde redeneeringen; de lessen der hemelsche Wijsheid zijn eenvoudig en duidelijk, bevattelijk voor een ieder; dat niet ieder den zin er van verstaat, de waarde inziet, ligt aan de gesteldheid des harten, maar die verstandig is en deugdzaam of slechts in geringe mate kennis heeft gevonden, zal ze gemakkelijk begrijpen en waardeeren.</note>.</verse>

<verse osisID="Prov.08.10"> Aanvaardt mijne tucht liever dan zilver, kiest mijn onderricht eerder dan goud<note n="146">Aardsche wijsheid moge allereerst streven naar aardsche schatten, de hemelsche Wijsheid biedt hoogere en daarom meer verkieslijke goederen. Vgl. v. 11 en III 14-18.</note>.</verse>

<verse osisID="Prov.08.11"> Want wijsheid is beter dan alle kostbaarheden; en al wat men kan begeeren, is met haar niet te vergelijken.</verse>

<verse osisID="Prov.08.12"> Ik, de Wijsheid, heb mijne woonstee bij de schranderheid, en bij weldoordachte overleggingen ben Ik tegenwoordig<note n="147">Onder de gaven, die de Wijsheid schenkt, behoort allereerst raad in twijfel, hulp in nood. Daar Zij hare woonstee heeft bij de schranderheid, deze als haar eigendom bewoont en beheert, tegenwoordig is bij weldoordachte overleggingen, weet Zij immer raad te geven, overleggingen voor te lichten en te steunen.</note>.</verse>

<verse osisID="Prov.08.13"> De vreeze des Heeren haat het kwaad; verwatenheid en trots en slechten wandel en dubbeltongige monden verafschuw Ik<note n="148">Ook na goeden raad ontvangen te hebben behoort men zich te wachten tegen de veelvuldige openbaringen van het kwaad: de Wijsheid biedt in de vreeze des Heeren, die immer haar beginsel is en blijft, den veiligen weg om het kwaad, hoe en waar ook optredend, te vermijden.</note>.</verse>

<verse osisID="Prov.08.14"> Bij Mij is beradenheid en recht, bij Mij doorzicht, bij Mij sterkte<note n="149">Zij geeft niet slechts raad, maar ook recht (Hebr. heil, LXX veiligheid) en sterkte, de kracht om veilig de welberaden plannen uit te voeren.</note>.</verse>

<verse osisID="Prov.08.15"> Door Mij regeeren de koningen, en verordenen de wetgevers hetgeen recht is.</verse>

<verse osisID="Prov.08.16"> Door Mij voeren de vorsten de heerschappij, en doen de machthebbers recht<note n="150">De gave der wijsheid is vooral onontbeerlijk voor vorsten en overheden. Alle macht komt van God (vgl. Rom. XIII 1 vv.); maar vooral, dat de overheden verordenen hetgeen recht is en recht doen, dat zij in waarheid tot heil der onderhoorigen de macht uitoefenen, is aan de voorlichting en den steun der Wijsheid te danken.</note>.</verse> 


<verse osisID="Prov.08.17"> Ik bemin die Mij beminnen; en die 's morgens vroeg om Mij waken, zullen Mij vinden<note n="151">De Wijsheid, hoe hoog ook van oorsprong en aanzien, is toch toegankelijk voor allen, die slechts met ijver en toewijding haar zoeken.</note>.</verse>

<verse osisID="Prov.08.18"> Bij Mij zijn rijkdommen en eer, heerlijke schatten en gerechtigheid<note n="152">Vgl. III 16 noot 10. Zonderde wijsheid zijn rijkdommen dikwijls gevaarlijk en schadelijk, met haar kunnen zij den mensch brengen eer en gerechtigheid, geluk en aanzien.</note>.</verse>

<verse osisID="Prov.08.19"> Want de vrucht, die Ik afwerp, is beter dan goud en edelgesteente, en wat van Mij geoogst wordt, is beter dan uitgelezen zilver<note n="153">De Wijsheid vergeleken bij eenen vruchtbaren akker.</note>.</verse>

<verse osisID="Prov.08.20"> Ik wandel op de wegen der gerechtigheid, midden op de paden van het recht,</verse>

<verse osisID="Prov.08.21"> om die mij beminnen rijk te maken en hunne schatkamers te vullen<note n="154">De Wijsheid wijst den veiligen weg der gerechtigheid; zoo gaat Zij, als het ware, hare volgelingen voor, om hen met stoffelijke en geestelijke goederen te verrijken.</note>.</verse>

<verse osisID="Prov.08.22"> De Heer<note n="155">De volgende verzen, beschouwd in het volle licht der openbaring van het N.T., doen ons kennen de Wijsheid als Persoon, van eeuwigheid uit den Heer geboren, in Hem zijnde, alles makende en haar vermaak vindende te zijn met de kinderen der menschen; vgl. Joan. I 1, 2, 3, 14, 18; Sap. VII 21 vv. - ‘Dezelfde woorden’, zegt Z.H. Pius IX in de Bulla Ineffabilis, ‘waarmede de goddelijke Schriften spreken over de ongeschapen Wijsheid, en haren eeuwigen oorsprong verkondigen, pleegt (de Kerk) zoowel in het kerkelijk Officie als in de H. Liturgie te gebruiken en over te brengen op den oorsprong der H. Maagd, welke (oorsprong) door een en hetzelfde raadsbesluit met de menschwording van de goddelijke Wijsheid is vastgesteld’. Namelijk om de innige betrekking waarin de Allerheiligste Maagd Maria staat tot de menschgeworden Wijsheid, kan zij wel niet in de orde van tijd, maar in de orde van waardigheid, deugd en glorie naast de H. Menschheid van Christus, beschouwd worden als de eerste van alle schepselen, en als zoodanig in de gedachten Gods van eeuwigheid verordend enz.</note> bezat Mij<note n="156">Bezat Mij, Hebr. kanani; het woord kana wordt bijna overal vertaald door verwerven, bezitten, voortbrengen, en wanneer Eva Gen. IV 1, hetzelfde woord gebruikende bij de geboorte van haren eerstgeborene zegt: ‘ik heb eenen mensch verkregen door God’, geldt dat begrip veel meer hier, waar sprake is van het Woord, dat was bij den Vader, van den Zoon, die, uit den Vader geboren, blijft in den schoot des Vaders; vgl. Joan. I 1, 18. - De vertalingen van Aq., Symm. en Theod. geven eenzelfden zin als de Vulgaat; de LXX heeft blijkbaar in plaats van kanani gelezen barani en vertaalt: heeft mij geschapen; eene onwaarschijnlijke en verdachte lezing, waarin dan het woord scheppen verstaan zou kunnen worden in den zin van voortbrengen of van maken, toegepast op de menschelijke natuur, door de ongeschapen Wijsheid aangenomen in den tijd. Opmerkelijk voorzeker is het feit, dat de HH. Vaders, ook waar zij in hunnen strijd met de Arianen de lezing der LXX volgden, toch vasthielden aan de meening, dat hier spraak is van den 2en Persoon der H. Drievuldigheid; zie verder Inleiding.</note> in het begin zijner wegen<note n="157">In het begin zijner wegen, d.i. zijner werkzaamheid als Schepper, toen Hij aan iets buiten zichzelven het aanzijn zou geven, dus van eeuwigheid, eer Hij iets maakte, van den beginne af, Hebr. van oudsher, hetgeen in v. 23 tot driemaal toe herhaald wordt: van eeuwigheid, van de oude dagen af, Hebr. van den beginne af, eer de aarde is geworden.</note>, eer Hij iets maakte, van den beginne af<note n="158">Dat in dit vers gedoeld wordt op de eeuwige geboorte der Wijsheid uit den Vader, wordt bevestigd door de uitdrukkingen in v. 24 en 25: Ik was reeds ontvangen, werd Ik geboren, waar ook in het Hebr. op beide plaatsen hetzelfde woord wordt gebezigd: was Ik geboren.</note>.</verse>

<verse osisID="Prov.08.23"> Van eeuwigheid ben Ik verordend<note n="159">Verordend, d.i. plechtig aangesteld, of, gelijk anderen het Hebr. vertalen, gezalfd tot Koningin der geheele schepping.</note>, en van de oude dagen af, eer de aarde is geworden.</verse>

<verse osisID="Prov.08.24"> Nog waren er geene afgronden, en Ik was reeds ontvangen; nog waren de waterbronnen niet opgeweld<note n="160">Afgronden, d.i. de wateren, die na het eerste scheppingswoord de wereld overdekten; vgl. Gen. I 2. Waterbronnen niet opgeweld, Hebr. nog waren er geen bronnen, zwaar van water, de bronnen, die, uit de aarde opgeweld, de stroomen voeden.</note>;</verse>

<verse osisID="Prov.08.25"> nog waren de bergen in hun grootsch gevaarte niet gegrondvest, vóór de heuvelen werd Ik geboren;</verse>

<verse osisID="Prov.08.26"> nog had Hij de aarde niet gemaakt en de vloeden en de hengsels van den aardbol<note n="161">De vloeden, Hebr. de vlakten, terwijl de vloeden reeds v. 24 worden aangeduid. De hengsels van den aardbol, Hebr. meestal vertaald de grondstoffen der aarde: daar was nog niets, geen grondstof, waaruit de aarde enz. gevormd zou worden; terwijl echter reeds vroeger bergen, stroomen enz. vermeld worden, zou wellicht hier naast de woeste vlakten gedacht kunnen worden aan de hoogere, betere lagen der vruchtbare, bewoonbare aarde, Hebr. tebel.</note>.</verse>

<verse osisID="Prov.08.27"> Toen Hij de hemelen bereidde, was Ik daar<note n="162">De Wijsheid was niet slechts bestaande vóór de schepping maar ook mede werkzaam bij de schepping; vgl. v. 30. In het tweede halfvers begint de voorzin, waarvan de nazin volgt v. 30.</note>; toen Hij naar vaste wet de afgronden met eenen ringwal omsloot<note n="163">De vv. 27 en 28 geven weer Gen. I 6 en 7. Toen Hij de hemelen bereidde, d.i. het uitspansel schiep, en naar menschelijke voorstelling als eenen ringwal trok om den baaierd, toen Hij verder een gedeelte der wateren vastmaakte in de wolken des hemels en ook op aarde de waterbronnen afwoog, d.i. de scheiding maakte van de wateren boven en beneden den dampkring.</note>,</verse>

<verse osisID="Prov.08.28"> toen Hij het zwerk vastmaakte in de hoogte en de waterbronnen afwoog,</verse>

<verse osisID="Prov.08.29"> toen Hij om de zee hare grenslijn trok en de wet stelde aan de wateren, hunne perken niet te overschrijden; toen Hij de grondvesten der aarde toewoog<note n="164">Scheiding van land en water; vgl. Gen. I 9 en 10. Toewoog, Hebr. vaststelde.</note>,</verse>

<verse osisID="Prov.08.30"> was Ik bij Hem en beschikte alles<note n="165">Vgl. Sap. VII 21 vv.; Joan. I 3. Alles is door Hetzelve, het Woord, de Wijsheid, gemaakt.</note>; en Ik vermaakte Mij<note n="166">Ik vermaakte Mij, Hebr., Syr. en LXX Ik was (zijne) verlustiging: God verlustigde zich in het werken der Wijsheid en zag aan het einde van elken scheppingsdag, dat het goed was; vgl. Gen. I. De Vader vindt altijd welgevallen in Zijnen Zoon; vgl. Matth. III 17; XVII 5.</note> telken dage, spelende<note n="167">Spelende, met vreugde, gemak en vaardigheid die wonderbare werken verrichtend: de schepping als een kinderspel!</note> voor zijn aanschijn te allen tijde,</verse>

<verse osisID="Prov.08.31"> spelende op den aardbodem<note n="168">Onder de werken, door de Wijsheid spelende gemaakt, wordt bijzonder vermeld de aardbodem, die bereid werd tot eene woonplaats voor den mensch, het pronkstuk der schepping, het evenbeeld Gods, het voorwerp van der Wijsheid blijvende liefde. Die liefde, door den mensch in de zonde miskend, is gebleven; in de volheid der tijden is de Wijsheid mensch geworden en heeft onder ons gewoond; en na den mensch met God te hebben verzoend, blijft het haar vermaak te zijn met de kinderen der menschen tot aan de voleinding der eeuwen; vgl. Baruch III 38; Joan. I 14, XIII 1.</note>; en mijn vermaak is het te zijn met de kinderen der menschen.</verse>

<verse osisID="Prov.08.32"> Nu dan, kinderen, luistert naar Mij<note n="169">Practische gevolgtrekking uit het voorgaande: de mensch beijvere zich de lessen dier goddelijke Wijsheid op te volgen, de door haar aangewezen wegen te bewandelen.</note>: Gelukzalig zij, die mijne wegen bewaren.</verse>

<verse osisID="Prov.08.33"> Luistert naar tucht en weest wijs en verwerpt haar niet.</verse>

<verse osisID="Prov.08.34"> Gelukzalig de mensch, die naar Mij luistert, en die waakt aan mijne poorten dag aan dag<note n="170">Die begeerig de wijsheid te erlangen waakt aan mijne poorten als een arme aan de deur der rijken, als de Levieten in de voorhoven des tempels; vgl. Ps. CXXXIII 1.</note>, en de wacht houdt aan de posten mijner deur.</verse>

<verse osisID="Prov.08.35"> Die Mij vindt, zal het leven<note n="171">De Wijsheid is ook het Licht en het Leven; vgl. Joan. I 4.</note> vinden en zaligheid erlangen van den Heer;</verse>

<verse osisID="Prov.08.36"> maar die tegen Mij zondigt, brengt schade toe aan zijne ziel. Allen, die Mij haten, minnen den dood.</verse>

</chapter>
<chapter osisID="Prov.09"> 
 

<title type="chapter">Hoofdstuk IX.</title>
<p>De Wijsheid Gods heeft zich een huis gebouwd, eenen maaltijd aangericht en laat allen (met uitsluiting slechts der spotters) uitnoodigen, om te komen aanzitten aan dien disch, te bewandelen de wegen, die geleiden ten leven (v. 1-12); de wijsheid der wereld noodigt eveneens allen uit aan den disch van zingenot; die haar lokstem volgen, vinden den dood (v. 13-.18</p>


<verse osisID="Prov.09.1"> De Wijsheid<note n="172">Dezelfde ongeschapen Wijsheid, die zich in het vorige hoofdstuk openbaarde als Persoon, wordt hier beschreven en verder sprekende ingevoerd, waar Zij de menschen uitnoodigt aan het gastmaal door Haar aangericht in hare stad, v. 3, in haar huis, v. 1, in haren tempel, v. 2. - Onder deze beelden wordt in het algemeen aangegeven, wat de Wijsheid heeft gedaan tot leering en heiliging der menschheid; maar op het voetspoor der HH. Vaders mag dit worden toegepast op de groote stichting Gods, de Kerk, hare leer en hare genademiddelen.</note> heeft zich een huis gebouwd<note n="173">De Wijsheid, wier vermaak het is te zijn onder de kinderen der menschen, en die zalig prijst degenen, die de wacht houden aan hare poorten (vgl. VII 31, 34), heeft zich een huis, eene blijvende woonsteê, gebouwd onder de menschen. Dit huis is naar de verklaring van den H. Bernardus en de toepassing der Kerk in de H. Liturgie de schoot der H. Maagd; naar de verklaring van andere HH. VV. Athanasius, Leo, August, enz. de H. Menschheid van Christus, in Wien woont de gansche volheid der Godheid lichamelijk, Col. II 9; beter naar den samenhang en de verklaring van den H. Augustinus de Kerk, het mystieke lichaam van Christus.</note>, Zij heeft zich zuilen uitgehouwen, zeven in getal<note n="174">De uit marmer uitgehouwen zuilen dienden om den voorgevel of de galerijen op het binnenhof der Oostersche paleizen te schragen en te sieren. Zeven, het heilig getal (vereeniging van het oneindige en het eindige), zinnebeeld van algeheele volkomenheid. De zeven zuilen zijn derhalve het zinnebeeld van alles, wat aan de Kerk, het huis der Wijsheid, volmaakte schoonheid en onvergankelijkheid schenkt. Door de HH. Vaders wordt het beeld in het bijzonder toegepast op de Apostelen (vgl. ad Ephes. II 20), op de zeven HH. Sacramenten, op de zeven gaven van den H. Geest enz.</note>.</verse>

<verse osisID="Prov.09.2"> Zij heeft hare offerdieren geslacht, Zij heeft den wijn gemengd en hare tafel aangericht<note n="175">Het huis, waarin de Wijsheid woont op aarde, is ook een tempel; Zij draagt daar haar Offer op, Zij richt daar haar offermaaltijd aan in het Offer der Mis; vgl. VII 14. Den wijn gemengd, d.i. naar het gebruik in Oostersche landen toebereid met water of met geurige kruiden.</note>.</verse>

<verse osisID="Prov.09.3"> Zij heeft hare dienstmaagden uitgezonden, om uit te nooden naar den burg en naar de muren der stad<note n="176">Even als de Koning in de gelijkenis Matth. XXII 2, zendt nu ook de Wijsheid boden uit om de menschheid te nooden aan het gastmaal; de Wijsheid, voorgesteld als Koningin, daarom is hier spraak van dienstmaagden. Christus zendt zijne Apostelen tot aan de uiteinden der wereld om uit te nooden naar den burg enz.: de Kerk is de voor allen zichtbare, onvergankelijke H. stad Gods, op den berg geplaatst. Vgl. Matth. V 14.</note>:</verse>

<verse osisID="Prov.09.4"> Wie klein is, hij kome tot Mij. En tot de onverstandigen heeft Zij gesproken<note n="177">De oproeping gaat tot allen, die klein en onverstandig zijn in eigen oogen, maar daardoor juist verkeeren in de vereischte stemming om de uitnoodiging gretig te volgen; vgl. Matth. V 3; Luc. X 21; I Cor. I 26 vv.</note>:</verse> 


<verse osisID="Prov.09.5"> Komt, eet van mijn brood en drinkt van den wijn, dien Ik u heb gemengd<note n="178">Het voedsel van waarheid en genade, in het bijzonder toepasselijk op het brood en den wijn der H. Eucharistie; vgl. Joan. VI 35 vv.</note>.</verse>

<verse osisID="Prov.09.6"> Legt af de kindsheid en leeft, en wandelt op de paden des verstands<note n="179">Komt terug van de dwaasheid der zonde, en, geleid en gesterkt door de Wijsheid, bewandelt hare wegen, dan zult gij leven het waarachtige leven in den dienst van God, voerende tot het eeuwig leven.</note>.</verse>

<verse osisID="Prov.09.7"> Die den spotter onderricht, hij berokkent zich zelven smaad; en die den goddelooze berispt, bezoedelt zich zelven<note n="180">Van de uitnoodiging worden alleen uitgesloten de goddelooze spotters, die zich ontoegankelijk maken voor de lessen en de gaven der Wijsheid; de zinnelijke mensch verstaat niet wat is van den Geest Gods, I Cor. II 14. Zoo verbood ook Christus het heilige te geven aan de honden, de parelen te werpen voor de zwijnen, Matth. VII 6; dat zou slechts het heilige blootstellen aan vertreding, de verkondigers der waarheid aan spot en hoon.</note>.</verse>

<verse osisID="Prov.09.8"> Berisp den spotter niet, opdat hij u niet hate. Berisp den verstandige, en hij zal u liefhebben.</verse>

<verse osisID="Prov.09.9"> Bied gelegenheid<note n="181">d.i. Om onderricht te worden. Hebr. geef aan den wijze, nl. onderricht.</note> aan den wijze, en hij zal nog wijzer worden. Geef onderricht aan den rechtvaardige, en hij zal het gretig aanvaarden.</verse>

<verse osisID="Prov.09.10"> Het begin der wijsheid is de vreeze des Heeren, en de kennis van den Alheilige is verstand<note n="182">Hier wordt de reden gegeven van het voorgaande, zoowel van het uitnoodigen van wijzen en onverstandigen, als van het uitsluiten der spotters. Dezen toch missen volstrekt alle vreeze Gods en kunnen daarom ook de wijsheid niet erlangen; daarentegen is de ware kennis en heilige vreeze Gods het voortdurend blijvend beginsel der wijsheid. Parallelisme en Hebr. duiden aan, dat scientia sanctorum niet zoozeer is de kennis der Heiligen, als wel de kennis der heilige dingen, of beter van den Alheilige, d.i. God.</note>.</verse>

<verse osisID="Prov.09.11"> Want<note n="183">Want is redengevend van v. 6. Tijdelijke zegen naar den aard van het O.T. vgl. III 2, 16; IV 10.</note> door Mij zullen uwe dagen vermenigvuldigd en uwe levensjaren vermeerderd worden.</verse>

<verse osisID="Prov.09.12"> Indien gij wijs zijt, gij zult het zijn ten heil van u zelven; maar indien gij een spotter zijt, zult gij alleen den last dragen.</verse>

<verse osisID="Prov.09.13"> Eene vrouw<note n="184">Hebr.: De vrouw der dwaasheid (d.i. de verpersoonlijkte dwaasheid) is roerig, louter lichtzinnigheid enz. Tegenover de Wijsheid Gods wordt nu beschreven en met hare uitnoodiging tot een gastmaal sprekende ingevoerd de wijsheid dezer wereld, de ondeugd. Zij mist alle innerlijke waarheid en waardigheid, en tracht door uitwendigen tooi de zinnen der menschen tot zich te trekken.</note>, dwaas en roerig en vol verlokkelijkheid en volstrekt zonder eenige wijsheid,</verse> 


<verse osisID="Prov.09.14"> is gezeten aan de deur van haar huis op eenen zetel, op een hoog gelegen punt der stad<note n="185">In navolging der Wijsheid zoekt ook zij de scharen op.</note>,</verse>

<verse osisID="Prov.09.15"> om de uitnoodiging te richten tot hen, die voorbijgaan langs den weg en hunnen tocht vervolgen<note n="186">Ook de volgelingen der Wijsheid tracht zij tot zich te trekken, gelijk uit het Hebr. blijkt.</note>:</verse>

<verse osisID="Prov.09.16"> Die klein is, wende zich tot mij. En tot den onbezonnene zegt zij<note n="187">Zij beschouwt allen, die haar niet volgen, als dwazen, onnoozelen.</note>:</verse>

<verse osisID="Prov.09.17"> Gestolen wateren zijn zoo zoet en heimelijk gegeten brood is zoo smakelijk<note n="188">Ook de dwaasheid heeft een gastmaal aangericht: hetgeen zij echter aanbiedt, moet steelsgewijze, in het verborgene genoten worden; zij geeft geen waar genot, geen waarachtig geluk. Maar op sluwe wijze rekent zij bij hare toespraak op den trek van het menschelijk hart naar het geheimzinnige, het verborgene en prikkelt de begeerlijkheid, de neiging naar het verbodene.</note>.</verse>

<verse osisID="Prov.09.18"> En hij weet niet, dat daar reuzen zijn, en dat hare gasten zijn in de diepten der hel<note n="189">En hij, de ongelukkig verdwaasde, die de uitnoodiging der dwaasheid en zijne bedorvene neiging volgend, aanzit aan het bereide gastmaal, hij weet en beseft niet, dat hij daar valt in de handen van reuzen, duivelen en verdoemden, en dat hij levend reeds zich bevindt in de diepte der hel. Reuzen, toespeling op Gen. VI 4 v. Hebr. rephaim, wat ook vertaald kan worden met dooden, schimmen.</note>.</verse>

</chapter>
<chapter osisID="Prov.10">
 

<title type="chapter">Hoofdstuk X.</title>
<p>Spreuken zonder onderling verband: Een wijs en een dwaas kind (v. 1); oneerlijk gewin (v. 2); gezegend door God en bij de menschen is de deugdzame, schande en verderf wachten den goddelooze (v. 3, 6-11, 13, 14, 16, 17, 22-25, 27-29). Luiheid en arbeidzaamheid (v. 4, 5, 26); haat en liefde (v. 12); rijken en armen (v. 15); goed en slecht gebruik der tong (v. 18-21, 30-32).</p>
<verse osisID="Prov.10.1">Spreuken van Salomon<note n="190">Vgl. Inleiding blz. 12.</note>.</verse>

<verse osisID="Prov.10.1"> Een wijs kind verblijdt den vader, maar een dwaas kind is het hartzeer zijner moeder<note n="191">De lessen der Wijsheid gelden allereerst de kleinen; daarom waarschuwing aan de ouders om te zorgen voor de goede opvoeding hunner kinderen, waarschuwing aan de kinderen om door deugd en godsvrucht hunne ouders gelukkig te maken.</note>.</verse> 

<verse osisID="Prov.10.2"> Niets baten schatten der goddeloosheid, maar gerechtigheid redt van den dood<note n="192">Schatten der goddeloosheid, d.i. schatten wederrechtelijk verkregen of behouden kunnen noch den tijdelijken noch den eeuwigen ondergang afweren; maar gerechtigheid, vooral waar deze zich openbaart in weldoende liefde, brengt een gelukkig leven en redt van den eeuwigen dood; vgl. III 33; Matth. XVI 26. - Bij deze en soortgelijke spreuken wordt niet eene voor altijd geldende wet uitgesproken, maar aangeduid wat dikwerf geschiedt.</note>.</verse>

<verse osisID="Prov.10.3"> De Heer laat de kwelling van den honger niet komen over de ziel van den rechtvaardige, maar de bedekte aanslagen van de goddeloozen verijdelt Hij<note n="193">In zijne vaderlijke Voorzienigheid bevredigt God het verlangen van den rechtvaardige naar lichamelijk en geestelijk voedsel; vgl. Ps. XXXVI 25; maar de aanslagen (Hebr. hebzucht), door de hebzucht der goddeloozen gevormd, verijdelt Hij.</note>.</verse>

<verse osisID="Prov.10.4"> Eene trage hand kweekt armoede, maar de hand der ijverigen brengt rijkdom aan. 

Die zich verlaat op leugens, hij weidt winden, en zelf loopt hij vliegende vogels na<note n="194">Dit tweede vers ontbreekt in het Hebr. en staat in het Gr. IX 12. Wind, vogels: beeld van het vluchtige, onberekenbare: die meent door leugen en bedrog tot geluk en aanzien te kunnen komen, vermoeit en bedriegtzich zelven.</note>.</verse>

<verse osisID="Prov.10.5"> Die in den oogsttijd vergaart, is een wijs zoon; maar die ligt te ronken in den zomer, is een zoon der schande<note n="195">De zomer is in Palestina ook de oogsttijd, de tijd van groote bedrijvigheid en drukke werkzaamheid. Die dan weigert te arbeiden, stelt zich bloot aan de schande van door eigen vadsigheid in armoede te vervallen. Zoon der schande, iedere betrekking van afhankelijkheid wordt in de H. Schrift dikwerf door het woord zoon, kind aangeduid.</note>.</verse>

<verse osisID="Prov.10.6"> De zegen des Heeren rust op het hoofd van den rechtvaardige, maar den mond der goddeloozen bedekt onrecht<note n="196">De zegen des Heeren, afgeroepen door de goede werken, siert het hoofd van den rechtvaardige met eene eerekroon; maar het onrecht der goddeloozen roept Gods vloek af, en bedekt hunnen mond (het deel genomen voor het geheel), hun gelaat, met schande. Hebr. meestal vertaald: ‘Zegeningen op het hoofd van den rechtvaardige, maar de mond der goddeloozen bedekt gewelddaad’.</note>.</verse>

<verse osisID="Prov.10.7"> De gedachtenis van den rechtvaardige blijft in zegening, maar de naam der goddeloozen vergaat<note n="197">Vergaat, eigenlijk verrot. De naam van Gods Heiligen wordt met lof en eere vermeld; vgl. Luc. I 48; de naam der goddeloozen wordt genoemd met afgrijzen en vervloeking.</note>.</verse>

<verse osisID="Prov.10.8"> Die wijs van harte is, neemt de geboden aan, maar de dwaas wordt gestraft door de lippen<note n="198">De deugdzame onderhoudt de geboden en vindt het leven; vgl. Luc. X 28; maar de dwaas, de goddelooze of naar het Hebr. die dwaas van lippen is, die zijn tong niet bedwingt, zal voor zijne ijdele hoovaardij gestraft worden, den ondergang vinden.</note>.</verse> 

<verse osisID="Prov.10.9"> Die wandelt in oprechtheid, wandelt zonder schroom<note n="199">Zoo iemand heeft niets te verbergen, niets te vreezen; maar die veinst, die slinksche wegen inslaat, loopt altijd gevaar ontmaskerd te worden, mist alle gevoel van veiligheid, alle rust en vrede.</note>; maar die slinksche wegen inslaat, zal ontmaskerd worden.</verse>

<verse osisID="Prov.10.10"> Die gluipt met het oog, veroorzaakt leed<note n="200">Die gluipt met het oog, die valsch en spottend rondgluurt, veroorzaakt leed, nl. allereerst aan anderen, maar in gerechte straf toch ook, en wel het meest, aan zich zelven; eveneens zal ook hij, die dwaas van lippen is (vgl. noot 9), door en voor die dwaasheid gekastijd worden. LXX: Die arglistig wenkt met de oogen, veroorzaakt veel droefenis aan de menschen, maar die met vrijmoedigheid berispt, sticht vrede.</note>; en die dwaas van lippen is, zal gekastijd worden.</verse>

<verse osisID="Prov.10.11"> Eene bron des levens is de mond van den rechtvaardige, maar de mond der goddeloozen bedekt onrecht<note n="201">De mond is de tolk des harten: in het hart van den rechtvaardige heerschen wijsheid en hooger leven, zijne woorden brengen overal licht en leven, troost en kracht; maar de woorden van den goddelooze, zij mogen goed en schoon klinken en de boosheid des harten verbergen, zij brengen dood en verderf.</note>.</verse>

<verse osisID="Prov.10.12"> Haat wekt twisten, maar alle misslagen bedekt de liefde<note n="202">Die door haat verblind is, legt elke handeling van den naaste verkeerd uit en wekt daardoor twisten; maar de liefde denkt geen kwaad (vgl. I Cor. XIII 4-7), en die haar beoefent, is bij alle misslagen van den naaste gereed, alles met den mantel der liefde te bedekken.</note>.</verse>

<verse osisID="Prov.10.13"> Op de lippen van den wijze wordt wijsheid gevonden; maar de tuchtroede is voor den rug van hem, dien het aan verstand ontbreekt<note n="203">De taal van een wijs mensch toont, dat hij de wijsheid bezit, en dus niet gelijk de onverstandige door de tuchtroede tot het betrachten der wijsheid behoeft gedreven te worden:</note>.</verse>

<verse osisID="Prov.10.14"> Wijze menschen verhelen hunne kennis, maar de mond van den dwaas is der beschaming nabij<note n="204">Wijze menschen maken een bescheiden en voorzichtig gebruik van hunne kennis tot nut van zich zelven en van anderen; maar de dwaas kraamt allerlei onzinnigheden uit en is der beschaming nabij of, gelijk het Hebr. zegt, is een instortende muur, die hem zelven en anderen kan bedelven.</note>.</verse>

<verse osisID="Prov.10.15"> De schatten van den rijke zijn hem eene sterke stad, de schrik der armen is hunne nooddruft<note n="205">Dit vers is eigenlijk geene zedenspreuk, tenzij men onder rijke versta de deugdzame, door God gezegend, onder arme de door eigen schuld behoeftige. Anders wordt slechts een feit in het licht gesteld, vooral met het oog op den tijd, toen het ‘Zalig de armen’, Luc. VI 20, nog niet was gesproken: het feit namelijk, dat de rijke in zijne rijkdommen een middel vindt ter afwering of ter verzachting van velerlei ongevallen, terwijl de arme in zijne nooddruft bij naderend gevaar steeds grooter ellende te duchten heeft.</note>.</verse> 

<verse osisID="Prov.10.16"> De arbeid van den rechtvaardige is ten leven, maar het inkomen van den goddelooze is tot zonde<note n="206">De arbeid, d.i. de vrucht van zijnen arbeid, wordt door den rechtvaardige goed gebruikt tot een gelukkig, Gode welgevallig leven; het inkomen, al of niet uit arbeid verkregen, voert den goddelooze ten verderve, hij misbruikt het in weelde en zingenot, ter voldoening zijner booze lusten.</note>.</verse>

<verse osisID="Prov.10.17"> Een weg ten leven ligt open voor hem, die tucht in eere houdt; maar die zich aan terechtwijzingen niet stoort, dwaalt af.</verse>

<verse osisID="Prov.10.18"> Leugenachtige lippen verbergen haat; die lastertaal spreekt, is een dwaas<note n="207">Hebr. Die haat verbergt met leugenachtige lippen en enz. Beiden zijn dwaas, slecht, zoowel degene, die huichelachtig zijnen haat verbergt, als die onbeschaamd lastertaal spreekt.</note>.</verse>

<verse osisID="Prov.10.19"> Bij veel spreken blijft de zonde niet uit; maar die zijne lippen bedwingt, is verstandig in hooge mate<note n="208">Vgl. Jac. I 26; III 2 vv.</note>.</verse>

<verse osisID="Prov.10.20"> Uitgelezen zilver is de tong van den rechtvaardige, maar het hart der goddeloozen is zonder waarde<note n="209">Uitgelezen, gelouterd zilver is de taal van den rechtvaardige, maar het hart en dus ook de tong, die de tolk is des harten, der goddeloozen is zonder waarde, als het schuim van het gelouterd zilver.</note>.</verse>

<verse osisID="Prov.10.21"> De lippen van den rechtvaardige geven onderricht aan zeer velen; maar die geene leering aannemen, komen om door gebrek aan verstand<note n="210">De rechtvaardige biedt in zijn onderricht geestelijk voedsel aan velen, maar die geene leering aannemen, de dwazen, de goddeloozen, kunnen anderen dat geestelijk voedsel niet aanbieden, zij sterven zelf den geestelijken en eeuwigen dood.</note>.</verse>

<verse osisID="Prov.10.22"> De zegen des Heeren maakt (de menschen) rijk, en daarmede gaat voor hen geen kommer gepaard<note n="211">De zegen des Heeren geeft rijkdommen, die den mensch gelukkig maken, terwijl de Heer hem vrijwaart voor den kommer en de onheilen, die dikwerf het bezit van rijkdommen vergezellen.</note>.</verse>

<verse osisID="Prov.10.23"> Als het ware lachende pleegt de dwaze eene euveldaad, maar wijsheid is voor den man verstandig handelen<note n="212">De dwaas, die niet denkt om God of eeuwigheid, handelt altijd luchthartig; al lachende pleegt hij gruwelen, maar de wijsheid vrijwaart den man voor alle lichtzinnigheid en overdrijving, leert hem in alles verstandig handelen. Naar het Hebr. is hier sprake van de kracht der gewoonte, zoowel ten goede als ten kwade: is het een spel voor den dwaas misdaden te plegen, zoo ook voor den man van verstand de wijsheid te betrachten.</note>.</verse>

<verse osisID="Prov.10.24"> Wat de goddelooze vreest, zal over hem komen; wat de rechtvaardigen begeeren, zal hun gegeven worden<note n="213">Een ieder ontvangt naar zijne werken loon of straf in dit of in het ander leven.</note>.</verse>

<verse osisID="Prov.10.25"> Als de stormwind, die voorbij vaart, zoo vergaat de goddelooze; maar de rechtvaardige is als eene grondveste voor eeuwig<note n="214">De stormwind, die een wijle heerscht en schrik verspreidt, is het beeld van den goddelooze in zijne grootheid en in zijnen overmoed; de grondveste voor eeuwig, beeld van het bestendig geluk van den rechtvaardige.</note>.</verse>

<verse osisID="Prov.10.26"> Als azijn voor de tanden en als rook voor de oogen, zoo<note n="215">d.i. Even schadelijk is de luiaard voor hen, die hem hunne belangen toevertrouwen.</note> is de luiaard voor hen, die hem uitzenden.</verse>

<verse osisID="Prov.10.27"> De vreeze des Heeren verlengt de levensdagen, maar de jaren der goddeloozen worden afgekort<note n="216">Vgl. III 2; IX 11; I Tim. IV 8.</note>.</verse>

<verse osisID="Prov.10.28"> De verwachting der rechtvaardigen is blijdschap<note n="217">Ook te midden van het lijden; vgl. Rom. XII 11; I Petr. IV 13. De H. Bernardus (Serm. IV in Ps. 90) zegt: ‘Als de verwachting der rechtvaardigen blijdschap is, en wel zoo groote blijdschap, dat al wat men in de wereld kan begeeren niet met haar vergeleken kan worden, wat zal dan hetgeen verwacht wordt zelf zijn’? De hoop daarentegen der goddeloozen, beperkt tot dit leven, wordt weldra verijdeld.</note>, maar de hoop der goddeloozen wordt verijdeld.</verse>

<verse osisID="Prov.10.29"> Eene sterkte voor den oprechte is de weg des Heeren, maar eene verschrikking voor hen, die ongerechtigheid plegen<note n="218">De weg des Heeren, aangewezen door zijne leer en zijne geboden, geleidt den oprechte, den vrome, tot God en schenkt hem moed en kracht, maar is tevens eene verschrikking, eene voortdurende bedreiging, voor allen, die ongerechtigheid plegen. Zoo is ook Christus, de Weg en de Waarheid en het Leven, tot val en opstanding van velen. Joan. XIV 6; Luc. II 34.</note>.</verse>

<verse osisID="Prov.10.30"> De rechtvaardige zal in eeuwigheid niet wankelen, maar de goddeloozen zullen het land niet bewonen<note n="219">Vgl. v. 25; II 21; Ps. XIV 5.</note>.</verse>

<verse osisID="Prov.10.31"> De mond der rechtvaardigen brengt wijsheid voort, de tong der booswichten verdort<note n="220">De mond van den rechtvaardige is als een boom, die heerlijke vruchten van wijsheid voortbrengt, de tong van den booswicht als een verdorde stam, die uitgeroeid wordt (Hebr.).</note>.</verse>

<verse osisID="Prov.10.32"> De lippen van den rechtvaardige zijn bedacht op hetgeen welgevallig is, maar de mond der goddeloozen op hetgeen verkeerd is<note n="221">De rechtvaardigen zijn voorzichtig en spreken slechts hetgeen Gode welgevallig en den naaste dienstig is.</note>.</verse>

</chapter>
<chapter osisID="Prov.11"> 
 

<title type="chapter">Hoofdstuk XI.</title>
<p>Losse spreuken: Eerlijkheid en oprechtheid in handel en wandel (v. 1, 9, 20) Nederigheid (v. .2 Zegen der gerechtigheid, vloek der ongerechtigheid (v. 3-8, 18, 19, 21, 23, 27-.31 Belang van den staat bij de deugd van burgers en overheid (v. 10, 11, 14, .26 Minachting van den naaste en openbaring van geheimen (v. 12, .13 Dwaze borgtocht (v. .15 De goede en de slechte vrouw (v. 16, .22 Goedertierenheid en weldadigheid (v. 17, 24, .25</p>


<verse osisID="Prov.11.1"> Eene bedrieglijke weegschaal is een gruwel voor den Heer, maar juist gewicht is zijn welbehagen<note n="222">Waarschuwing tegen oneerlijkheid, dikwerf herhaald; vgl. XVI 11; XX 10, 23; Lev. XIX 36; Deut. XXV 13 volg.; Ezech. XLV 10 enz. ‘Schandelijk is elk bedrog... Ook in geringe zaken is vervalsching van weegschaal en valschheid in maat verfoeilijk’ (H. Ambrosius). - Het juist gewicht wordt in het Hebr. aangeduid als de weegsteen van volkomen juist gewicht. Om te wegen bediende men zich van steenen, die een bepaald gewicht aangaven en in eenen buidel werden medegenomen; vgl. XVI 11. Overeenkomstig de Wet werden weegsteenen als ijkgewicht in den tabernakel bewaard, later overgebracht in den tempel.</note>.</verse>

<verse osisID="Prov.11.2"> Waar hoovaardij is, daar komt ook beschaming; doch waar nederigheid is, daar is ook wijsheid<note n="223">De hoovaardige richt zijn denken, streven, handelen boven het bereik zijner krachten; hij is in zijne dwaasheid eerzuchtig en bereidt zichzelven daardoor smaad en schande; vgl. XVI 18. De nederige treedt bescheiden op, koestert geene eerzuchtige plannen en toont geleid te worden door de ware wijsheid, die hem tot eer en glorie zal brengen; vgl. Matth. XXIII 12.</note>.</verse>

<verse osisID="Prov.11.3"> De eenvoud der rechtvaardigen strekt hun ten geleide, maar de arglist der boozen stort hen in het verderf<note n="224">De rechtvaardigen hebben slechts één doel: de onschuld te bewaren; daardoor bewandelen zij veilig en vol vertrouwen den weg ten leven. De boozen meenen door sluwheid te kunnen ontkomen aan de gevolgen hunner ongerechtigheden, zij missen alle gevoel van veiligheid en worden verstrikt in het netwerk hunner arglistige plannen.</note>.</verse>

<verse osisID="Prov.11.4"> Zonder nut is rijkdom ten dage der wraak, maar gerechtigheid redt van den dood<note n="225">De mensch kan zijne schatten niet medenemen in het ander leven. Maar ‘zalig de dooden, die in den Heer sterven.... want hunne werken volgen hen’. Apoc. XIV 13.</note>.</verse>

<verse osisID="Prov.11.5"> De rechtvaardigheid van den vrome effent hem den weg, maar door zijne eigen goddeloosheid komt de goddelooze ten val.</verse>

<verse osisID="Prov.11.6"> De rechtvaardigheid der braven brengt hun redding, maar in hunne eigen strikken worden de boozen gevangen<note n="226">Voor v. 5 en 6 vgl. noot 3.</note>.</verse>

<verse osisID="Prov.11.7"> Als een goddeloos mensch sterft, vervliegt al zijne hoop, en de verwachting der eerzuchtigen gaat te niet<note n="227">De rechtvaardige kan gelaten den dood zien naderen en blijmoedig hem aanvaarden als den overgang tot een beter leven; voor den goddelooze vervliegt dan alle hoop op grootheid en geluk, voor den eerzuchtige (Hebr. de boozen) gaan dan te niet alle ijdele verwachtingen en blijde vooruitzichten.</note>.</verse>

<verse osisID="Prov.11.8"> De rechtvaardige wordt uit den nood gered, en de goddelooze wordt prijsgegeven in zijne plaats<note n="228">Niet zelden vrijwaart God den rechtvaardige voor het leed, hem door den goddelooze bereid, en laat naar het recht der wedervergelding datzelfde leed neerkomen op den belager; vgl. Esth. VII 10; Dan. XIV 40 volg.</note>,</verse>

<verse osisID="Prov.11.9"> De huichelaar bedriegt met den mond zijnen naaste; maar de rechtvaardigen redden zich door kennis<note n="229">Waar de goddelooze met geveinsde vriendschap zijnen naaste in het verderf tracht te storten, weet de rechtvaardige, voorgelicht en geleid door de wijsheid, aan het gevaar te ontkomen.</note>.</verse>

<verse osisID="Prov.11.10"> Bij de welvaart der rechtvaardigen verheugt zich de stad, en bij den ondergang der goddeloozen is er gejuich<note n="230">Het den mensch ingeschapen gevoel voor recht wordt bevredigd, als de deugd beloond, de misdaad gestraft wordt. Wellicht wordt in het eerste verslid ook aangeduid de vreugde, dat de openlijk beloonde deugd navolging zal vinden, in het tweede de blijdschap, dat de overmoed der goddeloozen niet meer gevreesd behoeft te worden.</note>.</verse>

<verse osisID="Prov.11.11"> Door de zegenbeden der rechtvaardigen komt eene stad tot bloei, maar door den mond der goddeloozen gaat zij te gronde<note n="231">De vromen smeeken door hunne beden en werken den zegen Gods, bloei en welvaart af over eene stad; de goddeloozen met hunne godlasterende taal, met hunne gesprekken, die de zeden bederven, twist en tweedracht stoken, richten haar te gronde.</note>.</verse>

<verse osisID="Prov.11.12"> Die zijnen naaste veracht, is misdeeld van verstand; maar de man van doorzicht bewaart het stilzwijgen<note n="232">Die om een of ander gebrek in den naaste minachtend over hem spreekt, geeft blijk van groote kortzichtigheid. Een man van doorzicht weet, dat ieder mensch zijne gebreken heeft; daarom weet hij het stilzwijgen te bewaren.</note>.</verse>

<verse osisID="Prov.11.13"> Die bedrieglijk wandelt<note n="233">Naar het Hebr. Iemand, die met nieuwtjes en lasterpraatjes rondloopt.</note>, brengt verborgenheden aan het licht; maar die trouw van harte is, houdt verborgen wat een vriend hem heeft toevertrouwd<note n="234">Alleen aan eenen wijzen en trouwhartigen vriend kan men zijn volle vertrouwen schenken.</note>.</verse>

<verse osisID="Prov.11.14"> Waar geen bestuurder is, gaat een volk te gronde; doch heil is daar, waar veel overleg wordt gepleegd<note n="235">Een volk zonder leiding is als een schip zonder stuur; heil en welvaart van het volk zijn nauw verbonden aan de wijsheid en het beleid zijner bestuurders.</note>.</verse> 


<verse osisID="Prov.11.15"> Die borg blijft voor eenen vreemde, zal door kommer gekweld worden; maar die de strikken vermijdt, is veilig<note n="236">Waarschuwing tegen onberaden borgtocht; vgl. VI 1 vv. Die de strikken vermijdt, nm. van onberaden borgtochten, of nog algemeener naar het Hebr. die een afkeer heeft van hen, die zich bij handslag verbinden.</note>.</verse>

<verse osisID="Prov.11.16"> Eene lieftallige vrouw zal hooge eere vinden, en kloeke mannen zullen zich schatten verwerven<note n="237">Gratiosus wijst niet op louter uitwendige hoedanigheden (vgl. v. 22 en XXXI 30), maar veeleer op de natuurlijke gaven van geest en hart, zedigheid, reinheid enz. Met deze edele gaven zal de vrouw niet minder zeker hooge eere vinden, dan kloeke mannen (Hebr. geweldenaars) door kracht van lichaam en ziel zich schatten zullen verwerven. De LXX geven twee spreuken: ‘Eene lieftallige vrouw bezorgt eere aan haren man, maar eene vrouw, die gerechtigheid haat is een zetel der schande. Luiaards derven rijkdommen, maar kloeke mannen steunen op schatten’.</note>.</verse>

<verse osisID="Prov.11.17"> Een barmhartig mensch is goed voor zich zelven; maar die wreed is, stoot zelfs zijne nabestaanden van zich weg<note n="238">‘Zalig de barmhartigen, want zij zullen barmhartigheid verwerven’, Matth. V 7. Hebr., maar die hardvochtig is, kwelt zijn eigen vleesch, d.i. zich zelven.</note>.</verse>

<verse osisID="Prov.11.18"> De goddelooze doet een werk, dat geen stand houdt; maar die gerechtigheid zaait, is verzekerd van het loon<note n="239">Wat de goddelooze werkt, kan hem in de eeuwigheid niet helpen; althans bij zijnen dood gaat het voor hem verloren; maar die gerechtigheid zaait, zal het eeuwig leven maaien. Gal. VI 8.</note>.</verse>

<verse osisID="Prov.11.19"> Goedertierenheid<note n="240">Goedertierenheid, d.i. naar het Hebr. gerechtigheid.</note> brengt het leven, maar het najagen van het kwaad den dood.</verse>

<verse osisID="Prov.11.20"> Een arglistig hart is een gruwel voor den Heer; maar zijn welgevallen rust op hen, die in eenvoud wandelen<note n="241">Reeds de mensch heeft eenen afkeer van valschheid, hoeveel te meer God, die de heiligheid zelve is!</note>.</verse>

<verse osisID="Prov.11.21"> Hand op hand<note n="242">Hier zou men met anderen kunnen vertalen ‘van geslacht tot geslacht’ in tegenstelling met kroost in het 2de verslid, en dan daarin eene aanduiding zien, dat de booswicht, zoo al niet in eigen persoon, althans in zijn nageslacht gestraft wordt. Maar die beteekenis heeft deze uitdrukking niet XVI 5, althans niet in de Vulgaat; daarom wordt zij beter als spreekwijze ter sterke bevestiging, door anderen vertaald gewis, zekerlijk, ons ‘de hand er op geven’.</note>, de booswicht blijft niet ongestraft, maar het kroost der rechtvaardigen vindt behoudenis.</verse>

<verse osisID="Prov.11.22"> Een gouden ring in eenen var- kenssnuit is eene schoone, maar dwaze vrouw<note n="243">Neusringen zijn nog bij Oostersche volken een bekend sieraad; vgl. ook Gen. XXIV 22; Ezech. XVI 12. Als lichamelijke schoonheid bij eene vrouw niet de afstraling is van reinheid en deugd, maar gepaard gaat met zedelijke dwaasheid, dan is zij gelijk aan een gouden ring in eenen varkenssnuit, een misplaatst sieraad, dat weldra bezoedeld zal worden.</note>.</verse>

<verse osisID="Prov.11.23"> De begeerte der rechtvaardigen is al wat goed is<note n="244">Hebr. louter het goede, en daarom mogen de rechtvaardigen alle goed van God verhopen. De goddeloozen koesteren allerlei verwachtingen van welvaart en geluk; maar zoo zeker zal Gods gramschap hen treffen, dat zij eigenlijk niets anders te verwachten hebben.</note>, de verwachting der goddeloozen is gramschap.</verse>

<verse osisID="Prov.11.24"> Eenigen deelen van hunne eigen goederen uit en zij worden rijker; anderen nemen hetgeen hun niet toekomt<note n="245">Anderen nemen enz. Hebr. houden terug meer dan betaamt; niet slechts onrecht maar ook gierigheid, vrekkigheid zoowel ten opzichte van zich zelven als van anderen wordt gestraft.</note> en zij verkeeren steeds in nooddruft.</verse>

<verse osisID="Prov.11.25"> Eene ziel, die zegening verspreidt, zal overvloedig gespijzigd worden; en die rijkelijk te drinken geeft, zal ook zelf rijkelijk gedrenkt worden<note n="246">Eene nadere toelichting tot het vorige vers. Milddadigheid jegens noodlijdenden brengt Gods milden zegen; vgl. Matth. X 42; Luc. VI 38; II Cor. IX 6 volg.</note>.</verse>

<verse osisID="Prov.11.26"> Die koren inhoudt, wordt gevloekt onder het volk; maar zegenbeden komen op het hoofd der verkoopers<note n="247">De vloek der menschen, gevolgd door den verschrikkelijken vloek Gods, komt over hem, die ten eigen bate partij wil trekken van den hongersnood of het lijden der menschheid. Gezegend daarentegen hij, die, met matige winst tevreden, armen en hongerigen zoekt te spijzen.</note>.</verse>

<verse osisID="Prov.11.27"> Wel te moede staat hij 's ochtends op, die het goede zoekt; maar die het kwade nastreeft, zal er onder gedrukt gaan<note n="248">Naar de Vulgaat: Die het goede zoekt, mag in opgewekte stemming, met blijde verwachting den dag beginnen; de booswicht gaat reeds gebukt onder den druk van zijn kwaad geweten en het naderend strafgericht. Hebr.: ‘Die het goede zoekt, zoekt (en vindt) hetgeen welgevallig is (aan God en aan de menschen), en die het kwade najaagt, over dien zal het komen’.</note>.</verse>

<verse osisID="Prov.11.28"> Die zich verlaat op zijne rijkdommen, zal vallen<note n="249">nl. Afvallen als een verdord blad; vgl. verder X 2; XI 4; Ps. I 3.</note>; maar de rechtvaardigen zullen welig opgroeien als groenend loof.</verse>

<verse osisID="Prov.11.29"> Die zijn gezin in beroering brengt, zal wind beërven; en die dwaas is, zal dienstbaar worden aan den wijze<note n="250">Die door gierigheid, hardvochtigheid enz. zijn gezin in beroering brengt, daaruit vrede en eendracht bant, zal ook zijne welvaart zien vervliegen; hij zal gelijk worden aan den dwaas, die, tot armoede vervallen, zelf dienstbaar moet worden.</note>.</verse> 


<verse osisID="Prov.11.30"> De vrucht van den rechtvaardige is een boom des levens, en die zielen verovert, dat is de wijze<note n="251">De rechtvaardige zal niet alleen zelf het loon ontvangen voor zijne deugd, maar zijne vrucht, zijn leven en zijn werken, zal ook voor anderen een boom des levens zijn; eene bezielende levenskracht zal van hem uitgaan; hij is de wijze, die door woord en voorbeeld zielen verovert voor de deugd en voor God. Zoo mag het 2de verslid vertaald worden naar het Hebr. en het parallelisme.</note>.</verse>

<verse osisID="Prov.11.31"> Als den rechtvaardige op aarde vergelding geschiedt<note n="252">Zelfs de rechtvaardige, de vriend Gods, wordt voor zijne fouten gestraft in dit leven; zou dan de vijand Gods op straffeloosheid mogen hopen? De H. Petrus haalt in zijnen eersten brief IV 18 dit vers aan naar de vertaling der LXX: ‘Als de rechtvaardige nauwelijks zal zalig worden, waar zullen dan de goddeloozen en de zondaars verschijnen’?</note>, hoeveel meer den goddelooze en den zondaar?</verse>

</chapter>
<chapter osisID="Prov.12">
 

<title type="chapter">Hoofdstuk XII.</title>
<p>Losse spreuken: Nut van terechtwijzing en goeden raad (v. 1 en .15 Rechtvaardigen en zondaars (v. 2, 3, 7, 10, 12-14, 20, 21, 26-28). Eene deugdzame en eene slechte huisvrouw (v. .4 Oprechtheid en valschheid (v. 5, 6, 17, 22). Wijsheid en dwaasheid (v. 8, 16, 18, 19, 23). Vlijt en luiheid (v. 9, 11, 24). Neerslachtigheid en vreugde (v. .25</p>

<verse osisID="Prov.12.1"> Die tucht liefheeft, heeft kennis lief; maar die terechtwijzingen haat, is dwaas<note n="253">Tucht leert den mensch zijne fouten en gebreken kennen; zelfkennis is een eerste vereischte om tot de wijsheid te geraken.</note>.</verse>

<verse osisID="Prov.12.2"> Die deugdzaam is, erlangt genade van den Heer; maar die zich verlaat op zijne eigen inzichten<note n="254">Hebr. maar den man van slechte streken verklaart Hij voor een booswicht’ en behandelt hem als zoodanig, terwijl Hij zijne genade, zijne hooge gunst schenkt aan den deugdzame.</note>, handelt goddeloos.</verse>

<verse osisID="Prov.12.3"> Niet door goddeloosheid kan een mensch stand houden, maar de wortel der rechtvaardigen zal niet losgewrikt worden<note n="255">De goddelooze in zijne oogenblikkelijke welvaart is als een bladerrijke boom zonder wortel (vgl. X 25); maar de rechtvaardigen, in de liefde geworteld en gegrondvest, Eph. III 17, zijn als een krachtige boom, bestand tegen alle stormen.</note>.</verse>

<verse osisID="Prov.12.4"> Eene wakkere<note n="256">Eene wakkere, d.i. deugdzame; sterke huisvrouw, zooals die XXXI 10 volg. bezongen wordt. Door haar huwelijk met den man is de vrouw gebeente van zijne beenderen, vleesch van zijn vleesch, Gen. II 23; daarom kan zij door wijsheid en deugd voor hem zijn eene kroon van eere, maar ook door hare schandelijke daden een invretend kwaad, dat geheel zijn levensgeluk verwoest.</note> huisvrouw is eene kroon voor haren man; maar een invretend kwaad voor zijn gebeente is zij, die schandelijke dingen doet.</verse>

<verse osisID="Prov.12.5"> De overleggingen der rechtvaardigen zijn recht<note n="257">d.i. Zij houden rekening met hetgeen recht en billijkheid eischen.</note>, maar de berekeningen der goddeloozen zijn vol bedrog.</verse>

<verse osisID="Prov.12.6"> De woorden der goddeloozen loeren op bloed, de mond der rechtvaardigen zal hun redding brengen<note n="258">Overeenkomstig de overleggingen des harten (vgl. v. 5) zijn ook de woorden van den mond. Waar de goddeloozen door hunne valsche aantijgingen het leven van den rechtvaardige in gevaar brengen, zal deze door zijne eerlijke, vrijmoedige taal zijne eigen onschuld of ook die van valsch beschuldigden duidelijk aan het licht doên komen.</note>.</verse>

<verse osisID="Prov.12.7"> Wend de goddeloozen om<note n="259">Of: laat de goddeloozen zich omkeeren, d.i. in een ommezien, is hunne oogenblikkelijke grootheid verdwenen; blijvend daarentegen is het geluk der rechtvaardigen; vgl. X 25; Ps. XXXVI 35 volg.</note> - en zij zijn niet meer, maar het huis der rechtvaardigen blijft staan.</verse>

<verse osisID="Prov.12.8"> Naar zijne wijsheid zal een man geëerd worden; maar die ijdel en dwaas is, stelt zich bloot aan verachting.</verse>

<verse osisID="Prov.12.9"> Beter een arme, die toch in eigen onderhoud voorziet, dan iemand, die groot doet en broodsgebrek lijdt.</verse>

<verse osisID="Prov.12.10"> De rechtvaardige kent het leven van zijn vee<note n="260">d.i. Weet welke behoeften het vee heeft, welke lasten het dragen kan; de rechtvaardige heeft er hart voor, en dit overeenkomstig de Wet, welke herhaaldelijk den mensch goedhartige zorg voor het vee aanbeveelt; vgl. Deut. V 14; XXII 6 volg.; XXV 4 enz., welke voorschriften, gelijk de H. Chrysost. zegt, ook daarom gegeven zijn, om den mensch te leeren barmhartig te zijn met den lijdenden evenmensch. Elk gevoel van wreedheid moet vreemd blijven aan het hart van den mensch. De goddeloozen daarentegen in hunne zelfzucht blijven hardvochtig bij het lijden van den naaste, en zelfs, wanneer zij de ingewanden hunner barmhartigheid openen, zijn zij wreed, als hunne aalmoezen en weldaden gepaard gaan met spottenden hoon en beleedigende verwijten.</note>, maar de ingewanden der goddeloozen zijn wreed.</verse>

<verse osisID="Prov.12.11"> Die zijn land bearbeidt, zal goed zijn brood hebben<note n="261">Werken was den mensch geboden reeds in den staat van gerechtigheid (vgl. Gen. II 15); na den val als straf opgelegd (vgl. Gen. III 19), blijft het ook voor den in Christus verlosten mensch een eervolle plicht; vgl. I Thess. II 9; II Thess. III 8, 10.</note>; maar die van leegloopen houdt, heeft grootelijks gebrek aan verstand<note n="262">In de tegenstelling zou men verwachten: die van leegloopen houdt of, naar het Hebr.: die beuzelachtigheden najaagt, lijdt broodsgebrek; maar scherper en vernuftiger wordt gezegd: zoo iemand blijkt zelfs grootelijks gebrek te hebben aan verstand.</note>. 

Die zich vermeit in drinkgelagen, laat schande achter in zijne vesten<note n="263">Zoo ook in de LXX, maar in het Hebr. ontbreekt dit vers. De dronkaard moge zich in zijne vesten veilig achten tegen de aanslagen zijner vijanden, schande is toch zijn deel.</note>.</verse>

<verse osisID="Prov.12.12"> De goddelooze verlangt beveiliging tegen het kwaad; maar de wortel der rechtvaardigen zal welig opschieten<note n="264">Wat de goddelooze, maar te vergeefs, verlangt, is te ontkomen aan het steeds dreigend wraakgericht, of, met de boozen veilig en gelukkig te zijn; de rechtvaardige ontkomt niet slechts aan het gevaar, maar ziet ook zijne verlangens vervuld, zijn geluk steeds toenemen. Vgl. XI 28.</note>.</verse>

<verse osisID="Prov.12.13"> Om de zonden zijner lippen ijlt de booswicht den ondergang te gemoet; maar de rechtvaardige ontkomt uit den nood<note n="265">De booswicht, die zich door leugen en lastertaal zoekt te redden, raakt verstrikt in zijne eigen netten en verhaast zijnen ondergang; de rechtvaardige, die een goed, bescheiden gebruik maakt van zijne tong, zal dat gevaar vermijden en gered worden uit allen nood.</note>.</verse>

<verse osisID="Prov.12.14"> Van de vrucht zijns monds wordt een ieder met goed verzadigd, en naar de werken zijner handen wordt hem vergolden<note n="266">Zoowel de woorden, vrucht des monds, als de daden, vrucht der handen, zullen door God naar verdienste vergolden worden.</note>.</verse>

<verse osisID="Prov.12.15"> De weg van den dwaas is recht in zijne oogen<note n="267">Daarom neemt hij in zijne laatdunkendheid geenen raad aan, terwijl het juist een kenmerk der wijsheid is te luisteren naar raad.</note>; maar die wijs is, luistert naar raad.</verse>

<verse osisID="Prov.12.16"> De dwaas verraadt op staanden voet zijne gramschap<note n="268">Die zich lichtgeraakt toont, geeft een bewijs van zwakheid en van dwaasheid tevens: hij is geen meester over zijne aandoeningen en, het werkelijk of vermeend ongelijk hem aangedaan zelf verbreidend, verschaft hij nog leedvermaak aan kwaadwilligen.</note>; maar die de beleediging ontveinst, is verstandig.</verse>

<verse osisID="Prov.12.17"> Die zegt wat hij weet, brengt aan het licht wat recht is; maar die leugentaal spreekt, is een valsch getuige<note n="269">Hebr. ‘Die waarheid ademt, maakt gerechtigheid openbaar, maar een leu genachtig getuige bedrog’. Met verplaatsing van de komma achter testis kan ook de Vulgaat in gelijken zin verstaan worden: Die voor het gerecht in oprechtheid en waarheid zegt wat hij weet, doet het recht zegepralen; maar een leugenachtig getuige, die het onrecht zoude willen dienen, bewerkt door zijne leugens het tegendeel: hij wordt ontmaskerd en brengt het bedrog aan het licht.</note>.</verse> 


<verse osisID="Prov.12.18"> Daar zijn er, die beloften doen en door hun geweten als met eenen dolk doorstoken worden; maar de tong der wijzen is artsenij<note n="270">Onbezonnen beloften, zij mogen worden uitgevoerd of niet, kwellen het geweten; beter naar het Hebr. algemeen: die onbezonnen taal spreekt, kwetst zoo licht den naaste, terwijl de wijze door zijne woorden aan een ieder troost en hulp schenkt.</note>.</verse>

<verse osisID="Prov.12.19"> De lip der waarheid blijft immer stand houden; maar die overijld als getuige optreedt, maakt zijne tong gereed om te liegen<note n="271">De lip der waarheid, d.i. de mond, die waarheid spreekt, blijft zich zelven altijd gelijk; maar die zich onbezonnen en vermetel als getuige opwerpt, zal, om niet van valschheid verdacht te worden, steeds tot nieuwe vermetele beweringen zijne toevlucht nemen en daardoor zich blootstellen aan leugentaal. Het 2e verslid duidelijker in het Hebr.: maar de leugentong duurt slechts een oogwenk: de waarheid zal zegepralen over de logen.</note>.</verse>

<verse osisID="Prov.12.20"> Bedrog is in het hart van hen, die zinnen op kwaad; maar vreugde volgt hen, die plannen des vredes beramen<note n="272">Bedrog is in het hart van hen, die zinnen op kwaad; want hoezeer zij ook veinzen gelukkig en tevreden te zijn, kwelt hen toch onrust en gewetenswroeging; maar ware vreugde volgt enz.; vgl. Job. XV 35; Matth. V 8. Anderen: Kwaadstokers bereiden bij alle geveinsde vriendschap onheil aan anderen, vredestichters brengen hun vreugde.</note>.</verse>

<verse osisID="Prov.12.21"> Niets deert den rechtvaardige, wat hem ook moge overkomen<note n="273">Ook zelfs de rampen kunnen de rechtvaardigen in waarheid niet deren; want zij ‘weten, dat hun, die God liefhebben, alles ten goede medewerkt’. Rom. VIII 28.</note>; maar de goddeloozen worden overladen met ellende.</verse>

<verse osisID="Prov.12.22"> Een gruwel voor den Heer zijn leugenachtige lippen; maar die trouwhartig handelen, zijn Hem welgevallig<note n="274">Vgl. XI 20.</note>.</verse>

<verse osisID="Prov.12.22"> Een verstandig mensch houdt zijne kennis verborgen; maar het hart der onwijzen schreeuwt hunne dwaasheid uit<note n="275">Voorzichtig en bescheiden weet een verstandig mensch zijnen tijd te kiezen om te zwijgen en te spreken, terwijl de dwaas met zijn eigen onverstand te koop loopt.</note>.</verse>

<verse osisID="Prov.12.24"> De hand der kloeken komt tot heerschappij<note n="276">d.i. Brengt den mensch tot een vrij, onafhankelijk bestaan, terwijl luiheid hem dienstbaar maakt.</note>; maar eene, die ontzenuwd is, zal cijnsplichtig worden.</verse>

<verse osisID="Prov.12.25"> Kommer in het hart drukt eenen mensch ter neder, maar door goede woorden wordt hij opgebeurd<note n="277">De weldadige werking van een vriendelijk, troostend woord blijkt wel daaruit, dat het zelfs een door kommer neergedrukt hart vermag op te beuren.</note>.</verse> 

<verse osisID="Prov.12.26"> Die niet ziet op eenig nadeel ter wille van zijnen naaste, is een rechtvaardige; maar de wandel der goddeloozen zal hen teleurstellen<note n="278">Die om zijnen naaste te helpen zich gaarne eenig tijdelijk nadeel getroost, is een braaf mensch, en zal om zijne onbaatzuchtige liefde door God gezegend worden; maar de goddeloozen, die ook ten koste van den naaste slechts op eigen belang bedacht zijn, zullen in hun zelfzuchtig streven teleurstelling vinden. De tegenwoordige Hebreeuwsche tekst wordt zeer verschillend vertaald en verklaard.</note>.</verse>

<verse osisID="Prov.12.27"> De bedrieger zal geene winst behalen; maar hetgeen iemand in eigendom bezit, is goud waard<note n="279">Onrechtvaardig goed gedijt niet, maar een eigen erf is voor een braaf man een groote schat. Hebr.: ‘Traagheid zal haar wild niet vangen (of opjagen of braden), maar een kostelijk goed is het voor den mensch vlijtig te zijn’, d.i. de luiaard verkrijgt zelfs niet wat voor het grijpen ligt, maar de vlijtige verwerft zich een overvloedig bezit.</note>.</verse>

<verse osisID="Prov.12.28"> Op het pad der gerechtigheid is leven, maar de dwaalweg leidt ten doode<note n="280">Vgl. VIII 35 en 36. Anderen verstaan het tweede verslid uit het Hebr. in dezen zin: en het bewandelen van den weg der gerechtigheid is onsterfelijkheid.</note>.</verse>

</chapter>
<chapter osisID="Prov.13">
 

<title type="chapter">Hoofdstuk XIII.</title>
<p>Losse spreuken: Vrucht van terechtwijzing (v. 1, 14, 15, 18, .24 Het spreken van rechtvaardigen en zondaars (v. 2, 3, .5 Luiheid en arbeidzaamheid (v. 4, .11 Het lot van deugdzamen en goddeloozen (v. 6, 9, 13, 16, 17, 19-23, .25 Rijkdom en armoede (v. 7 en .8 Trotschheid (v. .10 Verijdeling en vervulling van wenschen (v. .12</p>

<verse osisID="Prov.13.1"> Een wijs zoon is de tucht<note n="281">d.i. De vrucht van de tucht zijns vaders, gelijk omgekeerd iemand een spotter met God en godsdienst is geworden, doordat hij niet heeft willen luisteren naar terechtwijzing.</note> zijns vaders; maar die een spotter is, luistert niet naar terechtwijzing.</verse>

<verse osisID="Prov.13.2"> Van de vrucht zijns monds zal een mensch<note n="282">Een mensch, d.i. krachtens de tegenstelling, een deugdzame, die zijne tong goed gebruikt heeft tot eer van God en tot heil van den naaste, zal rijkelijk gezegend worden; maar de zondaar, die in de boosheid zijns harten ongerechtigheid wil plegen, zal zelf de wrange vruchten daarvan moeten eten; vgl. XII 14.</note> met goed verzadigd worden; maar het hart der zondaars is boos.</verse>

<verse osisID="Prov.13.3"> Die zijnen mond bewaakt, bewaakt zijne ziel<note n="283">Bedachtzaamheid in het spreken vrijwaart de ziel voor vele zonden, bespaart haar veel kommer en onaangenaamheden; vgl. Jac. III 2 volg.</note>; maar die onbe- dachtzaam is in het spreken, zal straf ondergaan.</verse>

<verse osisID="Prov.13.4"> Hij wil en hij wil niet, de luiaard<note n="284">De luiaard wil een aangenaam leven genieten, welvaart, eer en grootheid; maar hij wil niet, althans niet ernstig en gestadig arbeiden, en daarom valt hij tegen zijnen wil in armoede. - Hebr.: ‘De luiaard koestert begeerten en zijne ziel vindt niets, maar de ziel der rechtvaardigen zal vet gemaakt worden’, d.i. de luiaard bij voorkeur wenscht een lui en lekker leven te leiden en daarom wordt hip des te meer gekweld, daar zijne ziel mets vindt om die begeerten te bevredigen (vgl. XXI 25); maar de begeerten der rechtvaardigen worden overvloedig bevredigd.</note>; maar de arbeidzamen zullen overvloed hebben.</verse>

<verse osisID="Prov.13.5"> De rechtvaardige verfoeit leugenachtige taal; maar de goddelooze doet schande aan en zal zelf te schande worden<note n="285">De rechtvaardige verfoeit alle lasterlijke en eerroovende taal; de smaad en de schande, door den goddelooze op anderen geworpen, vallen op hem zelven terug.</note>.</verse>

<verse osisID="Prov.13.6"> Gerechtigheid waakt over den weg van den deugdzame; maar goddeloosheid brengt den zondaar ten val<note n="286">Gerechtigheid, waarnaar de deugdzame streeft, vrijwaart hem voor afdwaling van den rechten weg, voor val op dien weg; goddeloosheid stelt hindernissen op den levensweg of leidt door zijwegen ten verderve.</note>.</verse>

<verse osisID="Prov.13.7"> Daar zijn er, die zich rijk voordoen, terwijl zij niemendal hebben; en daar zijn er, die zich arm voordoen, terwijl zij in grooten rijkdom zitten<note n="287">Oordeel niet naar den uitwendigen schijn, want daar zijn enz. Ook in geestelijken zin is dit dikwijls waar: velen zijn rijk en aanzienlijk in de oogen der wereld, maar arm in de oogen van God, en omgekeerd.</note>.</verse>

<verse osisID="Prov.13.8"> Losgeld voor eens menschen leven is zijn rijkdom; maar die arm is, krijgt geene bedreiging te hooren<note n="288">Alles heeft zijn voor en zijn tegen: de rijke staat aan velerlei bedreigingen en afpersingen bloot, maar kan ook somtijds door zijnen rijkdom zich redden uit een dreigend levensgevaar; de arme staat zelfs niet bloot aan dergelijke bedreigingen. Ook in geestelijken zin toegepast: De rijke kan door aalmoezen en werken van barmhartigheid zijne ziel vrijkoopen, terwijl de arme voor veel verleiding wordt gevrijwaard; vgl. Tob. IV 11.</note>.</verse>

<verse osisID="Prov.13.9"> Het licht der rechtvaardigen brandt vroolijk, maar de lamp der goddeloozen gaat uit<note n="289">Een vroolijk brandend licht is het zinnebeeld van een waarlijk gelukkig leven, eene uitgaande lamp van een kwijnend bestaan, van eenen naderenden ondergang.</note>.</verse>

<verse osisID="Prov.13.10"> Onder hoovaardigen is altijd gekrakeel; maar die in alles met beradenheid handelen, laten zich geleiden door wijsheid<note n="290">Hoovaardigen willen altijd hunne eigen zienswijze doordrijven en aan anderen opleggen; in hunne dwaasheid achten zij het beneden zich ook voor het beter inzicht van anderen te wijken; vandaar voortdurend gekrakeel, dat hunne dwaasheid in het licht stelt. Maar die in alles met beradenheid handelen of die (Hebr.) zich laten raden, twisten niet, doch, bereid het beste gevoelen te omhelzen, toonen zij waarlijk wijs te zijn.</note>.</verse> 


<verse osisID="Prov.13.11"> Een haastig verkregen fortuin zal afbrokkelen; maar wat men allengskens met de hand heeft bijeengegaard, zal aangroeien<note n="291">Een haastig (d.i. naar het Hebr. en krachtens de tegenstelling door onrecht of althans niet door vlijt) verkregen fortuin zal afbrokkelen; zoo gewonnen, zoo geronnen. Maar de vrucht van vlijt en stage arbeidzaamheid zal onder Gods zegen steeds aangroeien.</note>.</verse>

<verse osisID="Prov.13.12"> Eene verwachting die uitstel lijdt, kwelt het hart; een wensch, die in vervulling gaat, is een boom des levens<note n="292">Een boom des levens, d.i. gelijk aan den levensboom in het Paradijs, die steeds frissche levenskracht en blijden levenslust geeft; vgl. III 18.</note>.</verse>

<verse osisID="Prov.13.13"> Die eenige zaak minacht, bindt zich zelven voor de toekomst; maar die het gebod eerbiedigt, zal in vrede verkeeren<note n="293">Die eenige zaak (Hebr. het woord), door God of de wettige overheid voorgeschreven, minacht, zich daaraan onttrekt, wordt niet vrij, integendeel hij bindt zich zelven voor de toekomst: hij zal, hetzij vrijwillig in rouw en boete, hetzij gedwongen in het komende strafgericht, zijne weerspannigheid moeten uitboeten. Maar die het gebod eerbiedigt, zal in vrede zijn, Hebr.: die vindt vergelding, hij zal als loon ontvangen den waren zielevrede, die gesmaakt wordt door de vrije kinderen Gods.</note>. 

Arglistige zielen dolen om in zonden<note n="294">Dit vers ontbreekt in het Hebr. en staat in de LXX na v. 9. Arglistige zielen hebben een voor hen zelven en voor anderen treurig bestaan; rechtvaardigen zijn gelukkig en worden door den drang des harten tot daden van barmhartigheid geprest.</note>; maar rechtvaardigen zijn barmhartig en oefenen barmhartigheid.</verse>

<verse osisID="Prov.13.14"> De lessen van den wijze zijn eene bron des levens, ten einde te ontkomen aan het verderf des doods<note n="295">De lessen van den wijze, evenals de vreeze des Heeren (vgl. XIV 27), zijn bestemd voortdurend het leven der genade in den dienst Gods aan te kweeken en te bevestigen, opdat men wete te ontkomen aan het verderf, Hebr. aan de strikken van den eeuwigen dood.</note>.</verse>

<verse osisID="Prov.13.15"> Goede leer verwerft welwillende gezindheid; op den weg der spotters gaapt een afgrond<note n="296">Goede leer, naarstig beoefend in het leven, maakt gelukkig, welgevallig bij God en bij de menschen, terwijl de weg van hen, die spotten met onderricht, ten afgrond leidt. Hebr.: Fijn verstand (vroomheid) verwerft gunst, maar de weg der trouweloozen is ruw, hard.</note>.</verse>

<verse osisID="Prov.13.16"> Een schrander mensch doet alles met overleg; maar die onverstandig is, spreidt zijne dwaasheid ten toon.</verse> 

<verse osisID="Prov.13.17"> De bode van eenen goddelooze<note n="297">De bode van eenen goddelooze, Hebr.: een goddelooze bode, vervalt tot kwaad, wordt trouweloos en brengt onheil aan zijnen lastgever. - Wil men in de vertaling der Vulgaat eene tegenstelling vinden, dan kan men vertalen: De bode van eenen goddelooze valt in het ongeluk, d.i. deelt met zijnen meester in de straf der goddeloosheid; de gezant van eenen getrouwe, d.i. van eenen vrome, is veilig.</note> vervalt tot kwaad, maar een trouwe gezant brengt heil.</verse>

<verse osisID="Prov.13.18"> Armoede en schande komen over hem, die het juk der tucht afwerpt; maar die gehoor geeft aan eene terechtwijzing, komt tot aanzien<note n="298">Vgl. III 35; IV 8.</note>.</verse>

<verse osisID="Prov.13.19"> Eene begeerte, die in vervulling gaat, doet goed aan het hart; de dwazen zijn afkeerig van hen, die het kwaad vluchten<note n="299">De rechtvaardigen zijn gelukkig bij de vervulling hunner wenschen, ook al worden zij gehaat door de goddeloozen; zij leven in de liefde en in de vriendschap Gods. Maar voor de goddeloozen is het altijd eene oorzaak van ontstemming en van wrevel, te zien, dat de rechtvaardigen zich onttrekken aan hunne wegen, eene voortdurende veroordeeling zijn van hunne goddeloosheid. Het tweede verslid luidt in het Hebr.: maar het is een gruwel voor de dwazen het kwaad te vermijden, d.i. daarom is het voor de dwazen, die hunne booze hartstochten verlangen te bevredigen, altijd iets verschrikkelijks het kwaad te moeten vermijden.</note>.</verse>

<verse osisID="Prov.13.20"> Die met wijzen omgaat, wordt wijs; die met dwazen heult, wordt aan hen gelijk.</verse>

<verse osisID="Prov.13.21"> Het kwaad<note n="300">Het kwaad, zoowel van de schuld in de wroeging des gewetens, als van de straf in de wraak Gods, achtervolgt de zondaars; zelfs tijdelijke voorspoed is voor hen eene ramp; maar aan hen, die God liefhebben, werkt alles mede ten goede, Rom. VIII 28.</note> achtervolgt de zondaars; maar den rechtvaardigen wordt het goede vergolden.</verse>

<verse osisID="Prov.13.22"> De deugdzame laat kinderen en kindskinderen achter in het bezit van het erfgoed; maar de bezitting van den zondaar wordt bewaard voor den rechtvaardige<note n="301">Eerlijk gewonnen goed blijft aan de kinderen van den rechtvaardige verzekerd, onrechtvaardig verworven schatten vallen aan anderen ten deel; vgl. Job. XXVII 17.</note>.</verse>

<verse osisID="Prov.13.23"> Voedsel in overvloed groeit er op de nieuw ontgonnen akkers der vaderen; maar voor anderen wordt het bijeenverzameld zonder overleg<note n="302">De kinderen zouden overvloed van voedsel kunnen hebben uit de nieuw ontgonnen akkers der vaderen, maar omdat zij geen overleg, geene wijsheid bezitten, genieten dikwijls anderen de vruchten dier akkers. Wellicht beteekent het Hebr. Voedsel in overvloed is er op de nieuw ontgonnen akkers der armen, maar er worden er weggerukt wegens onrecht, d.i. daar zijn armen, die zich door vlijt en deugd een goed bestaan verwerven, terwijl anderen, zij mogen veel of weinig bezitten, te gronde gaan wegens hunne ongerechtigheid.</note>.</verse> 

<verse osisID="Prov.13.24"> Die de roede spaart, haat zijnen zoon; maar die hem lief heeft, tuchtigt hem tijdig<note n="303">Tijdig, Hebr. is er vroeg bij, hem te kastijden, d.i. laat niet eerst het kwaad voortwoekeren in het hart, maar reeds vroegtijdig in de jeugd of zonder verwijl na het misdrijf tuchtigt hij zijnen zoon. Vgl. XXIII 13; Eccli. XXX 1.</note>.</verse>

<verse osisID="Prov.13.25"> De rechtvaardige eet en vindt verzadiging voor zijne ziel; maar de buik der goddeloozen is niet te verzadigen<note n="304">Gods zegen geeft aan den rechtvaardige wat hij behoeft tot onderhoud van zijn leven, maar de goddelooze lijdt gebrek, Hebr.; vgl. X 3.</note>.</verse>

</chapter>
<chapter osisID="Prov.14">
 

<title type="chapter">Hoofdstuk XIV.</title>
<p>Losse Spreuken: Eene wijze en eene dwaze huisvrouw (v. .1 Deugdzamen en goddeloozen, wijzen en dwazen (v. 2, 3, 6-9, 11, 14-19, 21, 22, 24, 29, 32, .33 Luiheid en arbeidzaamheid (v. 4, .23 Een betrouwbaar en een valsch getuige (v. 5, .25 Droefheid en vreugde (v. 10, .13 Schijn bedriegt (v. .12 Armoede en rijkdom (v. .20 De vrees des Heeren, bron van vertrouwen en leven (v. 26, .27 Eer en schande voor volk en vorst (v. 28, 34, .35 Deelneming en afgunst (v. .30 God gehoond en geëerd in den arme (v. .31</p>

<verse osisID="Prov.14.1"> Eene wijze vrouw bouwt haar huis op; maar eene dwaze breekt hetgeen reeds gebouwd is met eigen handen af<note n="305">De vrouw, van nature geroepen om in den huiselijken kring te verkeeren en de eerste schreden van het kind te leiden, kan dikwerf, meer nog dan de man, eenen beslissenden invloed uitoefenen op den gang des huisgezins, hetzij ten goede, hetzij ten kwade.</note>.</verse>

<verse osisID="Prov.14.2"> Die den rechten weg bewandelt en God vreest, wordt veracht door hem, die het pad der schande betreedt<note n="306">Innig verband tusschen deugd en godsdienst; vgl. XIII 19. Hebr.: ‘In zijne oprechtheid wandelt hij, die den Heer vreest; maar op kromme wegen gaat hij, die Hem veracht’.</note>.</verse>

<verse osisID="Prov.14.3"> In den mond van den dwaas is eene roede der hoovaardij; maar de lippen der wijzen behoeden hen<note n="307">De tong van den hoovaardigen dwaas is als eene uit het hart opgroeiende geeselroede, die ook wel anderen, maar allereerst den hoovaardige zelven treft; de bezonnen taal der wijzen vrijwaart hen voor die zelfkastijding.</note>.</verse>

<verse osisID="Prov.14.4"> Waar geen runderen zijn, is de kribbe ledig; maar waar een rijke oogst is, daar ontwaart men de kracht van het rund<note n="308">Opdat de kribben, de schuren gevuld mogen worden bij rijken oogst, moet de kracht der runderen gebruikt, het land bearbeid worden. De HH. Vaders passen deze spreuk ook toe op de predikers van het Evangelie, die door hunnen apostolischen ijver eenen rijken zielenoogst moeten voorbereiden</note>.</verse>

<verse osisID="Prov.14.5"> Een waarheidlievend getuige liegt niet; maar een onbetrouwbaar getuige spreekt leugentaal<note n="309">Die in het dagelijksch leven gruwt van leugentaal, zal ook voor het gerecht der waarheid hulde doen; maar die leugenachtig van aard is, ziet ook in het gerecht niet op tegen eene valsche getuigenis; vgl. XII 17.</note>.</verse>

<verse osisID="Prov.14.6"> De spotter zoekt wijsheid, maar vindt ze niet; de onderrichting der verstandigen is gemakkelijk<note n="310">De vrijgeest, die spot met God en alle hoogere waarheid, zoekt tevergeefs in het aardsche, in de ijdelheid enz. de waarheid, die alleen in God te vinden is; en toch, gelijk de grondtekst duidelijker zegt, den deugdzame valt het niet lastig, door de vreeze des Heeren geleid, tot de kennis van alle godsdienstige en zedelijke waarheid te komen.</note>.</verse>

<verse osisID="Prov.14.7"> Treed op tegen een dwaas mensch, en.... hij verstaat geen verstandige taal<note n="311">Vergeefsche moeite is het eenen dwaas te willen onderrichten; beproeft gij dit, het zal u spoedig blijken, dat hij geen verstandige taal verstaat. Het Hebr. geeft denzelfden zin: ‘Ga weg van een dwaas mensch, en gij hebt niet leeren kennen lippen van verstand’.</note>.</verse>

<verse osisID="Prov.14.8"> De wijsheid van den verstandige is zijnen weg te kennen, maar het onverstand der dwazen verdoolt<note n="312">De wijsheid van den verstandige bestaat daarin, dat hij zijnen weg, zijn doel, kent, en, recht daarop afgaande, dat doel gemakkelijk bereikt; het onverstand der dwazen verdoolt, Hebr. is bedrog, d.i. brengt hem op dwaalwegen, doet hem zijn doel missen en bedrogen uitkomen.</note>.</verse>

<verse osisID="Prov.14.9"> De dwaze spot met zonde, maar onder de rechtvaardigen woont welgevallen<note n="313">De dwaze spot met zonde, maar daarom vindt hij ook niet, gelijk de vromen, het welgevallen van God. Hebr. wellicht: ‘Het zoenoffer lacht met de dwazen’, een zoenoffer door goddeloozen opgedragen baat hun niet, omdat de ware gesteltenis van schuldbesef, rouw en boete ontbreekt.</note>.</verse>

<verse osisID="Prov.14.10"> Het is het hart, dat de eigen zielesmart kent, in zijne vreugde kan een vreemde niet deelen<note n="314">Hoe troostrijk het ook moge zijn bij vreemden deelneming te vinden in leed en smart, de innigste gewaarwordingen der ziel kent en gevoelt slechts het eigen hart. Vgl. I Cor. II 11.</note>.</verse>

<verse osisID="Prov.14.11"> Het huis der goddeloozen zal verwoest worden; maar de woontenten der rechtvaardigen zullen bloeien<note n="315">De goddeloozen, die slechts streven naar tijdelijke goederen en aardsch geluk, zien zich dikwerf reeds bij hun leven, maar zeker bij den dood van alles beroofd; de rechtvaardigen, overtuigd, dat zij hier geene blijvende woonstee hebben, zien hunne woontenten bloeien, als zij worden opgenomen in het hemelsch Jerusalem.</note>.</verse> 

<verse osisID="Prov.14.12"> Daar is een weg, die iemand recht toeschijnt; maar het einde daarvan leidt tot den dood<note n="316">Vgl. XII 15; XVI 25.</note>.</verse>

<verse osisID="Prov.14.13"> Het lachen is met leed vermengd, en de wegstervende vreugde maakt plaats voor rouw<note n="317">Door Gods wijze bestiering wisselen dikwerf vreugde en droefheid elkander af in het menschelijk leven, opdat de mensch het vergankelijke van alle aardsche vreugde beseffe, den waren vrede behoude ook te midden der beproeving en blijve verlangen naar de eeuwige vreugde des hemels.</note>.</verse>

<verse osisID="Prov.14.14"> Van zijne wegen zal de dwaze verzadigd worden, maar boven hem zal staan een deugdzaam man<note n="318">Een ieder verkrijgt loon naar werken. Met den brave zal het derhalve beter gesteld zijn dan met den goddelooze, omdat, gelijk het Hebr. anders zegt ‘de deugdzame uit hetgeen bij hem is’, d.i. uit zijne daden, zal verzadigd worden.</note>.</verse>

<verse osisID="Prov.14.15"> De kortzichtige slaat geloof aan ieder gezegde; de schrandere let op zijne schreden<note n="319">Kortzichtige menschen wandelen zonder behoedzaamheid en overleg, en worden dikwerf misleid; ongeloovigen zijn dikwerf zeer lichtgeloovig en bijgeloovig; vgl. Joan. V 43.</note>. 

Aan eenen arglistigen zoon zal niets goeds gelukken; maar een verstandige dienstknecht zal slagen in zijne handelingen en de weg zal hem gebaand worden<note n="320">Dit vers ontbreekt in het Hebr. en staat in de LXX bij XIII 13. Tegenover het ijdel pogen van eenen arglistigen, dwazen zoon wordt gesteld het welslagen van eenen verstandigen dienstknecht.</note>.</verse>

<verse osisID="Prov.14.16"> De wijze is in vreeze en vliedt het kwaad; de dwaze springt uit den band en acht zich veilig<note n="321">De deugdzame mistrouwt zichzelven en, in de heilige en heilzame vreeze Gods alle kwaad vliedend, heeft hij niets te duchten; de zondaar kent geen vreeze Gods; ook te midden zijner uitspattingen acht hij zich in zijnen overmoed beveiligd tegen Gods strafgericht.</note>.</verse>

<verse osisID="Prov.14.17"> Die lichtgeraakt is, begaat dwaasheden; maar die met streken omgaat, maakt zich gehaat<note n="322">Een opvliegend mensch maakt zich belachelijk door zijne dwaasheden, maar die zijnen toorn verbergt, om in het geniep zich te kunnen wreken, maakt zich terecht gehaat.</note>.</verse>

<verse osisID="Prov.14.18"> Onverstandigen krijgen dwaasheid ten deel, maar verstandigen mogen wijsheid verwachten<note n="323">Onverstandigen, de kleinen, die afkeerig zijn van de wijsheid, hebben in dit en in het ander leven slechts te verwachten dwaasheid, zonde en schande; maar de verstandigen vlechten zich door de beoefening der deugd eene kroon der wijsheid (Hebr.) voor de eeuwigheid.</note>.</verse>

<verse osisID="Prov.14.19"> De boozen moeten zich nederbuigen voor de deugdzamen, en de goddeloozen aan de poorten der rechtvaardigen<note n="324">Eens zal de deugd overwinnen, de waarheid zegepralen; vgl. Luc. XVI 20 volg.</note>.</verse> 


<verse osisID="Prov.14.20"> Zelfs bij zijnen nabestaande is de arme gehaat<note n="325">Gehaat, d.i. minder vriendelijk of met minachting bejegend; de rijke daarentegen kan zoogenaamde vrienden vinden in menigte.</note>; maar de vrienden der rijken zijn velen.</verse>

<verse osisID="Prov.14.21"> Die zijnen evenmensch veracht, doet zonde; maar die zich over den arme ontfermt, zal gelukkig zijn<note n="326">Vgl. I Joan. III 17; Matth. V 7. - In het derde verslid ‘Die gelooft’ enz., noch in het Hebr. noch in het Gr. voorkomende, wordt de grondslag aangeduid der deugd van barmhartigheid. Het geloof in God leert, niet uit een louter natuurlijk gevoel, maar uit hooger beginsel aan den naar Gods beeld geschapen evenmensch ter eere en ter liefde Gods barmhartigheid te betoonen.</note>. 

Die gelooft in den Heer, heeft de barmhartigheid lief.</verse>

<verse osisID="Prov.14.22"> Zij dwalen, die kwaad bedrijven; barmhartigheid en waarheid brengen heil aan<note n="327">Zij dwalen, en op dien dwaalweg vinden zij den ondergang; maar de trouwe beoefening van barmhartigheid en waarheid brengt heil aan. Hebr. ‘Dwalen zij niet (van God en menschen verlaten), die kwaad stichten? maar welwillendheid en trouw (valt ten deel) aan hen, die goed stichten’.</note>.</verse>

<verse osisID="Prov.14.23"> Bij elken arbeid zal overvloed zijn; maar waar vele woorden gebezigd worden, daar is dikwerf gebrek<note n="328">Die zijnen tijd niet verbeuzelt in veel ijdel gepraat, zal bij elken arbeid overvloedige verdiensten vinden.</note>.</verse>

<verse osisID="Prov.14.24"> Eene kroon voor de wijzen is hun rijkdom; de dwaasheid der zotten is onverstand<note n="329">Rijkdommen, door den wijze goed besteed, strekken hem tot eer en luister; maar rijkdommen maken den dwaas niet wijs; integendeel, slecht besteed, zullen zij zijne dwaasheid nog meer in het licht stellen.</note>.</verse>

<verse osisID="Prov.14.25"> Een betrouwbaar getuige is een levensredder; maar een bedrieger spreekt leugentaal<note n="330">Spreekt leugentaal en brengt daardoor het leven van anderen in gevaar. Vgl. v. 5; XII 17.</note>.</verse>

<verse osisID="Prov.14.26"> In de vreeze des Heeren is een onwrikbaar vertrouwen, en zijne kinderen mogen blijven hopen<note n="331">‘Gelijk de vrees der wereld zwakheid is, zoo is de vreeze Gods eene groote kracht’, zegt de H. Ambrosius. Uit die heilige vreeze put het kind Gods een onwrikbaar vertrouwen te midden der beproeving, en blijde hoop op de eeuwige vergelding. Volgens anderen zal God die blijde hoop om wille van den godvreezende ook aan diens kinderen schenken.</note>.</verse>

<verse osisID="Prov.14.27"> De vreeze des Heeren is eene bron des levens, ten einde te ontkomen aan het verderf des doods<note n="332">Wat XIII 14 werd toegeschreven aan de lessen van den wijze, wordt hier gezegd van de vreeze des Heeren; vgl. aldaar noot 15.</note>.</verse>

<verse osisID="Prov.14.28"> In de talrijkheid van het volk bestaat des konings luister; maar in gebrek aan volk des vorsten oneer<note n="333">Het strekt eenen vorst tot eer als door zijn weldadig bestuur, door wijze wetten vrede en orde heerschen, en de bloei en de vermeerdering des volks bevorderd worden; maar schandelijk is het voor hem en eene oorzaak van ondergang (Hebr.), als ten gevolge van zijne ongerechtigheden, van eerzuchtige oorlogen, bevordering van zedenbederf enz., de bevolking kwijnt en afneemt.</note>.</verse>

<verse osisID="Prov.14.29"> Die geduldig is, wordt geleid door groote wijsheid; maar die ongeduldig is, stelt zijn onverstand ten toon<note n="334">Vgl. v. 17; XII 16.</note>.</verse>

<verse osisID="Prov.14.30"> Een gezond hart<note n="335">Gezond in den volsten zin van het woord; een hart, dat rein is en niet beheerscht wordt door ongeregelde driften, dat het goede in anderen weet te waardeeren en te deelen in hun geluk. Zulk een hart geeft leven, kracht en bloei, aan het lichaam.</note> is leven voor het lichaam; afgunst is een kanker voor het gebeente.</verse>

<verse osisID="Prov.14.31"> Die den behoeftige verdrukt, hoont diens Maker; maar die zich over den arme ontfermt, geeft Hem eere<note n="336">Vgl. XXII 2; Matth. XXV 40 volg.; Marc. XIV 7; Jac. I 27.</note>.</verse>

<verse osisID="Prov.14.32"> In zijne boosheid wordt de goddelooze weggerukt; maar de rechtvaardige blijft stervend nog hopen<note n="337">Midden in zijne ongerechtigheden wordt de goddelooze weggerukt uit dit leven, terwijl alle aardsche hoop vervliegt en hij niet kan hopen op een eeuwig geluk. De rechtvaardige blijft te midden van alle beproevingen, ook in den hoogsten nood, hopen op God en betrouwend uitzien op de eeuwige belooning; vgl. Job. XIII 15.</note>.</verse>

<verse osisID="Prov.14.33"> In het hart van den voorzichtige rust de wijsheid, en aan alle onwetenden geeft zij onderricht<note n="338">De wijsheid, met welgevallen rustend en werkend in het hart van den rechtvaardige, deelt zich ook gaarne mede aan de onwetenden, die haar onderricht willen aanvaarden. Naar dezen zin kan ook het Hebr. vertaald worden: ‘en in het midden der dwazen maakt zij zich bekend’. Anderen zien in het Hebr. eene tegenstelling: De wijsheid rust in het hart van den verstandige, is bescheiden, houdt zich schuil; maar hetgeen in het binnenste der dwazen is, hun onverstand, wordt aanstonds bekend gemaakt; vgl. XII 23.</note>.</verse>

<verse osisID="Prov.14.34"> Gerechtigheid verhoogt een volk; maar de zonde maakt de volkeren ongelukkig.</verse>

<verse osisID="Prov.14.35"> De verstandige dienaar is des konings gunsteling; maar de nietswaardige<note n="339">De nietswaardige, Hebr. die te schande maakt, te weten, den koning.</note> zal zijnen toorn ondervinden.</verse>

</chapter>
<chapter osisID="Prov.15"> 
 

<title type="chapter">Hoofdstuk XV.</title>
<p>Losse Spreuken: Goed en slecht gebruik der tong (v. 1, 2, 4, 7, 23, 26, .28 Alwetendheid Gods (v. 3, .11 Wijzen en dwazen, deugdzamen en goddeloozen (v. 5, 6, 8-10, 12, 14, 20, 21, 24, 29, 31-.33 Vroolijkheid en droefgeestigheid (v. 13, 15, .30 Ware rijkdom en ware liefde (v. 16, .17 Toorn en geduld (v. .18 Luiheid en gerechtigheid (v. .19 Rijp beraad (v. .22 Hoovaardij (v. .25 Eerloos winstbejag en mildheid (v. .27</p>

<verse osisID="Prov.15.1"> Een zacht antwoord ontwapent de gramschap; schampere taal prikkelt den toorn.</verse>

<verse osisID="Prov.15.2"> De tong der wijzen siert de wetenschap; de mond der dwazen vloeit over van onverstand<note n="340">De wijsheid wint in aanzien, schoonheid en aantrekkelijkheid door de verstandige manier, waarop zij wordt voorgedragen; maar door het onophoudelijk voortpraten van den onverstandige treedt de dwaasheid nog meer in een hatelijk licht.</note>.</verse>

<verse osisID="Prov.15.3"> Allerwegen zijn de oogen des Heeren, goeden en kwaden slaan zij gade<note n="341">De gedachte aan Gods alomtegenwoordigheid en alwetendheid moet den mensch afschrikken van het kwaad, versterken in het goed. Vgl. V 21; Ps. XXXIII 16, 17; Eccli. XV 19, 20; Hebr. IV 13.</note>.</verse>

<verse osisID="Prov.15.4"> Eene zachtaardige tong is een boom des levens; maar eene, die zich niet laat beteugelen, slaat wonden aan den geest<note n="342">Eene tong, bestierd door eerbied voor God en liefde tot den naaste, is als een levensboom; zij biedt troost in allen nood, artsenij voor alle kwalen. Maar eene onbeteugelde tong stort in het hart van anderen het gif van goddeloosheid en bederf, pijnigt en verwondt door laster en kwaadspreken.</note>.</verse>

<verse osisID="Prov.15.5"> De dwaas lacht om de tucht van zijnen vader<note n="343">Die in woorden, houding of gedrag lacht met de tucht van zijnen vader, blijft een dwaas; vgl. XIII 1, 18.</note>; maar die terechtwijzingen ter harte neemt, zal immer toenemen in wijsheid. 

In rijkdom van gerechtigheid ligt eene zeer groote kracht; maar de overleggingen der goddeloozen zullen geheel en al verijdeld worden<note n="344">Deze spreuk ontbreekt in het Hebr. en komt in gedachten ongeveer overeen met het volgende vers. Ware gerechtigheid, ook zonder sluwheid, geeft groote kracht, maar de grootste sluwheid zonder gerechtigheid kan niets duurzaams uitwerken.</note>.</verse>

<verse osisID="Prov.15.6"> Het huis van den rechtvaardige is eene zeer sterke veste; maar in de vruchten van den goddelooze heerscht bederf<note n="345">Blijvend is het goed van den rechtvaardige, maar in de vruchten van den goddelooze zit de kiem van bederf, aan zijne inkomsten kleven de smetten van bedrog, de tranen der verdrukten.</note>.</verse> 

<verse osisID="Prov.15.7"> De lippen der wijzen strooien het zaad der kennis uit; het hart der dwazen is geheel anders<note n="346">Of het Hebr. ‘lo-keen’ vertaald wordt met dissimile, geheel anders, niet aldus of met instabile, onbestendig, doet, wat den zin betreft, weinig ter zake. De zin blijft: De wijzen houden stichtende gesprekken, zij bevorderen de wijsheid bij anderen; niet aldus de dwazen; uit den mond der dwazen kan men wegens de wuftheid van hun hart niets stichtends verwachten.</note>.</verse>

<verse osisID="Prov.15.8"> De offers der goddeloozen zijn een gruwel voor den Heer; de gebeden der rechtvaardigen zijn Hem welgevallig<note n="347">Uitwendige godsdienstige verrichtingen, offers en gebeden, die niet als de HH. Sacramenten waarde hebben ex opere operato, ontleenen hare beteekenis en hare waarde bij God aan de gesteltenis des harten.</note>.</verse>

<verse osisID="Prov.15.9"> Een gruwel voor den Heer is de weg van den goddelooze; die naar de gerechtigheid streeft, wordt door Hem bemind<note n="348">Vgl. XI 20. De weg, d.i. het gedrag, de handelwijze.</note>.</verse>

<verse osisID="Prov.15.10"> Onderrichting is hard voor dengene, die den weg des levens verlaat; die bestraffingen haat, zal den dood vinden<note n="349">Onderrichting, Hebr. tuchtiging, is wel hard, maar toch een heilzaam geneesmiddel voor dengene, die den weg des levens verlaat; anders zal hij ontwijfelbaar den eeuwigen dood vinden.</note>.</verse>

<verse osisID="Prov.15.11"> Doodenrijk en verderf<note n="350">Verderf, d.i. de afgrond der hel; vgl. Job XXVI 6. Hoeveel te meer, d.i. naar menschelijke voorstelling; want hoewel de mensch de diepten van het menschenhart ook niet kan doorgronden (vgl. XIV 10), toch kan hij gemakkelijker eenen blik werpen in het hart van een ander, dan in het doodenrijk.</note> liggen open voor de oogen des Heeren; hoeveel te meer de harten der menschenkinderen!</verse>

<verse osisID="Prov.15.12"> De verdorvene houdt niet van dengene, die hem terechtwijst; en tot de wijzen gaat hij niet<note n="351">Het gedrag van den wijze is eene voortdurende, stilzwijgende terechtwijzing voor den verdorvene (Hebr. den spotter); deze zoekt daarom slechts omgang met zijns gelijken.</note>.</verse>

<verse osisID="Prov.15.13"> Een vroolijk hart doet het gelaat van vreugde stralen; bij zielsverdriet wordt de geest neergedrukt<note n="352">Zielsverdriet teekent zich niet slechts af op het gelaat, maar belemmert ook de werkzaamheid des geestes.</note>.</verse>

<verse osisID="Prov.15.14"> Het hart van den wijze haakt naar kennis; maar de mond der dwazen doet zich te goed aan onverstand<note n="353">Vgl. XIV 18.</note>.</verse>

<verse osisID="Prov.15.15"> Alle dagen zijn kwade dagen voor den arme; een gerust gemoed is als een gestadig vreugdemaal<note n="354">De arme moge telken dage gevoelen het harde van zijn lot, toch mag hij zich gelukkig achten, als hij in een rustig gemoed, in een rein geweten den waren vrede des harten smaakt. Anderen nemen pauper in tegenstelling met secura mens in geestelijken zin: iemand, die arm is aan wijsheid en deugd, kan ondanks allen overvloed niet gelukkig zijn.</note>.</verse> 

<verse osisID="Prov.15.16"> Beter weinig goederen met vreeze des Heeren, dan groote schatten, die geene rust brengen<note n="355">Insatiabiles Hebr. en onrust daarbij. Vrede des harten, uit de heilige vreeze Gods geboren, is de grootste schat; groote aardsche schatten, door onrecht verkregen of tot hebzucht prikkelend, brengen geen geluk, maar onrust of wroeging aan.</note>.</verse>

<verse osisID="Prov.15.17"> Beter is het uitgenoodigd te worden op moeskruiden en liefde daarbij, dan op een gemest kalf en haat daarbij<note n="356">Niet de gave zelve, maar de gezindheid des harten teekent de ware naastenliefde. Vgl. XVII 1.</note>.</verse>

<verse osisID="Prov.15.18"> Een opvliegend mensch verwekt krakeel; die lankmoedig is, maakt een einde aan de twisten<note n="357">Vgl. XXVI 21; XXIX 22.</note>.</verse>

<verse osisID="Prov.15.19"> Het pad der luiaards is als eene doornen heg; de weg der rechtvaardigen is geëffend<note n="358">De luiaard ziet door eigen schuld overal werkelijke of denkbeeldige moeilijkheden, terwijl de ledigheid zelve de gevaren op den weg des heils vermeerdert en vergroot. De rechtvaardige daarentegen slaat blijmoedig de handen aan het werk en overwint met Gods hulp gemakkelijk alle moeilijkheden.</note>.</verse>

<verse osisID="Prov.15.20"> Een wijze zoon verblijdt zijnen vader, maar een dwaas mensch veracht<note n="359">Veracht, d.i. brengt haar in verachting, doet haar alle leed en schande aan; vgl. X 1.</note> zijne moeder.</verse>

<verse osisID="Prov.15.21"> Dwaasheid is een vermaak voor den dwaze, maar de man van verstand betreedt het rechte pad<note n="360">Vgl. X 23. Het leven beantwoordt aan de gezindheid des harten. Dartel en lichtzinnig begaat de dwaze dwaasheden, zonden, terwijl de man van verstand met vreugde den rechten weg bewandelt.</note>.</verse>

<verse osisID="Prov.15.22"> Verijdeld worden plannen, waarbij geen raadslag is gehouden; maar waar vele raadslieden zijn, krijgen zij hun beslag<note n="361">Overijlde plannen houden geene rekening met moeilijkheden en vallen daarom in duigen, reeds bij een begin van uitvoering. Maar de waarde en de deugdelijkheid van weldoordachte plannen blijken bij de uitvoering; daardoor krijgen die plannen telkens meer vastheid en komen zij, ondanks moeilijkheden, tot stand.</note>.</verse>

<verse osisID="Prov.15.23"> Vreugde heeft de mensch over het treffend bescheid van zijnen mond; en woorden, te juister tijd gesproken, - zij zijn voortreffelijk<note n="362">Vgl. XXV 11.</note>.</verse>

<verse osisID="Prov.15.24"> Het pad des levens gaat opwaarts voor den wijze, opdat hij zich afwende van de hel in de diepte<note n="363">Het is goed en heilzaam voor den wijze den steilen, lastigen weg, die opwaarts ten leven leidt, te bewandelen; zoo verwijdert hij zich meer en meer van den afgrond der hel in de diepte.</note>.</verse> 


<verse osisID="Prov.15.25"> Het huis van de hoovaardigen zal de Heer verwoesten; maar de grenspalen der weduwe zal Hij vaststallen<note n="364">De landerijen waren afgescheiden door grenspalen of steenen, die door list of geweld verplaatst konden worden. God waakt over de zwakken: de trotsche geweldenaars, verdrukkers van weduwen en weezen, zal Hij straffen.</note>.</verse>

<verse osisID="Prov.15.26"> Een gruwel voor den Heer zijn booze overleggingen; maar rein zijn woorden vol schoonheid, door Hem worden zij bekrachtigd<note n="365">Booze overleggingen, strijdig met de liefde jegens den naaste, zijn een gruwel voor den Heer; maar rein in wettelijken zin, Gode welgevallig, zijn liefderijke (Hebr.) woorden, die het welzijn van anderen beoogen en bevorderen. De woorden firmabitur ab eo ontbreken in het Hebr., in alle andere vertalingen en zelfs in vele Latijnsche handschriften; zij zijn waarschijnlijk eene nadere toelichting van lateren oorsprong. Dergelijke liefderijke woorden worden door God bekrachtigd, begunstigd en gezegend.</note>.</verse>

<verse osisID="Prov.15.27"> Die hebzucht dient, ontreddert zijn huis; maar die geschenken haat, zal het leven vinden<note n="366">Die uit liefde voor het geld zich dienstbaar maakt aan de hebzucht, of die, naar het Hebr., eerloos gewin bejaagt, richt zich zelven en de zijnen te gronde; maar die, wars van alle oneerlijkheid, zich door geene geschenken laat afbrengen van trouwe plichtsbetrachting, zal het leven vinden. Het volgende: Door barmhartigheid enz. staat in het Hebr. niet hier, maar XVI 6, zie de verklaring aldaar.</note>. 

Door barmhartigheid en trouw worden zonden uitgeboet; maar door de vreeze des Heeren houdt een ieder zich verwijderd van het kwaad.</verse>

<verse osisID="Prov.15.28"> Het hart van den rechtvaardige zint op gehoorzaamheid<note n="367">Zint op gehoorzaamheid, Hebr. op antwoord, d.i. is voorzichtig om niets te zeggen, dat God of den naaste kan beleedigen; de mond der goddeloozen is als eene bron, waaruit voortdurend allerlei boosheden, verdachtmakingen, beleedigingen enz. opwellen.</note>; de mond der goddeloozen vloeit over van boosheden.</verse>

<verse osisID="Prov.15.29"> Verre is de Heer van de goddeloozen; maar de smeekingen der rechtvaardigen verhoort Hij<note n="368">Vgl. v. 8; Joan IX 31.</note>.</verse>

<verse osisID="Prov.15.30"> Het licht der oogen<note n="369">Het licht der oogen, d.i. niet het licht der eigen oogen, maar een vriendelijke blik van een ander, van feluk en vreugde stralende oogen, verlijdt, evenals eene blijde tijding, ziel en lichaam.</note> verblijdt het hart; eene blijde tijding stort merg in het gebeente.</verse>

<verse osisID="Prov.15.31"> Een oor, dat luistert naar vermaningen ten leven, mag plaats nemen in het midden der wijzen<note n="370">Hij, die heilzame vermaningen weet ter harte te nemen, geeft een bewijs van ware wijsheid; zoo iemand mag toegelaten worden in het hooge gezelschap der wijzen.</note>.</verse> 

<verse osisID="Prov.15.32"> Die het juk der tucht afwerpt, veracht zich zelven; maar die luistert naar vermaningen, is meester van zijn hart<note n="371">Is meester van zijn hart: hij vindt in den dienst des Heeren de ware vrijheid en het geluk der kinderen Gods, terwijl degene, die het juk der tucht afwerpt, zijne ziel haat en zich zelven ongelukkig maakt. Anderen vertalen naar het Hebr.: bezit een hart, d.i. verstand.</note>.</verse>

<verse osisID="Prov.15.33"> De vreeze des Heeren is eene leerschool ter wijsheid; en vóór de eer gaat nederigheid<note n="372">Om tot de wijsheid te geraken moet men de leerschool doorloopen van de tucht in de vreeze des Heeren. Zoo ook is nederigheid, nederig luisteren naar de vermaningen ten leven, de onbetwistbare voorwaarde voor het verkrijgen van de hooge eer, plaats te mogen nemen onder de wijzen; vgl. v. 31.</note>.</verse>

</chapter>
<chapter osisID="Prov.16">
 

<title type="chapter">Hoofdstuk XVI.</title>
<p>Losse Spreuken: Gods alwetendheid en opperbestuur, 's menschen kortzichtigheid en ijdele plannen (v. 1, 2, 9, .33 Vertrouwen op God (v. 3, .20 God, einddoel van alles (v. .4 Hoovaardij en godvreezendheid (v. 5-7, 18, .19 Rechtvaardigheid en onrecht (v. 8, .11 Koningen, plaatsbekleeders Gods, hunne plichten en hoedanigheden (v. 10, 12-.15 Waarde der wijsheid (v. 16, 21-.23 De veilige weg (v. .17 Liefderijke woorden (v. .24 Schijn bedriegt (v. .25 Nooddruft en arbeid (v. .26 Het streven der booswichten (v. 27-.30 Eerekroon der grijsheid (v. .31 Zelfbeheersching (v. .32</p>


<verse osisID="Prov.16.1"> De mensch kan beschikkingen maken in het hart; maar de Heer is het, die de tong bestiert<note n="373">Hebr. van den Heer het antwoord der tong. De mensch moge beschikkingen maken in het hart, niet slechts in zijne daden, maar zelfs in het gebruik zijner woorden is hij geheel afhankelijk van God. Vgl. Num. XXIII 1 volg. De mensch wikt, maar God beschikt. Daarom is het woord van den goddelijken Meester zoo troostvol voor den waren Christen: Als zij u zullen overleveren enz., Matth. X 19, 20.</note>.</verse>

<verse osisID="Prov.16.2"> Alle wegen van eenen mensch liggen open voor zijne oogen; die de geesten weegt, is de Heer<note n="374">De mensch ziet slechts het uitwendige der zaken, en in zijne kortzichtigheid acht hij dikwerf zijne wegen rein (Hebr.), onberispelijk (vgl. XII 15); maar de Heer doorgrondt harten en nieren, weegt niet slechts de daden, maar ook de geesten, de gezindheid des harten. Vgl. I Cor. IV 4.</note>.</verse>

<verse osisID="Prov.16.3"> Leg den Heer uwe daden bloot, en gij zult slagen in uwe plannen<note n="375">Die in het besef zijner onmacht met vertrouwen zijne daden den Heer blootlegt en aanbeveelt, zal, vrij van overtollige zorgen, toegerust met Gods zegen, slagen in zijne ondernemingen. Vgl. Ps. XXXVI 5.</note>.</verse> 

<verse osisID="Prov.16.4"> Alles heeft de Heer gewrocht om wille van zich zelven, ook den goddelooze voor den dag des onheils<note n="376">Om zijne oneindige grootheid en volstrekte onafhankelijkheid moet God zelf het eerste en laatste doel zijn van al zijne werken. Ook de mensch, die God niet heeft willen verheerlijken door het onderhouden zijner heilige geboden, zal om zijne goddeloosheid op den dag des onheils in de wrekende straffen Gods rechtvaardigheid moeten verkondigen. De zin van het Hebr. is volgens sommigen: aan ieder schepsel heeft God eene eigene bestemming gegeven, en daarom eischt de natuurlijke orde van zaken eenen dag des onheils voor dengene, die zichzelven tot eenen booswicht heeft gemaakt.</note>.</verse>

<verse osisID="Prov.16.5"> Een gruwel voor den Heer is ieder hooghartige; ja gewis, hand op hand, hij blijft niet ongestraft<note n="377">Etiam si fuerit ontbreekt in het Hebr.; vgl. verder XI 21 met de aanteekening.</note>. 

Het begin van den goeden weg is gerechtigheid te beoefenen; en dit is Gode meer welgevallig dan het brengen van slachtoffers<note n="378">Gelijk de vreeze des Heeren het begin der wijsheid is (vgl. I 7), zoo wordt hier als het begin van den goeden weg aangeduid het beoefenen van gerechtigheid, het onderhouden van Gods geboden (vgl. Matth. XIX 17); want zonder dit baat al het andere niets, zelfs niet het opdragen van offers, die zonder godvreezendheid een gruwel zijn in Gods oogen (vgl. XV 8); maar voortgaande op dien weg der gerechtigheid zal men, gelijk de Septuagint er bijvoegt, wijsheid en vrede vinden. - Deze spreuk ontbreekt in den grondtekst.</note>.</verse>

<verse osisID="Prov.16.6"> Door barmhartigheid en trouw wordt de ongerechtigheid uitgeboet; en door de vreeze des Heeren houdt men zich verwijderd van het kwaad<note n="379">Waar de mensch door werken van barmhartigheid zijne ongerechtigheden kan uitboeten, daar moet hij door de vreeze des Heeren behoed worden voor nieuwe zonden.</note>.</verse>

<verse osisID="Prov.16.7"> Als de wegen van eenen mensch den Heere welgevallig zijn, zal Hij diens vijanden zelfs ten vrede stemmen<note n="380">De vriendschap Gods moet den rechtvaardige schadeloos stellen voor den haat zijner vijanden, maar mag hem bovendien met vertrouwen bezielen, dat God, die de harten neigt, ook vijanden zelfs in vrienden kan omscheppen.</note>.</verse>

<verse osisID="Prov.16.8"> Beter een weinig met rechtvaardigheid dan groote inkomsten met ongerechtigheid<note n="381">Vgl. Eccl. IV 6. ‘Rechtvaardigheid brengt rust, onrecht smart’, zegt de H. Hiëronymus</note>.</verse>

<verse osisID="Prov.16.9"> Het hart van den mensch bepaalt zijnen weg; maar de Heer richt zijne schreden<note n="382">Vgl. v. 1.</note>.</verse>

<verse osisID="Prov.16.10"> Godspraak is op de lippen des konings; in het gericht mag zijn mond niet falen<note n="383">Waar de vorst in den naam en bij de gratie Gods een volk bestuurt, moeten zijne wetten en zijne rechtspraak geëerbiedigd worden als godspraken. Maar terwijl God hem bij het bestuur zijn licht en zijne kracht verleent, moet ook de vorst bedenken altijd op te treden als plaatsbekleeder Gods, als handhaver van waarheid en recht.</note>.</verse> 

<verse osisID="Prov.16.11"> Gewicht en weegschaal zijn gerichten des Heeren; en zijn werk zijn alle de weegsteenen in den buidel<note n="384">Voor gewicht en weegsteenen vgl. XI 1 en de aanteekening aldaar. Hier wordt in beide versleden dezelfde gedachte uitgesproken. Gewicht en weegschaal (Hebr.: juiste balans en schalen zijn van den Heer) en weegsteenen zijn geene willekeurige zaken, maar gerichten, het werk Gods; Hij heeft ze verordend, vervalsching en bedrog zal Hij richten.</note>.</verse>

<verse osisID="Prov.16.12"> Die goddeloos handelen, moeten een gruwel zijn voor den koning; want door gerechtigheid wordt de troon geschraagd.</verse>

<verse osisID="Prov.16.13"> Der koningen welgevallen zijn rechtvaardige lippen; die onbewimpelde taal spreekt, hij wordt bemind<note n="385">De vorst, die in Gods plaats het volk bestuurt, vindt den hechtsten steun voor zijnen troon in hen, die in woord (v. 13) en daad (v. 12) gerechtigheid en waarheid huldigen en beoefenen. Daarom moet hij de goddeloozen als zijne grootste vijanden verafschuwen (v. 12) en de rechtvaardigen beminnen (v. 13), die hem niet vleien, maar oprecht en onbeschroomd voor recht en waarheid opkomen.</note>.</verse>

<verse osisID="Prov.16.14"> Des konings verbolgenheid is een bode des doods, maar een wijs man kan haar tot bedaren brengen<note n="386">Beide verzen, 14 en 15, behooren bij elkander. De vorst, gebieder over leven en dood, mag zich in onstuimige drift niet laten vervoeren dood en verderf aan te richten, maar hij moet veeleer, geleid door de wijsheid, leven, heil en geluk brengen over zijn volk. Vgl. XIX 1</note>.</verse>

<verse osisID="Prov.16.15"> In den vreugdeglans van 's konings gelaat ligt leven; en zijne goedertierenheid is als de spade regen<note n="387">Spade regen, d.i. malsche, verkwikkende lenteregen, die de zaadkorrels doet zwellen en eenen rijken oogst voorbereidt, is het zinnebeeld van hoogen en milden zegen; vgl. Job. XXXI 3; Jer. III 3.</note>.</verse>

<verse osisID="Prov.16.16"> Streef naar wijsheid, want zij is beter dan goud; en haak naar kennis, want zij is meer waard dan zilver<note n="388">Vgl. III 14, 15; VIII 10, 11, 19.</note>.</verse>

<verse osisID="Prov.16.17"> Het pad der rechtvaardigen wijkt af van het kwaad; die zorg heeft voor zijne ziel, houdt zijnen weg<note n="389">Het pad, door de rechtvaardigen bewandeld, loopt zoo, dat zij verwijderd blijven van het kwaad; daarom behoeft hij, die zijne ziel wil behouden, slechts dat pad getrouw te volgen. Hebr.: De gebaande (veilige) weg der vromen is het kwaad te ontwijken, hij bewaart zijne ziel, die acht geeft op zijnen weg.</note>.</verse>

<verse osisID="Prov.16.18"> Vóór de vernedering gaat de trotschheid; en vóór den val komt de hoovaardij des geestes<note n="390">Vgl. XI 2; XVIII 12. Gelijk de beoefening der nederigheid de voorbode is van eer en glorie (vgl. XV 33), zoo komt ook hoogmoed vóór den val. Vgl. Jac. IV 6.</note>.</verse>

<verse osisID="Prov.16.19"> Beter is het nederig te zijn met zachtmoedigen dan buit te deelen met trotschaards<note n="391">Want men zal gelijk worden aan hen, met wie men verkeert, en in hun lot deelen. Trotschaards missen den vrede des harten, waardoor de zachtmoedigen en ootmoedigen gelukkig zijn. Vgl. Ps. LXXXIII 11.</note>.</verse>

<verse osisID="Prov.16.20"> Die onderwezen is in het woord, zal heil vinden; en die op den Heer vertrouwt, hij is gelukkig<note n="392">Die onderwezen is, Hebr. die acht geeft op het woord, d.i. die de geopenbaarde waarheid en het gebod Gods voor oogen houdt, naarstig in beoefening brengt en daardoor komt tot een onwrikbaar vertrouwen op God, zal heil en geluk vinden. Anderen vertalen verbum met zaak en verklaren: die eene zaak zoo ijverig ter hand neemt, alsof het welslagen afhangt van zijne pogingen, maar tevens zoozeer op God vertrouwt, dat hij van God alle hulp verwacht, zal gezegend en gelukkig zijn.</note>.</verse>

<verse osisID="Prov.16.21"> Die wijs van harte is, zal verstandig genoemd worden; en die wel ter tale is, zal grootere dingen erlangen<note n="393">Alle ware wijsheid zal eere, erkenning vinden; maar toch zal hij, die daarbij de gave bezit de wijsheid met vaardigheid en kennis aan anderen mede te deelen, hoogere eer en grooter loon ontvangen. Hebr.: zoetheid der lippen verrijkt het onderricht, geeft daaraan meer kracht en klem.</note>.</verse>

<verse osisID="Prov.16.22"> Eene bron van leven is wetenschap voor die haar bezitten; de onderrichting der dwazen is de dwaasheid<note n="394">Wetenschap, de beoefening der wijsheid, is voor den wijze eene bron van leven, van licht en geluk, terwijl de dwaasheid de onderrichting (Hebr. de tuchtiging) is der dwazen, d.i. hare straf medebrengt, en daardoor wellicht nog eene harde leerschool ter wijsheid kan zijn.</note>.</verse>

<verse osisID="Prov.16.23"> Het hart van den wijze maakt zijnen mond bedachtzaam en siert zijne lippen met lieftalligheid<note n="395">De woorden van den wijze komen uit het hart en gaan tot het hart; met bedachtzaamheid, te juister tijd en met overtuiging uitgesproken, worden zij gretig opgenomen.</note>.</verse>

<verse osisID="Prov.16.24"> Uitgelezen<note n="396">Uitgelezen, Hebr. liefderijke; zij hebben eenen weldadigen invloed op ziel en lichaam.</note> woorden zijn honigzeem, zoetigheid voor de ziel, artsenij voor het gebeente.</verse>

<verse osisID="Prov.16.25"> Daar is een weg, die iemand recht toeschijnt; maar het einde daarvan leidt tot den dood<note n="397">Vgl. XIV 12.</note>.</verse>

<verse osisID="Prov.16.26"> Het leven<note n="398">Het leven, d.i. de natuurlijke aandrift tot levensbehoud, de honger is een machtige prikkel om te arbeiden; want zijn mond, die naar voedsel verlangt, (wij zouden zeggen: zijne maag) prest hem daartoe.</note> van den arbeider arbeidt voor zichzelven; want zijn mond prest hem daartoe.</verse> 

<verse osisID="Prov.16.27"> Een goddeloos mensch graaft eenen kuil des verderfs, en op zijne lippen brandt een vuur<note n="399">Door woord en daad, met vuigen laster en looze streken tracht zulk een goddeloos mensch anderen in het verderf te storten. Een vuur; vgl. Jac. III 5, 6.</note>.</verse>

<verse osisID="Prov.16.28"> Een verdorven mensch verwekt twisten; en een oorblazer brengt scheiding tusschen vorsten<note n="400">Vgl. VI 13; XXVI 22. Vorsten, Hebr. vertrouwde vrienden.</note>.</verse>

<verse osisID="Prov.16.29"> Een slecht mensch verleidt zijnen vriend en brengt hem op eenen weg, die niet goed is<note n="401">Een slecht mensch, Hebr. de man van geweld, huichelt vriendschap, misbruikt zijne overmacht om zijnen vriend te verleiden en dienstbaar te maken aan de volvoering zijner booze plannen.</note>.</verse>

<verse osisID="Prov.16.30"> Die met starende oogen zint op euveldaden, hij bijt zich op de lippen en volvoert het kwaad<note n="402">Hebr. wellicht: ‘Die zijne oogen toeknijpt om kwaad te verzinnen, die zich op de lippen bijt, hij heeft het kwaad volvoerd’. Eene gelaatkundige opmerking: Die met starende of toegeknepen oogen zich geheel wijdt aan het beramen zijner booze plannen, die zich op de lippen bijt, om niets van die plannen te verraden, zoo iemand is in staat de grootste euveldaden te volvoeren.</note>.</verse>

<verse osisID="Prov.16.31"> Grijsheid is eene eerekroon, welke op de paden der gerechtigheid is te vinden<note n="403">De eerekroon der grijsheid moet als belooning van wijsheid en deugd verworven worden op de paden der gerechtigheid; vgl. III 2; IV 10; IX 11.</note>.</verse>

<verse osisID="Prov.16.32"> Beter een lankmoedige dan een krijgsheld, en die meester is van zichzelven dan een bedwinger van steden<note n="404">Geen edeler, moeilijker en roemrijker zegepraal dan die door den lankmoedige met geduld en volharding bevochten wordt op de eigen hartstochten en verkeerde neigingen.</note>.</verse>

<verse osisID="Prov.16.33"> De loten worden geworpen in den schoot<note n="405">In den schoot, d.i. in de wijde plooien of slippen van het gewaad. Zelfs bij schijnbaar toevallige aanwijzing van het lot, komt de beslissing van den Heer; vgl. Jos. VII 14; Jon. I 7; Act. I 26.</note>, maar de Heer is het, die ze beschikt.</verse>

</chapter>
<chapter osisID="Prov.17"> 
 

<title type="chapter">Hoofdstuk XVII.</title>
<p>Losse spreuken: Vrede en twist (v. 1, 9, 11, 14, .19 Wijsheid en dwaasheid (v. 2, 10, 12, 16, 21, 24, .25 God beproeft de harten (v. .3 Leugen en valschheid (v. 4, 7, .20 Spotternij met ongelukkigen (v. .5 Der ouderen zegen, der kinderen eer (v. .6 Geschenken en onrecht in rechtspraak (v. 8, 15, 23, .26 Ondankbaarheid (v. .13 Ware vriendschap en dwaze borgtocht (v. 17 en .18 Blijdschap en neerslachtigheid (v. .22 Eene wacht voor de lippen (v. 27 en .28</p>


<verse osisID="Prov.17.1"> Liever eene bete droog brood met blijdschap<note n="406">Met blijdschap, Hebr. en rust daarbij. Rust, vrede en blijdschap maken ook eenen soberen maaltijd smakelijk; vgl. XV 17. Offervleesch, vgl. VII 14.</note>, dan een huis vol offervleesch met twist.</verse>

<verse osisID="Prov.17.2"> Een verstandige dienstknecht zal heer worden over dwaze zonen, en onder de broeders zal hij de erfenis verdeelen<note n="407">Een dienstknecht, die trouw en nauwgezet zijne plichten vervult, zal achting en aanzien verwerven en niet zelden zich opwerken boven de kinderen des huizes, die door hun wangedrag tot schande verstrekken (Hebr.). Zulk een dienaar zal dan belast worden met de verdeeling der erfenis, of zelf begiftigd worden met een deel der goederen. De H. Schrift toont in enkele voorbeelden aan, hoe getrouwe dienaren beloond werden. Vgl. Gen. XV 2; XXIV 2; XXXIX; II Reg. IX en XVI 4.</note>.</verse>

<verse osisID="Prov.17.3"> Gelijk het zilver beproefd wordt door het vuur en het goud door den oven, zoo beproeft de Heer de harten<note n="408">God alleen kan ten volle het menschelijk hart beproeven en kennen; vgl. XIV 10; XVI 2; XX 24. Maar de Vulgaat duidt door de vergelijking iets meer aan. Gelijk de menschen in het vuur en in den oven de edele metalen louteren, zou beproeft God de harten in den smeltkroes des lijdens. Vgl. Sap. III 6; Eccli. II 5; Mal. II 2, 3; I Petr. I 7.</note>.</verse>

<verse osisID="Prov.17.4"> Een slecht mensch leent het oor aan eene booze tong; en een bedrieger geeft gehoor aan leugenachtige lippen<note n="409">Dit doen zij om gelijkheid in denken en streven. Naar het Hebr. kan deze spreuk omgezet worden in dezen zin: Die gaarne luistert naar booze, leugenachtige gesprekken, toont daardoor een slecht mensch, een bedrieger te zijn.</note>.</verse>

<verse osisID="Prov.17.5"> Die den arme veracht, hoont diens Maker; en die zich verheugt over een andermans ongeluk, blijft niet ongestraft<note n="410">Vgl. XIV 31. Den arme om zijne armoede verachten, of zich verheugen over een anders ongeluk is ook strijdig met den eerbied, verschuldigd aan God, die armen en rijken heeft gemaakt, en in zijne wijze voorzienigheid een ongeluk over den mensch laat komen.</note>.</verse>

<verse osisID="Prov.17.6"> De kroon der grijsaards zijn kindskinderen; en de roem der kinderen zijn hunne vaderen<note n="411">Het is een blijk van Gods zegen, als grijsaards met vreugde en rechtmatigen trots aanschouwen mogen het talrijke kroost hunner kinderen; vgl. Ps. CXXVII 6. Evenzeer gelukkig het kind, dat nog geëerd wordt om den roemruchtigen naam zijner vaderen, en in dien naam een prikkel vindt tot goede en groote daden. - Achter v. 6 volgt bij de LXX eene spreuk, meermalen door de H.H. Vaders aangehaald, waarvan de zin is: De geloovige, de brave is zoo gelukkig alsof hem de geheele wereld toebehoorde, de ongeloovige zoo ongelukkig alsof hij geenen penning bezat.</note>.</verse>

<verse osisID="Prov.17.7"> Laatdunkende taal past niet aan den dwaas, noch eene bedrieglijke lip aan den vorst<note n="412">Laatdunkende taal past aan niemand, allerminst aan den dwaas; nog minder bedrog aan den vorst, die, als plaatsbekleeder Gods, waarheid en gerechtigheid hoog moet houden.</note>.</verse>

<verse osisID="Prov.17.8"> Een allerdierbaarst kleinood is hetgeen iemand reikhalzend verbeidt; werwaarts hij zich ook wende, hij houdt het voorzichtig in het oog<note n="413">Die reikhalzend eene zaak begeert, zal haar als een kleinood hoog waardeeren, en bij al zijn doen en laten onafgebroken het oog er op gevestigd houden. Hebr.: ‘Een edel kleinood is het geschenk in de oogen van zijnen meester; werwaarts het zich ook wende, het heeft een gunstig gevolg’. Eene satire op de omkoopbaarheid der rechters: Die met een geschenk eenen rechter wil omkoopen, waardeert dat geschenk als een kleinood van hooge waarde; bij wien het ook terecht moge komen, hij weet, dat het schier onfeilbaar de gewenschte uitwerking zal hebben.</note>.</verse>

<verse osisID="Prov.17.9"> Die eenen misslag verborgen houdt, streeft naar vriendschap; die eene zaak telkens weer ophaalt, vervreemdt van elkander hen, die in bond vereenigd zijn<note n="414">Die eenen misslag, vooral tegen vriendschap en onderlinge liefde, weet te ontveinzen, toont prijs te stellen op vrede en vriendschap; vgl. X 12. Het telkens weer terugkomen op een ondervonden ongelijk is in staat ook de beste vrienden van elkander te vervreemden.</note>.</verse>

<verse osisID="Prov.17.10"> Meer nut doet<note n="415">Meer nut doet, Hebr. gaat dieper in, treft gevoeliger.</note> eene terechtwijzing bij den verstandige dan honderd slagen bij den dwaze.</verse>

<verse osisID="Prov.17.11"> De booswicht zoekt voortdurend twist; maar een gruwzame bode zal tegen hem uitgezonden worden<note n="416">God zal door middel van ziekten en rampen, maar zeker eens door den engel des doods eenen gruwzamen bode afzenden op den halsstarrigen booswicht; vgl. Ps. LXXVII 49. In het Hebr. ‘Niets dan kwaad zoekt de oproermaker’ enz., wordt meer bijzonder bedoelt de bestraffing van oproermakers; vgl. III Reg. II 28 volg.</note>.</verse>

<verse osisID="Prov.17.12"> Beter is het eene berin tegen te komen, aan wie de welpen zijn ontroofd, dan eenen onzinnige, die groot gaat op zijne dwaasheid<note n="417">De groote bruine beer geldt in Palestina als het beeld van de grootste woestheid en de geweldigste wreedheid; hoeveel te meer de berin, tot woede geprikkeld door den roof harer welpen; vgl. II Reg. XVII 8; IV Reg. II 24; Os. XIII 8. Maar nog gevaarlijker is de goddelooze, de zedelooze, die groot gaat op zijne boosheid en zielen in het verderf tracht te storten.</note>.</verse> 

<verse osisID="Prov.17.13"> Die kwaad vergeldt voor goed, - van diens huis zal niet wijken het kwaad<note n="418">Ondank vindt meestal in dit leven reeds zijne vergelding.</note>.</verse>

<verse osisID="Prov.17.14"> Die vrijen loop geeft aan het water, is een aanlegger van twisten; en voordat hij schande op zich laadt, maakt hij zich af van het geding<note n="419">Terwijl de Vulgaat rechtstreeks slechts een feit in het licht stelt, geeft het Hebr. uitdrukkelijk eene vermaning: ‘Hij laat het water afloopen, die begint met twisten; eer de twist ten volle ontbrandt, laat er van af’. Gelijk iemand, die aan het afgedamde water eenen uitgang geeft, den stroom later niet kan tegenhouden, zoo is het ook met iemand, die twist verwekt. Daarom, is eenmaal eene dergelijke dwaasheid begaan, dan is het ten hoogste geraden bij den aanvang de zaak te beslechten, om niet in groote moeilijkheden gewikkeld en met schande overladen te worden.</note>.</verse>

<verse osisID="Prov.17.15"> Die den goddelooze vrijspreekt, en die den rechtvaardige veroordeelt, - beiden zijn zij een gruwel voor God<note n="420">Elke rechtsverkrachting is een gruwel voor God, ook wanneer uit menschelijk opzicht of onedele berekening een schuldige wordt vrijgesproken.</note>.</verse>

<verse osisID="Prov.17.16"> Wat baat het den dwaas rijkdommen te bezitten, aangezien hij wijsheid niet kan koopen<note n="421">Wel is waar kan zelfs de hoogste wijsheid verkregen worden door den vrijwilligen afstand van aardsche goederen (vgl. IV 7; Matth. XIX 21); maar een dergelijk gebruik der rijkdommen is reeds een bewijs van wijsheid, en kan niet verwacht worden van den dwaas in zijne dwaasheid. - Die zijn huis enz. ontbreekt in het Hebr. Hoogmoed komt vóór den val, èn voor hem, die zijn huis te hoog optrekt (vgl. v. 19), èn voor hem, die in dwazen overmoed zich boven alle onderrichting verheven acht.</note>. 

Die zijn huis te hoog optrekt, zoekt den ondergang; en die niet verkiest te leeren, zal neerstorten in ellenden.</verse>

<verse osisID="Prov.17.17"> Te allen tijde heeft hij lief, die een waar vriend is; en als een broeder doet hij zich kennen in den nood<note n="422">Ware vriendschap hangt niet af van voor- of tegenspoed; integendeel in druk en nood vindt zij juist gelegenheid hare volle kracht te openbaren; dan wordt een ware vriend naar de kracht van het Hebr. als herboren tot eenen broeder.</note>.</verse>

<verse osisID="Prov.17.18"> Een dwaas mensch klapt in de handen, als hij borg is gebleven voor zijnen naaste<note n="423">Het is een teeken van groote dwaasheid onbezonnen voor den eerste den beste borg te blijven, en dan nog te juichen; want: borgen baart zorgen. Hebr. ‘Een dwaas mensch is hij, die zich bij handslag verbindt, die zich borg stelt bij den naaste’. Vgl. VI 1-5; XI 15.</note>.</verse>

<verse osisID="Prov.17.19"> Die zint op oneenigheden, houdt van twisten; en die zijne deur hoog maakt, zoekt den ondergang<note n="424">Die zint op oneenigheden, houdt van twisten, Hebr. ‘hij houdt van ongerechtigheden, die houdt van twisten’. Want zucht naar twisten is aanleiding tot velerlei ongerechtigheden en bereidt daardoor eenen wissen ondergang. Eveneens zal hij zeker ten val komen, die in ijdele hoovaardij zijne deur hoog maakt, boven zijnen staat wil leven.</note>.</verse>

<verse osisID="Prov.17.20"> Die verdorven van harte is, zal geen geluk vinden; en die zijne tong verdraait<note n="425">Die zijne tong verdraait, d.i. die dubbeltongig, valsch van tong is; vgl. VIII 13; X 31; XI 20.</note>, zal neerstorten in ellende.</verse>

<verse osisID="Prov.17.21"> De dwaas is geboren tot zijne schande<note n="426">Hebr. ‘Die aan eenen dwaas het leven schonk, dien is het tot hartzeer, en de vader’ enz. Waarschuwing aan de ouders, om met het oog op hun eigen geluk hunne kinderen op te voeden in wijsheid en deugd. Vgl. X 1; XV 20.</note>; maar ook de vader zal geene vreugde hebben aan een dwaas kind.</verse>

<verse osisID="Prov.17.22"> Een vroolijk hart geeft bloeiende levensjaren; een neerslachtige geest maakt de beenderen dor<note n="427">Vgl. XV 13; XVI 24. Ook voor het geestelijk leven eene les van hoog gewicht: ware opgeruimdheid stelt den mensch tot hooge deugdoefening in staat, terwijl misplaatste, ongeregelde neerslachtigheid aanleiding geeft tot veel verzuim en vele zonden.</note>.</verse>

<verse osisID="Prov.17.23"> De goddelooze neemt geschenken aan uit den boezem<note n="428">Uit den boezem doelt op de wijde plooien van het Oostersch gewaad, waarin heimelijk de geschenken bewaard werden, die den trouweloozen rechter werden aangeboden; vgl. v. 8; Exod. XXIII 8; Eccli. XX 31; Is. I 23. Anderen meenen: de goddelooze rechter, belust op geschenken, tast in die plooien om het geschenk er uit te halen.</note>, om te krommen de paden des rechts.</verse>

<verse osisID="Prov.17.24"> Op het gelaat van den verstandige straalt de wijsheid; de oogen der dwazen staren op de uiteinden der aarde<note n="429">De hemelsche wijsheid, waarop de rechtvaardige altijd het oog gevestigd houdt, werpt eenen glans van rust, geluk en vreugde op zijn gelaat; maar de dwaze vindt nergens een rustpunt; strak staren zijne oogen in het vage, eindelooze heen, en geven aan zijn gelaat eene uitdrukking van vreeselijke onzekerheid en deerniswekkenden twijfel. Vgl. XIV 6; Eccl. VIII 1.</note>.</verse>

<verse osisID="Prov.17.25"> Een dwaze zoon is eene kwelling voor zijnen vader, en een hartzeer voor de moeder, die hem het leven schonk<note n="430">Vgl. v. 21; X 1; XV 20.</note>.</verse>

<verse osisID="Prov.17.26"> Het is niet goed nadeel te berokkenen aan den rechtvaardige; noch de hand op te heffen tegen den vorst, die naar gerechtigheid vonnist<note n="431">Eene spreuk voor overheid en onderdanen: de overheid moet strikt rechtvaardig zijn en de onschuld beschermen; daarin vindt zij eenen waarborg te meer, dat ook de onderdanen haar zullen gehoorzamen en eerbiedigen. Hebr. wellicht: ‘Ook den recht vaardige (slechts) te beboeten is niet goed, de edelen te slaan om wille der gerechtigheid’.</note>.</verse> 

<verse osisID="Prov.17.27"> Die spaarzaam is met zijne woorden, is wijs en voorzichtig; en die kostelijk is van geest, is een man van doorzicht<note n="432">Beide versleden hebben dezelfde strekking: het is een teeken van wijsheid, zijne woorden te wikken, bedachtzaam te zijn in het spreken. Vgl. X 14, 19; Jac. I 19. Kostelijk van geest is hij, die zijne kennis te hoog waardeert om er mede te pronken; volgens eene andere Hebr. lezing ‘koel van geest’, d.i. die zich bij slechte bejegening niet laat verleiden tot kwetsende en dwaze uitvallen.</note>.</verse>

<verse osisID="Prov.17.28"> Zelfs een dwaas, als hij het stilzwijgen bewaart, zal voor wijs gehouden worden, en voor verstandig, als hij zijne lippen gesloten houdt<note n="433">De hooge waarde der stilzwijgendheid blijkt wel daaruit, dat zij zelfs den dwaze wijs doet schijnen. Vgl. Job XII 5.</note>.</verse>

</chapter>
<chapter osisID="Prov.18">
 

<title type="chapter">Hoofdstuk XVIII.</title>
<p>Losse spreuken: Verbreken van vriendschap (v. .1 De dwaze, de goddelooze, de wijze (v. 2, 3, .15 Woorden van wijzen en dwazen, van armen en rijken (v. 4, 6, 7, 20, 21, .23 Partijdig en onpartijdig oordeel (v. 5, .17 De valschaard, de oorblazer (v. .8 Luiheid (v. .9 Ware en ingebeelde veiligheid (v. 10, .11 Ootmoed en hoovaardij (v. .12 Overijlde antwoorden (v. .13 Een mannelijke en een zwakke geest (v. .14 Geschenken (v. .16 Het lot (v. .18 Eendracht, broedertwist en vriendschap (v. 19, .24 Eene goede huisvrouw (v. .22</p>

<verse osisID="Prov.18.1"> Die wil breken met eenen vriend, zoekt naar gelegenheden; voor immer geeft hij zich aan verachting prijs<note n="434">Die aan eigen grillen toegevend naar gelegenheden zoekt, om onder nietige voorwendsels te breken met eenen vriend, geeft zich voor immer prijs aan verachting. Het Hebr. wordt verschillend vertaald en verklaard; wellicht is daar de zin: die zich afzondert, de egoïst, zoekt bevrediging van eigen lusten en geraakt in strijd met alle gezond verstand.</note>.</verse>

<verse osisID="Prov.18.2"> De dwaas neemt woorden van wijsheid niet aan, maar alleen als gij datgene bespreekt, wat er omgaat in zijn hart<note n="435">De dwaas gruwt van den omgang met wijzen (vgl. XV 12); hij heeft ook geen begrip van de hooge lessen der wijsheid; vgl. I Cor. II 14. Hebr. ‘De dwaas heeft geen welgevallen aan wijsheid, maar wel aan het blootleggen van zijn hart’.</note>.</verse>

<verse osisID="Prov.18.3"> Als een goddelooze in eenen afgrond van zonden is gevallen, dan spot hij; maar smaad en schande achtervolgen hem<note n="436">De goddelooze, die door tal van zonden de wroeging des gewetens heeft gesmoord, komt door Gods rechtvaardige straf in eenen toestand van verblinding en verharding, zoodat hij nog lacht en spot in zijne ellende. Die halsstarrigheid belet zijne bekeering en levert hem over aan smaad en schande in dit leven, en eens aan Gods straffende gerechtigheid. Hebr.: ‘Als een goddelooze komt, dan komt ook spotternij, en met de schande smaad’, hetgeen doelt op het onafscheidelijk verband, dat er bestaat tusschen de zonde van den goddelooze en zijne spotternijen en schandelijke daden tegen anderen.</note>.</verse>

<verse osisID="Prov.18.4"> Diepe wateren zijn de woorden uit den mond van eenen man; en eene overstroomende beek is hetgeen ontwelt aan de wijsheid<note n="437">In het Hebr. vormen beide versleden éénen zin: ‘Diepe wateren zijn de woorden uit den mond van eenen man, eene overstroomende beek, eene bron van wijsheid’. De woorden van eenen man in den waren zin des woords, van eenen wijze, zijn als diepe wateren, diep van zin, helder en klaar; als eene bron, aan de wijsheid ontweld, verfrisschen zij geest en hart, en als eene overstroomende beek zijn zij rijk aan leering.</note>.</verse>

<verse osisID="Prov.18.5"> Het is niet goed den persoon van den goddelooze aan te zien, om af te wijken van de waarheid in het gericht<note n="438">Het is niet goed, d.i. het is zeer slecht, den persoon van den goddelooze aan te zien, ter wille van zijne macht, rijkdommen enz., partij voor hem te trekken, en zoo af te wijken van de waarheid, of, gelijk het Hebr. zegt, den rechtvaardige, den onschuldige, af te wijzen in het gericht.</note>.</verse>

<verse osisID="Prov.18.6"> De lippen van den dwaas mengen zich in gekijf; en zijn mond lokt vechtpartijen uit<note n="439">In plaats van naar best vermogen den twist bij te leggen, vuurt hij dien nog meer aan door zijne ophitsende taal; vgl. XV 18.</note>.</verse>

<verse osisID="Prov.18.7"> De mond van den dwaas is hem ten verderve; en zijne lippen zijn de ondergang zijner ziel<note n="440">De ondergang zijner ziel, Hebr. een valstrik voor zijne ziel. Vgl. X 14; XII 13; XIII 3.</note>.</verse>

<verse osisID="Prov.18.8"> De woorden van den dubbeltongige hebben eenen schijn van oprechtheid; en zij dringen door tot in het binnenste van het hart<note n="441">De dubbeltongige, de valschaard, neemt den schijn aan, als wil hij slechts de zegepraal van deugd en godsdienst bevorderen, en zoo dringen zijne woorden ongemerkt door in het hart en vervalschen het oordeel van ieder, die er argeloos naar luistert. Hebr. wellicht: ‘De woorden van den oorblazer zijn als lekkernijen en zij dalen af tot in de diepten van den buik’, d.i. als lekkere beten worden zij gretig ingezwolgen: eene waarschuwing tegen het aanhooren van laster en kwaadspreken.</note>. 

Bangheid ontzenuwt den luiaard; maar hongeren zullen zij, de weekelingen<note n="442">Deze spreuk staat in het Hebr. niet hier, maar ongeveer in denzelfden zin XIX 15. De luiaard is bang voor alle inspanning, huivert voor allen arbeid; maar hij zal voor zijne luiheid moeten boeten; vgl. II Thess. III 10.</note>.</verse>

<verse osisID="Prov.18.9"> Die traag en vadsig is in zijnen arbeid, is een broeder van hem, die zijn werkloon verkwist<note n="443">Luiheid en verkwisting zijn onder dit opzicht aan elkander verwant, dat zij beiden dezelfde ellende, armoede voortbrengen.</note>.</verse>

<verse osisID="Prov.18.10"> Een allersterkste toren is de naam des Heeren; tot Hem ijlt de rechtvaardige, en hij staat op eene verheven plaats<note n="444">Wat de naam des Heeren, Jehovah, was voor de Israëlieten, dat is de zoete naam Jesus voor de Christenen, een sterke toren tegen alle vijanden, eene veilige toevlucht in allen nood. Tot Hem, Hebr. daarheen. Op eene verheven plaats, d.i. veilig, verheven boven gevaren.</note>.</verse>

<verse osisID="Prov.18.11"> De have van den rijke is voor hem eene sterke stad, en als een stevige muur, die hem omringt<note n="445">Vgl. X 15. Die hem omringt, Hebr. in zijne verbeelding; terwijl de rechtvaardige in werkelijkheid een veilig toevluchtsoord vindt in den naam des Heeren (v. 10), meent de rijke in zijne schatten eene sterke veste te hebben gevonden, maar het is ook alleen in zijne verbeelding.</note>.</verse>

<verse osisID="Prov.18.12"> Alvorens gebroken te worden verheft zich het hart van den mensch; en eer hij verheerlijkt wordt, vernedert hij zich<note n="446">Vgl. XI 2; XV 33; XVI 18.</note>.</verse>

<verse osisID="Prov.18.13"> Die antwoord geeft, voordat hij heeft toegeluisterd, toont dat hij dwaas is en beschaming verdient<note n="447">Overijlde antwoorden toonen kortzichtigheid en brengen dikwerf beschaming.</note>.</verse>

<verse osisID="Prov.18.14"> De geest van een man geeft steun aan zijne zwakheid; maar een geest, die licht in toorn ontvlamt, - wie kan dien verdragen<note n="448">Een man, bezield met eenen mannelijken geest, weet uit dien geest de kracht te putten, om, gedrukt door eigen zwakheden, niet ontmoedigd of ongeduldig te worden; maar wie kan zijn geduld bewaren tegenover iemand, die bij iedere tegenspraak in toorn ontvlamt? Hebr. ‘De geest van eenen man verdraagt eigen zwakheid, maar een gebroken geest, - wie kan dien opbeuren’; d.i. zoo lang de geest wakker en moedig is, weet iemand met geduld eigen zwakheden te overwinnen; maar als de geest gebroken is, is geene menschelijke kracht in staat zoo iemand op te beuren.</note>.</verse>

<verse osisID="Prov.18.15"> Een verstandig hart zal wijsheid verwerven; en het oor der wijzen streeft naar kennis<note n="449">Vgl. XIV 33; XV 14.</note>.</verse>

<verse osisID="Prov.18.16"> 's Menschen geschenk maakt hem ruim baan, en verschaft hem toegang tot de vorsten<note n="450">Naar Oostersche zeden, om niet zonder geschenken voor den vorst te verschijnen; vgl. I Reg. X 27; III Reg. IV 21; Matth. II 11.</note>.</verse>

<verse osisID="Prov.18.17"> De rechtvaardige beschuldigt zich zelven het eerst; komt zijn vriend, dan mag deze hem uitvorschen<note n="451">De rechtvaardige erkent zonder moeite eigen ongelijk, en is daardoor bereid ook een onderzoek te ondergaan en eene terechtwijzing aan te nemen van eenen vriend, die hem voor afdwaling wil behoeden. Hebr.: ‘Gerecht is de eerste in zijn twistgeding, dan komt zijn naaste en vorscht hem uit’; d.i. zoolang iemand zijne zaak bepleit, schijnt het recht aan zijne zijde te zijn, maar de zaak wordt soms geheel anders als de tegenpartij optreedt, de bewijsvoering van den eerste weerspreekt of vernietigt enz. Derhalve: hoor beide partijen, eer gij een oordeel uitspreekt.</note>.</verse> 

<verse osisID="Prov.18.18"> Geschillen beslecht het lot, en zelfs tusschen machtigen doet het uitspraak<note n="452">Waar geene gelegenheid is om naar wet en recht een einde te maken aan geschillen, is het lot een geschikt middel om ze te beslechten; daar kan de beslissing van het lot geëerbiedigd worden als de stem van God, die alles bestiert, en kan zelfs de machtige buigen voor die uitspraak; vgl. XVI 33.</note>.</verse>

<verse osisID="Prov.18.19"> Een broeder, die door zijnen broeder geholpen wordt, is als eene sterke veste; en overleggingen zijn als de grendels der steden<note n="453">Eendracht maakt macht, zoowel voor afzonderlijke personen als voor volken; vgl. Eccl. IV 9-12. Het Hebreeuwsch wordt verschillend vertaald; de zin is waarschijnlijk: broedertwisten zijn bijna niet te vereffenen, innige vriendschap, eenmaal verbroken, slaat dikwerf over in onverzoenlijke vijandschap.</note>.</verse>

<verse osisID="Prov.18.20"> Van de vrucht van zijnen mond zal een ieder zich den buik vullen; en de voortbrengselen zijner lippen zullen hem verzadigen<note n="454">De verzen 20 en 21 handelen over het gebruik der tong; naar gelang men zijne tong goed of kwaad gebruikt, zal men de gevolgen daarvan ondervinden voor het leven; vgl. XII 14; XIII 2; XV 4. Want hoe klein dit zintuig ook is, het kan dood of leven brengen; vgl. Jac. III 5 volg. Die haar liefhebben; Septuagint: die haar beheerschen, goed gebruiken, in waarheid liefhebben.</note>.</verse>

<verse osisID="Prov.18.21"> Dood en leven zijn in de macht der tong; die haar liefhebben zullen eten van hare vrucht<note n="455">De verzen 20 en 21 handelen over het gebruik der tong; naar gelang men zijne tong goed of kwaad gebruikt, zal men de gevolgen daarvan ondervinden voor het leven; vgl. XII 14; XIII 2; XV 4. Want hoe klein dit zintuig ook is, het kan dood of leven brengen; vgl. Jac. III 5 volg. Die haar liefhebben; Septuagint: die haar beheerschen, goed gebruiken, in waarheid liefhebben.</note>.</verse>

<verse osisID="Prov.18.22"> Die eene goede huisvrouw gevonden heeft, die heeft geluk gevonden; en hij zal vreugde erlangen van den Heer<note n="456">Eene brave huisvrouw behoedt haren man voor vele gevaren, weerhoudt hem van veel kwaad en is voor hem eene bron van vreugde, geluk en zegen. De hieraan toegevoegde spreuk ontbreekt in het Hebr., en is slechts de tegenstelling van de voorafgaande. Die eene overspelige vrouw behoudt, althans zoo daardoor haar overspel wordt gebillijkt, handelt dwaas en goddeloos.</note>. 

Die eene goede huisvrouw verstoot, verstoot het geluk; maar die een overspelige behoudt, is dwaas en goddeloos.</verse>

<verse osisID="Prov.18.23"> Al smeekende spreekt de arme, maar de rijke geeft een barsch bescheid<note n="457">Dikwijls is de rijke hard en barsch tegenover de smeekbeden van den arme; vgl. Luc. XVI 20; XVIII 11. - Dit vers met de volgende tot aan XIX 2 ontbreekt in de Septuagint.</note>.</verse> 

<verse osisID="Prov.18.24"> Een mensch, die beminnelijk is in de samenleving, zal in hoogere mate vriend zijn dan een broeder<note n="458">Iemand, die oprecht en trouw is in de vriendschap en beminnelijk in de samenleving, is dikwerf meer waard dan een broeder. Hebr. ‘Een man van vrienden (iemand die vele vrienden heeft) dien zal het ten verderve zijn, maar er is een vriend, die meer verknocht is dan een broeder’, d.i. terwijl toch één ware vriend voor hem een groote schat is.</note>.</verse>

</chapter>
<chapter osisID="Prov.19">
 

<title type="chapter">Hoofdstuk XIX.</title>
<p>Losse Spreuken: De arme en de rijke (v. 1, 4, 6, 7, .22 Gebrek aan doorzicht (v. .2 De dwaze, goddelooze (v. 3, 10, .29 De valsche getuige (v. 5, 9, .28 De wijze (v. .8 Geduld (v. .11 's Konings gramschap (v. .12 Huiselijk geluk en ongeluk (v. 13, 14, .26 Luiheid (v. 15, .24 Deugd en ondeugd (v. 16, .23 Ontferming over den arme (v. .17 Opvoeding en terechtwijzing (v. 18, 20, 25, .27 Opvliegendheid (v. .19 's Menschen plannen en Gods raadsbesluit (v. .21</p>

<verse osisID="Prov.19.1"> Beter is een arme, die wandelt in zijne oprechtheid, dan een rijke, die zijne lippen verdraait en een dwaas is<note n="459">Een arme, die wandelt in zijne oprechtheid, wordt door zijnen godsdienstigen wandel gevrijwaard voor vele gevaren en zonden; een rijke daarentegen, die de boosheid des harten openbaart in de valschheid zijner lippen, vindt in zijne rijkdommen eene gelegenheid te meer tot dwaasheden en ongerechtigheden. Vgl. XXVIII 6.</note>.</verse>

<verse osisID="Prov.19.2"> Waar doorzicht ontbreekt aan de ziel, daar is geen heil; en die met overijling voortloopt, zal struikelen<note n="460">Geen heil, maar wel allerlei ongelukken zijn te wachten, waar eene zaak onbezonnen en met overijling wordt ondernomen.</note>.</verse>

<verse osisID="Prov.19.3"> 's Menschen eigen dwaasheid brengt zijne schreden aan het wankelen; en tegen God wrokt hij in zijn hart<note n="461">Waar de mensch zijnen val, zijn ongeluk aan eigen dwaasheid heeft te wijten, gebeurt het niet zelden, dat hij in nog grootere boosheid de schuld daarvan aan God zou willen geven. Vgl. Eccli. XV 11 volg.; Ezech. XVIII 25 volg.; XXXIII 17 volg.; Jac. I 13.</note>.</verse>

<verse osisID="Prov.19.4"> Rijkdom brengt nieuwe vrienden aan in menigte; van den arme daarentegen, - zelfs zij, die hij bezat, trekken zich terug<note n="462">Vgl. XIV 20; Eccli. XXXVII 4.</note>.</verse>

<verse osisID="Prov.19.5"> Een valsch getuige blijft niet ongestraft, en die leugentaal spreekt, zal niet ontkomen<note n="463">Vgl. v. 9; VI 19; XIV 5.</note>.</verse> 

<verse osisID="Prov.19.6"> Velen brengen hulde aan den persoon van den machtige, en zijn de vrienden van dengene, die geschenken uitdeelt<note n="464">De rijken en machtigen kunnen zich door gunsten en geschenken tal van vleiers en vrienden verwerven. Daarentegen (v. 7) wordt de arme zelfs door zijne bloedverwanten, hoeveel te meer (Hebr.) door zijne vrienden, verlaten. Vgl. v. 4.</note>.</verse>

<verse osisID="Prov.19.7"> De broeders van den armen man toonen hem hunnen afkeer; bovendien trekken ook zijne vrienden zich verre van hem terug. 

Die alleen jacht maakt op woorden, zal niets verkrijgen<note n="465">Die alleen enz. Hebr.: ‘Hij jaagt woorden na, zij zijn niets’, of naar eene andere lezing: ‘hij heeft ze’. Terwijl deze woorden in het Hebr. waarschijnlijk slechts een overgebleven deel van eene zelfstandige spreuk zijn, worden zij in de Vulgaat met de volgende spreuk verbonden. De zin is: Die enkel jacht maakt op woorden, zich verlaat op schoone beloften, mag dat ijdel genot bevredigd zien; verder zal hij ook niets verkrijgen dan teleurstelling.</note>;</verse>

<verse osisID="Prov.19.8"> maar die zich in het bezit stelt van verstand, heeft zijne ziel lief; en die voorzichtigheid betracht, zal heil vinden<note n="466">Tegenover het ijdel genot van schoone woorden wordt geplaatst het blijvend geluk, verkregen uit het streven naar en het beoefenen van de wijsheid.</note>.</verse>

<verse osisID="Prov.19.9"> Een valsch getuige blijft niet ongestraft, en die leugentaal spreekt, zal te gronde gaan<note n="467">Vgl. v. 5.</note>.</verse>

<verse osisID="Prov.19.10"> Het voegt den dwaze niet in weelde te leven, noch den slaaf te heerschen over vorsten<note n="468">De zedelijk dwaze zou, in weelde levend, slechts tot grootere ongerechtigheden vervallen; evenzeer zou de slaaf, zijnen slavenaard behoudend, slechts tot nadeel van zichzelven en van anderen tot eene hooge waardigheid verheven worden.</note>.</verse>

<verse osisID="Prov.19.11"> Iemands wijsheid kent men aan zijne lankmoedigheid, en het is hem tot eer over verongelijkingen heen te stappen<note n="469">Het is een teeken van wijsheid lankmoedig te zijn in lijden en tegenspoed, en verongelijkingen ongemerkt voorbij te laten gaan. Vgl. XIV 29; XVI 32.</note>.</verse>

<verse osisID="Prov.19.12"> Als het brullen van eenen leeuw, zoo is des konings gramschap; en als de dauw op het jeugdig groen, zoo is zijne opgeruimdheid<note n="470">Vgl. XVI 14, 15; XX 2. Zijne opgeruimdheid, Hebr. zijn welgevallen.</note>.</verse>

<verse osisID="Prov.19.13"> Een dwaze zoon is zijns vaders hartzeer; en een twistziek wijf is een dak, dat gestadig doorlekt<note n="471">Vgl. X 1; XVII 21, 25; XXVII 15.</note>.</verse>

<verse osisID="Prov.19.14"> Huis en rijkdom verkrijgt men van zijne ouders; maar van den Heer komt inzonderheid eene verstandige huisvrouw<note n="472">Aardsche goederen kunnen eene gave Gods zijn; zij kunnen ook door goeden en kwaden bij erfenis verkregen worden; maar eene brave, verstandige huisvrouw, die groote waarborg van vrede en geluk, is inzonderheid eene kostbare gave, waarmede God zijne trouwe dienaren begiftigt. Vgl. XVIII 22; Eccli. XXVI 3. Inzonderheid is een verklarend bijvoegsel van de Vulgaat.</note>.</verse>

<verse osisID="Prov.19.15"> Luiheid doet in diepen slaap vallen, en eene vadsige ziel moet honger lijden<note n="473">Luiheid ontzenuwt den mensch en brengt hem in eenen toestand van verdooving, die het hervatten van den arbeid steeds moeilijker maakt. Vgl. VI 10, 11; X 4; XVIII 8, 9.</note>.</verse>

<verse osisID="Prov.19.16"> Die het gebod bewaart, bewaart zijne ziel; maar die geen acht geeft op zijnen wandel, moet den dood sterven<note n="474">Het onderhouden van het gebod, de geboden Gods, is de eenige weg ten leven; vgl. V 23; XV 10; XVI 17; Matth. XIX 17.</note>.</verse>

<verse osisID="Prov.19.17"> Die zich ontfermt over den arme, leent aan den Heer; en Hij zal hem zijne goede daad vergelden<note n="475">De H. Schrift, zoo spreekt ongeveer de H. Basilius, kent den hebzuchtigen aard van den mensch; daarom zegt zij niet: die zich over den arme ontfermt, geeft aan God, maar belegt bij God, geeft op rente aan God, opdat de mensch door het vooruitzicht op winst gestemd zou worden tot barmhartigheid. Vgl. XIV 31; Matth. XXV 40.</note>.</verse>

<verse osisID="Prov.19.18"> Tuchtig uwen zoon, wanhoop niet; maar laat het niet opkomen in uwe ziel om hem te dooden<note n="476">Eene les van wijze opvoedkunde: men moet het kind met zachtheid, zorgvuldigheid en volharding terechtwijzen, zonder ontmoedigd te worden of tot overmatige gestrengheid over te gaan. Wanhoop niet, Hebr. terwijl (of want) er nog hoop is.</note>.</verse>

<verse osisID="Prov.19.19"> Die doldriftig is, moet daarvoor boeten; en als hij met geweld iets wegneemt, moet hij iets anders in de plaats stellen<note n="477">Naar de Vulgaat moet de doldriftige boeten voor zijne opvliegendheid, te meer als hij in zijn drift met geweld iets heeft weggenomen. - En als hij enz., Hebr. ‘want als gij (hem) zoudt uitredden, zult gij het nog meer moeten doen’, d.i. vergeefs zoudt gij trachten den doldriftige te vrijwaren voor, of te redden uit den neteligen toestand, waarin hij zich door zijne dwaasheid heeft gebracht; zoo iemand moet op gevoelige wijze, door eigen schade en schande wijs worden; hoe eer zulks gebeurt, des te beter is het. Wellicht zou naar dezen zin de Vulgaat verstaan kunnen worden: en als hij zich uitredt, zal er iets anders voor in de plaats komen.</note>.</verse>

<verse osisID="Prov.19.20"> Luister naar raad en neem terechtwijzing aan, opdat gij in uwe latere dagen wijs moogt zijn<note n="478">Les aan jongelieden om vroegtijdig de wijsheid te beoefenen; vgl. VIII 33; XII 15. In uwe latere dagen, eigenlijk in uwe laatste dagen; de wijsheid leert ons juist allereerst goed te leven, opdat wij daardoor ook zouden leeren goed te sterven.</note>.</verse> 


<verse osisID="Prov.19.21"> Talrijk zijn de plannen in het hart van den mensch; maar de wil des Heeren blijft onveranderd<note n="479">Het wisselende, wankelende in de plannen van den mensch, geplaatst tegenover het eeuwig onveranderlijke in het raadsbesluit Gods. Anderen vertalen permanebit met ‘komt tot stand’: de mensch wikt, God beschikt; vgl. XVI 1, 9.</note>.</verse>

<verse osisID="Prov.19.22"> Een behoeftig mensch heeft mededoogen; en beter is een arme dan een leugenaar<note n="480">Een behoeftige heeft door eigen ondervinding het harde lot van den lijdende leeren kennen, maar daardoor ook geleerd medelijden te hebben met anderen; vgl. Hebr. II 17. Ondanks zijne armoede zal hij dikwerf beter anderen bijstaan in hunnen nood dan een leugenaar, een rijke, die zijne hardvochtigheid onder allerlei voorwendsels verbergt. Hebr.: ‘De begeerte van eenen mensch’ of volgens anderen ‘het begeerlijke, het sieraad van eenen mensch, is zijne weldadigheid’, d.i. de gezindheid des harten, de begeerte om wel te doen is het wezenlijke bij de beoefening der weldadigheid, zij geeft aan de daad hare waarde en hare verdienste.</note>.</verse>

<verse osisID="Prov.19.23"> De vreeze des Heeren is ten leven; en in overvloed zal men verkeeren zonder door onheil bezocht te worden<note n="481">Vgl. X 27; XIV 26, 27. De vreeze Gods schenkt rust en tevredenheid, en onder Gods hoede tevens een gevoel van veiligheid en geluk. Men, d.i. een ieder, die in de vreeze Gods wandelt.</note>.</verse>

<verse osisID="Prov.19.24"> De luiaard steekt zijne hand onder den oksel, en brengt haar niet aan zijnen mond<note n="482">Vgl. XXVI 15. Naar Vulgaat en Septuagint is de zin: die niet werkt, zal ook niet eten. Onder den oksel, Hebr. in den schotel: in het Oosten gebruikt men geene borden, men eet uit den schotel; den luiaard is het te groote moeite om de spijs aan den mond te brengen. Treffende voorstelling van den luiaard vooral in het Oosten, waar de mensch bij mindere behoefte aan voedsel, des te meer aan luiheid is blootgesteld.</note>.</verse>

<verse osisID="Prov.19.25"> Tuchtigt gij den verdorvene, dan zal de onervarene wijzer worden; maar geeft gij eene terechtwijzing aan den wijze, dan zal hij wijsheid leeren<note n="483">Is eene terechtwijzing vruchteloos voor den verdorvene, Hebr. den spotter, daarom mag zij niet achterwege blijven; anderen, nog onervaren op het pad der wijsheid, zullen er door gewaarschuwd worden. Vgl. I Tim. V 20. Maar bij den wijze zal eene terechtwijzing niet slechts tot heil van anderen, maar ook van hem zelven strekken.</note>.</verse>

<verse osisID="Prov.19.26"> Die zijnen vader grieft en zijne moeder wegjaagt, is geschandvlekt en rampzalig<note n="484">Vgl. X 1. Hebr.: Die zijnen vader te gronde richt.... is een zoon, die schande en smaad brengt.</note>.</verse>

<verse osisID="Prov.19.27"> Houd niet op, mijn zoon, te luisteren naar onderricht, en blijf niet onkundig van de lessen der wijsheid<note n="485">In het Hebr. ontbreekt non; dan is de zin ironisch: laat af, mijn zoon, te luisteren naar onderricht, om (vrij en ongehinderd) af te dwalen van de lessen der wijsheid.</note>.</verse> 


<verse osisID="Prov.19.28"> Een valsch getuige spot met het recht; en de mond der goddeloozen zwelgt ongerechtigheid in<note n="486">Een valsch getuige lacht om recht en gerechtigheid; hij bekommert zich niet om het onrechtvaardig vonnis, dat wegens zijn getuigenis wordt geveld; integendeel ongerechtigheid wordt voor hem als een geliefkoosd voedsel. Vgl. X 23; Job XV 16.</note>.</verse>

<verse osisID="Prov.19.29"> Strafgerichten zijn bereid voor de spotters en hamerslagen voor het lijf der dwazen<note n="487">Menschelijk en goddelijk recht zal eindelijk wraak oefenen over de halsstarrige boosheid van spotters en goddeloozen.</note>.</verse>

</chapter>
<chapter osisID="Prov.20">
 

<title type="chapter">Hoofdstuk XX.</title>
<p>Losse Spreuken: Dronkenschap (v. .1 De koning in zijnen toorn; zijne majesteit en goedheid (v. 2, 8, 26, .28 Nut en eer der wijsheid (v. 3, 5, 15, .18 Luiheid (v. 4, .13 Ware naastenliefde (v. .6 Loon der gerechtigheid (v. .7 Zonde in den mensch (v. .9 Oneerlijkheid (v. 10, 17, .23 Neigingen van het kind (v. .11 Gods alwetendheid en opperbestuur (v. 12, .24 Handel (v. .14 Borgtocht (v. .16 Gevaarlijke omgang (v. .19 Ontaarde kinderen (v. 20, .21 Geen kwaad met kwaad vergelden (v. .22 Lichtvaardige geloften (v. .25 's Menschen geest eene lamp Gods (v. .27 Sieraad van jeugd en ouderdom (v. .29 Nut van gevoelige tuchtiging (v. .30</p>


<verse osisID="Prov.20.1"> Eene wulpsche zaak is de wijn, en eene luidruchtige de dronkenschap; al wie zich daarin vermeit, kan niet wijs worden<note n="488">Wijn en sterke dranken prikkelen de dierlijke en woeste lusten in den mensch, en maken hem afkeerig van het hoogere en bovenzinnelijke. Vgl. Eph. V 18. Hebr. Een spotter is de wijn, een luidruchtige de geestrijke drank; en een ieder, die zich daarin verloopt, enz. Misbruik van sterken drank doet spotten met God en het heilige, maakt overmoedig en onontvankelijk voor de wijsheid.</note>.</verse>

<verse osisID="Prov.20.2"> Als het brullen van eenen leeuw, zoo is des konings toorn; die hem tart, zondigt tegen zijne ziel<note n="489">Zondigt tegen zijne ziel, d.i. brengt zijn leven in gevaar, vooral bij eenen Oosterschen alleenheerscher. Vgl. XVI 14; XIX 12.</note>.</verse>

<verse osisID="Prov.20.3"> Het strekt den man tot eer zich verwijderd te houden van twisten; maar allen, die dwaas zijn, wikkelen zich in smaadheden<note n="490">Maar allen enz. Hebr.: maar elke dwaas twist, of laat de tanden zien. Die zich vrijwaart voor twisten, is waarlijk wijs, en eer zal hem ten deel vallen; maar de dwazen mengen zich in allerlei twisten, en worden daardoor ook gewikkeld in alle smaadheden. Vgl. XVII 11, 14; XVIII 6.</note>.</verse>

<verse osisID="Prov.20.4"> Ter oorzake van de koude heeft de luiaard niet willen ploegen; bedelen zal hij derhalve in den zomer, en hem zal niet gegeven worden<note n="491">Frigus is niet zoozeer de koude, als wel de regenachtige najaarstijd, waarin geploegd en gezaaid moet worden. Zoo iemand niet wil werken, dat hij ook niet ete. II Thess. III 10.</note>.</verse>

<verse osisID="Prov.20.5"> Gelijk water in de diepte, zoo is het ontwerp in het hart van den man; maar een verstandig mensch weet het er uit op te diepen<note n="492">Het is niet gemakkelijk water te putten uit eene in de diepte verborgen bronwel; zoo liggen ook de geheime ontwerpen in het hart van den man; maar een wijs, scherpzinnig mensch weet dikwerf ook die geheimen te leeren kennen.</note>.</verse>

<verse osisID="Prov.20.6"> Vele menschen hebben den naam van barmhartig te zijn; maar een trouwhartig man, - wie kan dien vinden<note n="493">Hebr. ‘Velen roemen, ieder voor zich, hunne barmhartigheid’. Bij velen bestaan medelijden en hulpvaardigheid meer in woorden dan in daden. Vgl. I Joan. III 18.</note>?</verse>

<verse osisID="Prov.20.7"> De rechtvaardige, die wandelt in zijne onschuld, zal gelukkige kinderen achterlaten<note n="494">Een talrijk nakroost was in het O. Verbond eene belooning voor de deugd; hoeveel te meer als die kinderen gelukkig mogen zijn; vgl. XIII 22; XIV 26; Ps. CXI 2.</note>.</verse>

<verse osisID="Prov.20.8"> Een koning, die gezeten is op den rechterstoel, doet al het kwaad uiteenstuiven door zijn aanblik<note n="495">Als een koning, in het Oosten tevens opperste rechter, gezeten is op den rechterstoel, slechts toont het recht te willen handhaven, zal hij niet vele vonnissen behoeven te vellen; het toezicht, door hem uitgeoefend, het ontzag voor zijne rechtspraak zal veel kwaad voorkomen.</note>.</verse>

<verse osisID="Prov.20.9"> Wie kan zeggen: Zuiver is mijn hart, rein ben ik van zonde<note n="496">Het getuigenis, door Salomon afgelegd bij de inwijding van den tempel (vgl. III Reg. VIII 46), moet ieder kind van Adam, in zonde geboren, naar waarheid herhalen. Vgl. I Joan. I 8.</note>?</verse>

<verse osisID="Prov.20.10"> Tweeërlei gewicht, tweeërlei maat, beiden zijn een gruwel voor God<note n="497">Vgl. v. 23; XI 1. - De H. Gregorius de Groote past dit vers ook toe op de verschillende wijze, waarop de mensch dikwerf zichzelven en anderen beoordeelt: afkeuren en bestraffen in anderen wat men verontschuldigt in zichzelven. Vgl. XVII 15.</note>.</verse>

<verse osisID="Prov.20.11"> Uit de neigingen van het kind kan men opmaken, of zijne werken rein en rechtschapen zullen zijn<note n="498">Kinderen plegen niet te veinzen; uit hunnen omgang, hunne spelen enz. kan men gemakkelijk opmaken, welke goede of kwade neigingen er sluimeren in het hart. Het is de plicht van ouders en overheden het goede vroegtijdig aan te kweeken, het kwade te onderdrukken en het karakter te vormen voor de toekomst. Vgl. XXII 6.</note>.</verse> 


<verse osisID="Prov.20.12"> Het oor, dat hoort, en het oog, dat ziet: de Heer heeft ze beiden gemaakt<note n="499">Herinnering aan Gods alwetendheid; vgl. Ps. XCIII 9.</note>.</verse>

<verse osisID="Prov.20.13"> Heb toch den slaap niet lief, opdat armoede u niet overvalle; houd uwe oogen open, en gij zult u verzadigen met brood<note n="500">Eene waarschuwing tegen luiheid, eene vermaning tot arbeidzaamheid. Aperi, saturare: bij dergelijken dubbelen imperatief duidt de eerste de voorwaarde, de tweede het gevolg aan.</note>.</verse>

<verse osisID="Prov.20.14"> Het deugt niet, het deugt niet, zegt elkeen, die koopt; maar als hij heengegaan is, dan gaat hij er groot op<note n="501">Eene waarschuwing tot omzichtigheid in den handel. Zoolang de koop niet gesloten is, spreekt de kooper slechts over de gebreken der aangeboden koopwaar; des te meer zal hij later hare waarde roemen.</note>.</verse>

<verse osisID="Prov.20.15"> Er is goud en een schat van edelgesteenten; maar een kostbaar kleinood zijn lippen der wetenschap<note n="502">Is reeds het bezit der wijsheid een schat, kostbaarder dan al het aardsche (vgl. III 14, 15; VIII 11), hoeveel te meer, als men van die wijsheid en wetenschap op gepaste wijze aan anderen weet mede te deelen. Vgl. XVI 21.</note>.</verse>

<verse osisID="Prov.20.16"> Neem het kleed van hem, die borg is gebleven voor eenen ander, en ten overstaan van vreemden leg beslag op zijn onderpand<note n="503">Eene zijdelingsche waarschuwing tegen het lichtvaardig borgen (vgl. VI 1 volg.). Wat tegenover eenen armen schuldenaar niet geoorloofd was (vgl. Exod. XXII 26; Deut. XXIV 10 volg.), wordt hier aanbevolen tegenover iemand, die door eigen lichtzinnigheid borg is gebleven voor vreemden. Neem zelfs zijn kleed of welk onderpand ook, om betaling te verkrijgen.</note>.</verse>

<verse osisID="Prov.20.17"> Zoet is wel voor den mensch het brood der logen; maar later heeft hij den mond vol steengruis<note n="504">Wat door logen of bedrog verkregen wordt, is gelijk aan eene spijs, die als de verboden vrucht aanvankelijk zoet moge zijn, maar toch eenen hoogst onaangenamen nasmaak achterlaat.</note>.</verse>

<verse osisID="Prov.20.18"> Plannen krijgen vastheid door beraad; en oorlogen moeten met beleid gevoerd worden<note n="505">Elke onderneming moet rijpelijk overwogen en met beleid uitgevoerd worden.</note>.</verse>

<verse osisID="Prov.20.19"> Vermijd den omgang met hem, die geheimen openbaart en bedrieglijk wandelt en zijne lippen wijd openzet<note n="506">Hebr.: ‘Die met nieuwtjes of lasterpraatjes rondgaat, openbaart wat geheim is; houd u derhalve niet op met iemand, die zijne lippen wijd openzet’. Omgang met praatzieke, lichtzinnige menschen is gevaarlijk wat hun is toevertrouwd, kunnen zij niet zwijgen.</note>.</verse>

<verse osisID="Prov.20.20"> Die zijnen vader en zijne moe-</verse> 
<verse osisID="Prov.20.1">der vloekt, diens lamp zal worden uitgebluscht midden in de duisternis<note n="507">Bij de Wet (vgl. Exod. XXI 17; Levit. XX 9) was de doodstraf bepaald voor het ontaarde kind, dat zijne ouders vervloekte; niet op deze wet wordt hier gedoeld, maar op de wrekende hand Gods, die het kind zal treffen. De lamp is niet slechts het zinnebeeld van leven, maar ook van geluk en zegen, die lamp zal worden uitgebluscht midden in de duisternis, juist dan, wanneer men Gods zegen het meest noodig heeft.</note>.</verse>

<verse osisID="Prov.20.21"> Eene erfenis, waarnaar men overijld haakt in den beginne, zal op het einde den zegen derven<note n="508">Deze spreuk kan geleidelijk aan de voorgaande worden toegevoegd: kinderen, die verlangen naar den dood der ouders om in een erfbezit te treden, zullen geenen zegen inoogsten.</note>.</verse>

<verse osisID="Prov.20.22"> Zeg niet:. Ik zal het kwaad vergelden; verbeid den Heer, en Hij zal u redden<note n="509">God is de wreker van het onrecht; aan Hem de wraak. Vgl. Rom. XII 17-19.</note>.</verse>

<verse osisID="Prov.20.23"> Een gruwel voor den Heer is tweeërlei gewicht; eene bedrieglijke weegschaal is niet goed<note n="510">Vgl. v. 10. Niet goed, d.i. zeer slecht.</note>.</verse>

<verse osisID="Prov.20.24"> Door den Heer worden 's menschen schreden bestierd; wie toch onder de menschen kan zijnen weg kennen<note n="511">De mensch kan bij hetgeen hem overkomt in zijne kortzichtigheid dikwerf oorzaken en gevolgen niet kennen; in zijne zwakheid kan hij den gang van zaken niet regelen naar eigen inzicht en willekeur. Maar daarbij moet de gedachte hem troosten en sterken, dat God zijne schreden bestiert, en dat aan hen, die God liefhebben, alles ten goede medewerkt. Vgl. XIX 21; Ps. XXXVI 23; Rom. VIII 28.</note>?</verse>

<verse osisID="Prov.20.25"> Verderfelijk is het voor den mensch, zich aan heiligen te vergrijpen, en afgelegde geloften te herroepen<note n="512">Het Hebr. kan vertaald worden: Een strik is het voor den mensch ondoordacht te zeggen ‘Heilig’, en na (het afleggen van) geloften zich te beraden. Heilig is dan eene soortgelijke uitdrukking als corban (vgl. Marc. VII 11), waardoor iets aan God werd toegewijd; derhalve eene waarschuwing tegen lichtvaardigheid in het afleggen van geloften. De lezing der Vulgaat werd door de HH. Vaders gebezigd, om de straf Gods aan te kondigen over de vervolgers der Kerk, die zich aan de heiligen vergrepen.</note>.</verse>

<verse osisID="Prov.20.26"> Een wijs koning drijft de goddeloozen uiteen, en hij welft over hen den zegeboog<note n="513">Den zegeboog, of wellicht den kerker. Hebr.: ‘Een wijs koning want de goddeloozen en drijft over hen het rad’ van den dorschwagen. Het beeld is ontleend aan de wijze van dorschen bij de Israëlieten (vgl. Is. XXVIII 27, 28; XLI 15), en duidt de gestrenge straffen aan, waarmede een wijs koning de goddeloozen tuchtigt.</note>.</verse>

<verse osisID="Prov.20.27"> Eene lamp des Heeren is 's menschen geest, en zij doorvorscht alle verborgenheden van zijn binnenste<note n="514">'s Menschen geest is eene lamp, door God ontstoken; bij het licht dier lamp kan de mensch de geheime begeerten des harten, de beweegredenen zijner daden kennen en beiden regelen naar de wet Gods; bij het licht dier lamp zal hij eens geoordeeld worden. Vgl. Rom. II 15.</note>.</verse> 


<verse osisID="Prov.20.28"> Goedertierenheid en waarheid behoeden den koning, en door goedheid wordt zijn troon geschraagd<note n="515">Goedertierenheid, mildheid in het bestuur, waarheid, d.i. trouw aan de hooge beginselen van waarheid en recht, en aan het koninklijk woord, goedheid, oprechte, ware liefde tot het volk: zij wekken gevoelens van liefde en aanhankelijkheid bij het volk, zij vormen de trouwste lijfwacht des konings, den hechtsten steun van zijnen troon.</note>.</verse>

<verse osisID="Prov.20.29"> De roem der jongelingen is hunne kracht; en de luister der hoogbedaagden is hunne grijsheid<note n="516">Iedere leeftijd heeft zijne voorrechten en plichten; gelijk slechts achtbare grijsheid den hoogbedaagden eene eerekroon is (vgl. XVI 31), zoo is ook frissche lichaamskracht een sieraad voor den jongeling, als zij gepaard gaat met hooge zedelijke kracht.</note>.</verse>

<verse osisID="Prov.20.30"> Blauwe striemen en slagen in de diepten der ingewanden nemen het kwaad weg<note n="517">Ons spreekwoord zegt: zachte heelmeesters maken stinkende wonden. Met andere woorden wordt hier ongeveer hetzelfde aangeduid: blauwe striemen, d.i. harde tuchtiging des lichaams, en slagen enz., d.i. ernstige, inwendige versterving, zullen het kwaad, de doodelijke kwaal der ziel, wegnemen en genezen.</note>.</verse>

</chapter>
<chapter osisID="Prov.21">
 

<title type="chapter">Hoofdstuk XXI.</title>
<p>Losse Spreuken: Gods opperbestuur en alwetendheid (v. 1, 2, 30, .31 Ware en valsche godsdienstigheid (v. 3, .27 Trotschheid (v. 4, .24 Overleg en vlijt, luiheid en onbezonnenheid (v. 5, 25, .26 Bedrog (v. .6 Braven en goddeloozen (v. 7, 8, 10, 12, 15, 16, 18, 20, 21, 28, .29 Een twistziek wijf als huisgenoote (v. 9, .19 Wijsheid (v. 11, .22 Hardvochtigheid (v. .13 Kieschheid bij het geven van geschenken (v. .14 Feestmalen (v. .17 Waakzaamheid der tong (v. .23</p>


<verse osisID="Prov.21.1"> Gelijk waterbeken zoo is het hart eens konings in de hand des Heeren; werwaarts Hij wil, neigt Hij het<note n="518">Onder alle menschen schijnt wel een koning het best in staat naar willekeur te handelen en alle lusten zijns harten in te volgen. Nochtans ook diens hart is in Gods hand; werwaarts Hij wil, neigt Hij het, gelijk een landman het water over zijne akkers weet te leiden.</note>.</verse>

<verse osisID="Prov.21.2"> Elke weg, dien een mensch bewandelt, schijnt hem recht toe; maar de Heer weegt de harten<note n="519">Vgl. XVI 2, 25.</note>.</verse>

<verse osisID="Prov.21.3"> Barmhartigheid oefenen en recht, is den Heer meer welgevallig dan offeranden<note n="520">Barmhartigheid, Hebr. gerechtigheid. Louter uitwendige godsvereering kan den Heer niet behagen (vgl. XV 8); de ware, oprechte hulde aan God moet zich ook uiten in het beoefenen van recht en liefde jegens den naar Gods beeld geschapen evenmensch. Vgl. Os. VI 6; Matth. IX 13.</note>.</verse> 


<verse osisID="Prov.21.4"> Hoogheid der oogen is opgeblazenheid des harten; de lamp der goddeloozen is zonde<note n="521">Hebr. Hoogheid der oogen en opgeblazenheid des harten - de lamp der goddeloozen - is zonde. De schijn van geluk, waarin de goddeloozen zich verheugen, namelijk hun trots, waarmede zij op anderen neerzien, en hun ijdel zelfbehagen, is niet iets groots of edels, maar zonde, ijdelheid, ellende en verderf.</note>.</verse>

<verse osisID="Prov.21.5"> Het overleg van den kloeke voert altijd tot welvaart; maar elke luiaard verkeert steeds in nooddruft<note n="522">Elke luiaard, Hebr. al wie zich overhaast. Terwijl degene, die overleg aan kloeke arbeidzaamheid paart, altijd vooruitgaat in welvaart, heeft ieder, die lui en onverschillig, of met koortsachtige gejaagdheid in alles handelt, slechts armoede te wachten. Vgl. XIII 11; XIV 23.</note>.</verse>

<verse osisID="Prov.21.6"> Die schatten verzamelt met eene tong des bedrogs, is dwaas en uitzinnig, en hij zal vallen in de strikken van den dood<note n="523">Onrechtvaardig verkregen schatten maken den mensch ongelukkig; vgl. X 2. Hebr.: Het verwerven van schatten door eene tong des bedrogs, een vervliegende damp van hen, die den dood zoeken. Dergelijke schatten zijn even bedrieglijk als een vluchtige nevel, die den reiziger in de woestijn eene waterbron voorspiegelt, maar, telkens optrekkend en terugwijkend, hem onvermijdelijk den dood te gemoet voert.</note>.</verse>

<verse osisID="Prov.21.7"> De rooverijen der goddeloozen sleepen hen zelven mede, omdat zij weigerden recht te doen<note n="524">De rooverijen, Hebr. het geweld. Steunend op het recht staat de mensch veilig; de goddeloozen weigerden zich te houden aan het recht, nu worden zij door hunne eigen geweldenarijen en rechtsverkrachting, verder voortgesleept in het verderf.</note>.</verse>

<verse osisID="Prov.21.8"> De verkeerde weg voor eenen man is de weg, die afwijkt<note n="525">De verkeerde weg enz. Beter in overeenstemming met het 2e verslid volgens het Hebr.: Kronkelig is de weg van den man, met schuld beladen, maar enz. De booswicht tracht zijne ongerechtigheid te verbergen, en moet daarom telkens andere wegen inslaan; de reine, de onschuldige kan altijd rechtuit gaan, zijn handel en wandel zijn oprecht.</note>; maar de mensch, die rein is, diens werk is oprecht.</verse>

<verse osisID="Prov.21.9"> Beter is het te wonen op eenen hoek van het dak, dan met een twistziek wijf en in hetzelfde huis<note n="526">In het Oosten woont men ook op het platte dak, met eene borstwering omgeven; al kan men daar ook blootgesteld zijn aan regen en wind, toch is het rustige, vrije leven op een hoekje van zulk een dak nog te verkiezen boven het dagelijksch huiselijk verkeer met een twistziek wijf. Vgl XIX 13.</note>.</verse>

<verse osisID="Prov.21.10"> De ziel van den goddelooze haakt naar kwaad; hij ontfermt zich niet over zijnen naaste<note n="527">Die zich vervreemdt van God en wijdt aan het kwaad, verbant uit zijn hart ook elk edel gevoel van vriendschap en liefde.</note>.</verse> 


<verse osisID="Prov.21.11"> Bestraft men den verdorvene, dan zal de onervarene wijzer worden; en als deze den wijze volgt, dan zal hij kennis erlangen<note n="528">De bestraffing van den verdorvene, den spotter, zal althans den onervarene tot heil strekken, en als deze den wijze, d.i. den bestraffer, diens voorbeeld en lessen volgt, dan zal hij kennis erlangen. Het tweede verslid luidt in het Hebr.: maar als men den wijze onderricht, dan zal hij (zelf) kennis aannemen; vgl. XIX 25 en de aanteekening aldaar.</note>.</verse>

<verse osisID="Prov.21.12"> De rechtvaardige denkt na over het huis van den goddelooze, om de goddeloozen af te trekken van het kwaad<note n="529">Bezorgd voor het heil van den zondaar, peinst de vrome op middelen, om hem af te brengen van het kwaad en hem en zijn huis te onttrekken aan den ondergang. Het Hebr. wordt meestal in dezen zin verstaan: ‘Een Gerechtige (d.i. God) geeft acht op het huis van den goddelooze; Hij stort de goddeloozen neer in het verderf’.</note>.</verse>

<verse osisID="Prov.21.13"> Die zijn oor sluit voor het geschrei van den arme, zal zelf ook schreien, en niet verhoord worden<note n="530">Want, zegt de H. Cyprianus, de barmhartigheid des Heeren kan hij toch niet verdienen, die zelf niet barmhartig is geweest; noch kan hij van de goddelijke goedheid iets in zijne beden verkrijgen, die op de bede van den arme niet menschlievend is geweest. Vgl. Matth. VII 2; Luc. XVI 19 volg.; Jac. II 13.</note>.</verse>

<verse osisID="Prov.21.14"> Een geschenk in het verborgene stilt den toorn, en eene gave in den boezem de heftigste gramschap<note n="531">In het Oosten pleegden minderen hunne meerderen door geschenken gunstig voor zich te stemmen; dergelijke geschenken, met bescheidenheid en kieschheid aangeboden, werden op hoogen prijs gesteld. In den boezem, d.i. in de plooien van het opperkleed, verborgen; vgl. XVII 23.</note>.</verse>

<verse osisID="Prov.21.15"> De gerechtigheid te oefenen is eene vreugde voor den rechtvaardige, maar een schrik voor die ongerechtigheid bedrijven<note n="532">Een deugdzaam, eerlijk leven is voor den rechtvaardige geen last maar eene bron van vreugde en geluk. Moet de goddelooze somwijlen iets goeds doen, dan gaat het toch niet van harte; in zijne verdorvenheid heeft hij daarvan eenen afkeer.</note>.</verse>

<verse osisID="Prov.21.16"> Een man, die afdwaalt van den weg der wijsheid, zal eene rustplaats vinden in den kring der reuzen<note n="533">Voortdolend op het pad der zonde zal de goddelooze eindelijk eene rustplaats vinden, maar eene rustplaats onder de verdoemden, in den kring der reuzen; vgl. IX 18.</note>.</verse>

<verse osisID="Prov.21.17"> Die een liefhebber is van feestmalen, zal tot gebrek komen; die een minnaar is van wijn en balsemoliën, zal niet rijk worden<note n="534">Een weelderig leven leidt tot armoede. Met balsemoliën, kostbare reukwerken, werden bij feestmaaltijden de gasten gezalfd. Vgl. Ps. XXII 5; Luc. VII 46; Joan. XII 3.</note>.</verse> 


<verse osisID="Prov.21.18"> In plaats van den rechtvaardige wordt de goddelooze prijsgegeven, en in plaats van de braven de booswicht<note n="535">Waar de rechtvaardige zondigt, moet ook hij voldoening geven aan de goddelijke rechtvaardigheid. Maar als een godsgericht wordt gehouden over een volk, houdt dikwerf de plaag op, als de hoofdschuldigen, de boosdoeners getroffen zijn; deze strekken dan tot losprijs (Hebr.) voor de braven. Vgl. XI 8; Is. XLIII 3.</note>.</verse>

<verse osisID="Prov.21.19"> Beter is het te wonen in een woest land, dan te zamen met een kijfachtig en gramstorig wijf<note n="536">Vgl. v. 9; Eccli. XXV 23.</note>.</verse>

<verse osisID="Prov.21.20"> Een begeerlijke schat en olie zijn in de woonstee van den rechtvaardige; maar een dwaas mensch verkwist ze<note n="537">De rechtvaardige, de wijze weet de tering naar de nering te zetten en zich te verwerven en te behouden wat voor het leven noodig, nuttig en aangenaam is; maar een dwaas moet bij zijne verkwisting dikwerf het noodige derven.</note>.</verse>

<verse osisID="Prov.21.21"> Die streeft naar rechtvaardigheid en barmhartigheid, hij zal vinden leven, rechtvaardigheid en eere<note n="538">Die zich met ijver toelegt op de beoefening der twee groote deugden van rechtvaardigheid en liefde jegens God en den evenmensch, zal reeds hier op aarde beloond worden met een lang en gelukkig leven (vgl. III 16). Maar ook zal hij eens van den rechtvaardigen Rechter de kroon der gerechtigheid ontvangen; vgl. II Tim. IV 8.</note>.</verse>

<verse osisID="Prov.21.22"> De wijze bestormt eene veste van dapperen, en hij verwoest het bolwerk, waarop zij vertrouwde<note n="539">Persoonlijke dapperheid en stoffelijke kracht zijn dikwerf niet bestand tegen wijsheid en beleid.</note>.</verse>

<verse osisID="Prov.21.23"> Die zijnen mond en zijne tong bewaakt, bewaakt tegen angsten zijne ziel<note n="540">Vgl. XIII 3; XVIII 21.</note>.</verse>

<verse osisID="Prov.21.24"> Een trotschaard en een verwatene draagt den naam van dwaas, hij, die in overmoed zich trotsch aanstelt<note n="541">Hebr.: Een trotsche, een verwatene - spotter is zijn naam -, hij handelt in overmoedigen trots. Met recht geeft men den naam van wijs en deugdzaam aan den man, die lankmoedig en nederig is (vgl. XIX 11); eveneens mag men dwaas, goddeloos of spotter noemen den verwaten trotschaard, die in zijnen overmoed met God en het heilige spot.</note>.</verse>

<verse osisID="Prov.21.25"> De begeerten van den luiaard brengen hem den dood aan; want zijne handen weigerden iets uit te richten<note n="542">De luiaard is meestal meer nog dan een ander begeerig naar allerlei genietingen; maar daar hij niet wil arbeiden, vermindert voortdurend de gelegenheid om zijne begeerten te bevredigen; onbevredigde begeerten bezorgen hem doodelijke kwellingen, totdat ten laatste onrust en armoede hem ten grave brengen. Vgl. XIII 4.</note>;</verse> 


<verse osisID="Prov.21.26"> den ganschen dag koestert hij begeerten en verlangens; maar die rechtvaardig is, kan uitdeelen zonder ophouden<note n="543">In de Vulgaat wordt dit vers verbonden met het voorgaande. Tegenover den rampzaligen luiaard wordt geplaatst de rechtvaardige, de vlijtige; deze heeft weinig begeerten en behoeften, komt tot welvaart en kan voortdurend aan anderen weldoen. Door velen wordt het vers in het Hebr. beschouwd als eene zelfstandige spreuk en vertaald: Den ganschen dag begeert de begeerlijkheid, maar de rechtvaardige geeft en houdt niet terug: de hebzuchtige heeft nooit genoeg, de vrijgevige komt nooit te kort.</note>.</verse>

<verse osisID="Prov.21.27"> De offers van den goddelooze zijn een gruwel, omdat zij worden opgedragen als vrucht van eene euveldaad<note n="544">Als vrucht van eene euveldaad: zoo schijnt de zin te zijn in de Vulgaat; vgl. ook Eccli. XXXIV 21. In het Hebr. luidt het tweede verslid: Hoeveel te meer als zij het opdragen met of om boosheid. Zijn de offers der goddeloozen, als dusdanig, reeds een gruwel voor God (vgl. XV 8), hoeveel te meer als het heilige daarbij misbruikt wordt tot misdadige doeleinden; als bijv. de goddelooze godsvrucht huichelt om des te beter zijne booze plannen te verwezenlijken, als hij daardoor eenen vrijbrief meent te kunnen verwerven om nieuwe euveldaden te plegen, enz.</note>.</verse>

<verse osisID="Prov.21.28"> Een leugenachtig getuige zal te gronde gaan; maar een gehoorzaam mensch zal gewagen van zegepraal<note n="545">Een leugenachtig getuige wordt eens ontmaskerd en met schande overladen; maar die, gehoorzaam aan het gebod Gods (Ex. XX 16), geen valsch getuigenis tegen zijnen naaste aflegt, zal de waarheid doen zegepralen en zelf geprezen worden als wreker van het recht; of volgens anderen: gehoorzaam aan de Wet Gods, zal hij gered worden uit het gevaar, hem door eenen valschen getuige bereid. Het tweede verslid wordt door de HH. Vaders en gewijde schrijvers dikwerf aangehaald ter aanbeveling van de deugd van gehoorzaamheid. ‘Een gehoorzaam man (zegt de H. Gregorius) zal gewagen van zegepralen; want terwijl wij ons nederig onderwerpen aan de stem van een ander, overwinnen wij ons zelven in het hart’. - Naar het Hebr. is de tegenstelling: Een leugenachtig getuige gaat te gronde, maar die eerst goed toegeluisterd heeft en dan naar waarheid getuigt, blijft voortdurend spreken, d.i. zijn getuigenis houdt stand en hij zelf blijft als getuige gewaardeerd.</note>.</verse>

<verse osisID="Prov.21.29"> De goddelooze toont schaamteloos een stalen voorhoofd; maar de vrome verbetert zijnen weg<note n="546">Verbetert, Hebr. stelt vast of regelt zijne wegen. De goddelooze tracht zijne schuld te verbergen door schaamteloos optreden, hij verhardt zich in de boosheid. De vrome is bereid eene terechtwijzing te aanvaarden; vertrouwend op de zegepraal van recht en waarheid, en sterk door het bewustzijn van een rein geweten vervolgt ook hij moedig en standvastig zijnen weg.</note>.</verse>

<verse osisID="Prov.21.30"> Daar is geene wijsheid, daar is geen doorzicht, daar is geen beleid tegen den Heer<note n="547">Alle wijsheid van het schepsel is tegenover den Heer onmachtige dwaasheid. Vgl. Job. V 13; I Cor. III 19.</note>.</verse>

<verse osisID="Prov.21.31"> Het paard wordt toegerust voor den dag des krijgs; de Heer echter geeft de redding<note n="548">Bijzondere toepassing van het vorige vers. De oude volken vooral mochten in de vlugheid van het paard heil zoeken in den krijg; maar de Heer moet redding en zege geven. Vgl. Ps. XIX 8; XXXII 17.</note>.</verse>

</chapter>
<chapter osisID="Prov.22"> 
 

<title type="chapter">Hoofdstuk XXII.</title>
<p>Losse Spreuken: Een goede naam (v. .1 Rijken en armen (v. 2, 7, .16 Voorzichtigheid (v. 3, .5 Vrucht van nederigheid en barmhartigheid (v. 4, .9 Straf der boosheid (v. 5, .8 Vroegtijdige tucht (v. 6, .15 Verwaande spotters (v. .10 Reinheid van hart (v. .11 God bevordert de zege der waarheid (v. .12 Luiheid (v. .13 Ontucht (v. .14 - Eene doorloopende vermaning om de lessen der wijsheid te betrachten (v. 17-21); den arme niet te verdrukken (v. 22, 23); te mijden den omgang met menschen, die gramstorig zijn of lichtvaardig borg blijven (v. 24-27); de oude landpalen niet te verzetten (v. 28); naarstigheid te beoefenen (v. .29</p>


<verse osisID="Prov.22.1"> Beter is een goede naam dan veel rijkdom; boven zilver en goud gaat welwillende gezindheid<note n="549">Welwillende gezindheid, door een deugdzaam leven verworven, de goede faam, waarin men bij anderen staat. Vgl. Eccli. XLI 15.</note>.</verse>

<verse osisID="Prov.22.2"> Rijk en arm ontmoet elkander; die beiden gemaakt heeft is de Heer<note n="550">Het verschil van standen in de maatschappij is door de Voorzienigheid gewild; rijken en armen zijn tot beider heil naast elkander geplaatst; zij moeten, in het bewustzijn van beider afhankelijkheid van éénen Schepper, elkander helpen in den dienst van éénen Meester; de rijke mag niet honend neerzien op den arme, de arme niet afgunstig opzien tot den rijke. Hoeveel te meer geldt dit, waar rijken en armen elkander ontmoeten als kinderen van éénen Vader!</note>.</verse>

<verse osisID="Prov.22.3"> De voorzichtige ziet het onheil en verbergt zich; de onverstandige zet zijnen tocht voort en lijdt schade<note n="551">Vgl. XIV 15, 16.</note>.</verse>

<verse osisID="Prov.22.4"> Vrucht der nederigheid is vreeze des Heeren, is rijkdom en eer en leven<note n="552">Godvreezendheid en nederigheid zijn nauw aan elkander verwant en verbonden. Daarom is de vreeze des Heeren wel is waar het beginsel van alle wijsheid en deugd (vgl. I 7); maar ook omgekeerd geleidt ware nederigheid des harten tot heilzame vreeze Gods, en bezorgt daardoor reeds hier op aarde dikwerf rijkdom, eer en een gelukkig leven, hiernamaals zeker den waren rijkdom, de hoogste eer en het eeuwig leven.</note>.</verse>

<verse osisID="Prov.22.5"> Wapenen en zwaarden liggen op den weg van den booze; maar die waakt voor zijn leven, houdt zich ver daarvan verwijderd<note n="553">De booze vindt op zijnen weg wapenen en zwaarden, Hebr. doornen strikken, allerlei gevaren; maar die geluk en leven lief heeft, vermijdt dien weg en ontkomt daardoor aan de gevaren.</note>.</verse>

<verse osisID="Prov.22.6"> Het spreekwoord zegt: De jongeling neemt zijnen weg; ook als hij oud geworden is, zal hij daarvan niet afwijken<note n="554">Het spreekwoord zegt: de jongeling enz.; hiervoor heeft het Hebr.: onderricht den jongeling aangaande zijnen weg. Terwijl de Vulgaat een feit in het licht stelt, geeft het Hebr. den raad om den jongeling vroegtijdig te geleiden op den goeden weg; want, gelijk de ondervinding leert, de eenmaal ingeslagen weg wordt zelden verlaten, de gewoonte wordt als eene tweede natuur: vroeg gewend, oud gedaan.</note>.</verse> 


<verse osisID="Prov.22.7"> De rijke heerscht over de armen; en die te leen ontvangt, wordt dienstbaar aan hem, die te leen geeft<note n="555">Zorg door oppassendheid en vlijt te ontkomen aan het gevaar van uwe onafhankelijkheid prijs te geven aan eenen rijken schuldeischer.</note>.</verse>

<verse osisID="Prov.22.8"> Die onrecht zaait, zal onheil maaien; en de staf van zijnen overmoed zal stuk gebroken worden<note n="556">Wat een mensch zaait, zal hij ook maaien, Gal. VI 8. De staf van zijnen overmoed, d.i. de macht, waarmede hij in overmoed onrecht pleegde, zal gebroken worden; volgens anderen: de roede van zijnen toorn, d.i. de roede, waarmede hij anderen sloeg, zal in Gods wrekende hand het wapen zijn, waardoor hij verdelgd zal worden.</note>.</verse>

<verse osisID="Prov.22.9"> Die vaardig is tot barmhartigheid, zal gezegend worden; want van zijn brood gaf hij aan den arme<note n="557">Die vaardig is tot barmhartigheid, Hebr. die goed van oog is of wiens oog goed is, in tegenstelling met den afgunstige XXIII 6; XXVIII 22. Die gaarne barmhartigheid oefent, zoodat hij ook van eigen nooddruft uitdeelt aan den arme, zal terecht den zegen Gods en den lof der menschen verwerven. Zege en eere enz., ontbreekt in het Hebr. Wil men de tegenstelling, in de Vulgaat en de Septuagint uitgedrukt, behouden, dan is de zin: Die geschenken geeft, bevordert zijn eigen voordeel, hij verzekert zich de hulp en de achting zijner gunstelingen; maar dezen stort hij in het verderf door hen te verleiden tot onrecht in de rechtspraak of tot schuldige toegeeflijkheid. Beschouwt men de spreuk echter als eene nadere toelichting der voorafgaande, dan zijn beide versleden synoniem: Door geschenken verwerft men zege en eere, men steelt de ziel, het hart, de achting en liefde van die ze ontvangen, ook van God, die zich in den arme beweldadigd acht.</note>. 

Zege en eere zal hij verwerven, die geschenken geeft; maar hij ontrooft de ziel aan die ze aannemen.</verse>

<verse osisID="Prov.22.10"> Drijf den spotter uit, en wijken zal met hem de twist, en een einde zal er komen aan geschillen en versmadingen<note n="558">De spotter is hier de booswicht, die spot met God en het heilige, en, alles afkeurend in den naaste, door zijn overmoedig optreden oorzaak is van allerlei getwist en smadelijke bejegening.</note>.</verse>

<verse osisID="Prov.22.11"> Wie reinheid des harten liefheeft, zal om de lieftalligheid zijner lippen den koning tot vriend hebben<note n="559">De grondtekst is hier duister; de Septuagint, in overeenstemming met andere oude vertalingen, luidt: ‘De Heer heeft vrome harten lief, en allen, die arm zijn, zijn Hem welgevallig’. Ware deugd, volkomen reinheid des harten heeft altijd iets bekoorlijks; eveneens zal een goed woord, aan een rein hart ontweid, altijd eene goede plaats vinden. Vgl. XVI 13; Matth. V 8.</note>.</verse>

<verse osisID="Prov.22.12"> De oogen des Heeren bewaren de wetenschap; maar de woorden van den booswicht gaan te gronde<note n="560">God, de eeuwige waarheid en de bron van alle wetenschap, waakt in zijne Voorzienigheid voor het ongerept behoud van de wetenschap des heils; Hij verlicht en geleidt hare beoefenaars en verdedigers, en verijdelt de pogingen van hen, die door hunne woorden, d. i hunne drogredenen, het rijk der waarheid trachten te verwoesten.</note>.</verse> 


<verse osisID="Prov.22.13"> De luiaard zegt: Een leeuw is daarbuiten, midden op de straten zou ik gedood worden<note n="561">De luiaard ziet overal denkbeeldige gevaren, vindt altijd belachelijke voorwendsels, om zich aan den arbeid te kunnen onttrekken. Vgl. XV 19; XX 4.</note>.</verse>

<verse osisID="Prov.22.14"> De mond der vreemde vrouw is een diepe kuil; hij, op wien de Heer vergramd is, valt er in<note n="562">De mond der vreemde vrouw, d.i. hare vleiende, verlokkende taal, is een diepe kuil, waaruit men slechts met moeite gered wordt. Dikwerf laat God toe, dat iemand tot straf zijner ongerechtigheden valt in de zonde van wellust; vgl. Rom. I 24 volg. God weerstaat vooral den hoovaardige: daarom moet, naar de verklaring van den H. Gregorius, de kuischheid in hare frissche reinheid bewaard worden door de beoefening der nederigheid.</note>.</verse>

<verse osisID="Prov.22.15"> Dwaasheid is vastgebonden aan het hart van het kind, maar de tuchtroede zal ze verdrijven<note n="563">Het hart van het kind is niet slechts onervaren, maar ook tot dwaasheid, ten kwade, geneigd; daarom mag bij de opvoeding de tuchtroede niet gespaard worden. Vgl. XIII 24.</note>.</verse>

<verse osisID="Prov.22.16"> Die den arme onrecht doet om zijne rijkdommen te vermeerderen, hij zal zelf geven aan eenen rijkere en gebrek lijden<note n="564">Eene spreuk niet zelden bewaarheid in het leven: Iemand tracht wederrechtelijk zich zelven te verrijken met het weinige, dat een arme bezit, en zonder aarzelen geeft hij, in het vooruitzicht op winst en aanzien, groote sommen aan eenen rijke, met het gevolg, dat hij van zijn geld niets terugbekomt en gebrek moet lijden.</note>.</verse>

<verse osisID="Prov.22.17"> Neig uw oor<note n="565">Met dit vers begint het derde deel, in vorm en inhoud geheel afwijkend van het tweede, en veel overeenkomst vertoonend met het eerste deel; vgl. Inleiding, blz. 12.</note> en luister naar woorden van wijze mannen<note n="566">Woorden van wijze mannen. Eenigen beschouwen deze woorden als een nieuw opschrift en vinden daarin een bewijs, dat de volgende spreuken niet van Salomon afkomstig zijn. Men bedenke evenwel, dat deze woorden van wijze mannen uit het eerste verslid, in het tweede worden genoemd mijne onderrichting. Men mag derhalve aannemen, dat hier eenige reeds bestaande spreuken, door Salomon overgenomen, gewijzigd en uitgewerkt, aan de eerste verzameling worden toegevoegd.</note>; en zet uw hart op mijne onderrichting;</verse>

<verse osisID="Prov.22.18"> zij toch zal heerlijk voor u zijn<note n="567">Deze onderrichting heeft een drievoudig doel, gelijk de behartiging dier woorden eene drievoudige heilrijke vrucht heeft. Die de onderrichting bewaart in het binnenste, zal er de zoetheid van smaken (zij zal heerlijk zijn); hij zal die onderrichting gebruiken tot heil van anderen (zij zal overvloeien op uwe lippen); en geheel zijn leven zal gelukkig en tevreden zijn in het onwrikbaar vertrouwen op den Heer, v. 19.</note>, als gij haar bewaart in uw binnenste, en zij zal overvloeien op uwe lippen;</verse> 

<verse osisID="Prov.22.19"> opdat uw vertrouwen zij in den Heer; daarom ook heb ik ze heden aan u bekend gemaakt.</verse>

<verse osisID="Prov.22.20"> Zie, driewerf<note n="568">Driewerf, d.i. herhaaldelijk. Anderen volgens de Hebreeuwsche randlezing: uitnemende dingen. Men heeft dan volgens den grondtekst: Heb ik u niet uitnemende dingen (and. voorheen) opgeschreven, raadgevingen en wetenschap?</note> heb ik haar aan u beschreven, in raadgevingen en wetenschap;</verse>

<verse osisID="Prov.22.21"> om u aan te toonen de deugdelijkheid van de lessen der waarheid<note n="569">d.i. Om u grondig te overtuigen van de juistheid, de waarde en deugdelijkheid dier lessen, opdat gij enz. Anderen verstaan het tweede verslid in het Hebr. aldus: opdat gij woorden, die waarheid zijn, kunt antwoorden aan hen, die tot u zenden, u om raad vragen.</note>, opdat gij daardoor antwoord zoudt kunnen geven aan hen, die u gezonden hebben.</verse>

<verse osisID="Prov.22.22"> Doe den arme geen geweld aan, omdat hij arm is; en vertreed den behoeftige niet in de poort<note n="570">In de poort der stad, waar recht gesproken werd, dus in het gericht. Vgl. Job. XXXI 21; Ps. CXXVI 5.</note>;</verse>

<verse osisID="Prov.22.23"> want de Heer<note n="571">Denk niet straffeloos de armen, de weerloozen voor uwe overmacht te kunnen doen zwichten; want de Heer zelf zal als hun verdediger optreden en u straffen; vgl. Ps. IX 14. Het tweede verslid wordt uit het Hebr. ook wel vertaald: en hunne beroovers zal hij berooven van het leven.</note> zal diens zaak richten, en Hij zal hen doorboren, die zijne ziel doorboord hebben.</verse>

<verse osisID="Prov.22.24"> Houd geen vriendschap met een gramstorig mensch<note n="572">Vgl. XV 18.</note>, en geen omgang met een man van hevige drift;</verse>

<verse osisID="Prov.22.25"> opdat gij wellicht zijne wegen niet zoudt aanleeren<note n="573">d.i. Men neemt zoo licht iets over van degenen, met wie men dagelijks verkeert.</note>, en aanstoot geven aan uwe ziel.</verse>

<verse osisID="Prov.22.26"> Wees toch niet onder degenen, die handslag geven en zich borg stellen voor schulden<note n="574">Vgl. VI 1 volg.; XI 15; XVII 18; XX 16.</note>;</verse>

<verse osisID="Prov.22.27"> want als gij niet hebt om te betalen, waarom<note n="575">Waarom anders, zoo niet omdat gij borg gebleven zijt, zou men het dek wegnemen van uw bed? Waarom derhalve u lichtvaardig daaraan blootgesteld? Hebr.: waarom zou men uw bed onder u wegnemen?</note> zou men het dek wegnemen van uw bed?</verse>

<verse osisID="Prov.22.28"> Overschrijd niet de oude landpalen, die uwe vaderen hebben gesteld<note n="576">Overschrijd niet, Hebr.: zet niet terug. Oude grenspalen waren heilig bij alle volken, met name bij het Israëlietische volk; vgl. XXIII 10; Deut. XIX 14; XXVII 17; Job. XXIV 2.</note>.</verse> 

<verse osisID="Prov.22.29"> Zaagt gij eenen man, naarstig in zijnen arbeid? Voor het aanschijn van koningen moet hij staan, niet bij menschen zonder aanzien is zijne plaats<note n="577">Aanprijzing van vlijt en naarstigheid.</note>.</verse>

</chapter>
<chapter osisID="Prov.23">
 

<title type="chapter">Hoofdstuk XXIII.</title><p>Voorschriften betreffende het aanzitten aan de tafels van vorsten (v. 1-3) en van afgunstige menschen (v. 6-.8 Zucht naar rijkdom (v. 4, .5 De lessen der wijsheid niet blootstellen aan de minachting der dwazen (v. .9 Verdrukking van zwakken (v. 10, .11 Streven naar wijsheid (v. 12, 15, .16 Tuchtiging der kinderen (v. 13, .14 Wandelen in de vreeze des Heeren (v. 17-.19 Overdaad leidt tot armoede (v. 20, .21 Gehoorzaamheid aan zijne ouders (v. 22-.25 Godvreezendheid moet behoeden voor ontucht en dronkenschap (v. 26-.35</p>

<verse osisID="Prov.23.1"> Als gij gezeten zijt om te spijzen met eenen vorst, geef dan zorgvuldig acht op hetgeen voor uwe oogen is geplaatst<note n="578">De gunsteling van eenen vorst moet in het dagelijksch verkeer met zijnen meester, maar vooral aan tafel, groote omzichtigheid in acht nemen. Op hetgeen voor uwe oogen is geplaatst, d.i. niet alleen op de spijzen, maar ook op den persoon van den vorst, gelijk het Hebr. kan verstaan worden; om nl. niets te zeggen of te doen wat den vorst kan mishagen.</note>;</verse>

<verse osisID="Prov.23.2"> en zet u een mes op de keel, als gij ten minste u zelven in de macht hebt<note n="579">Zet u een mes op de keel, als eene voortdurende waarschuwing tot voorzichtigheid en zelfbeheersching. Als gij ten minste enz., beter kan naar het Hebr. vertaald worden: als gij een gulzigaard zijt, d.i. als gij uwe begeerten niet weet te bedwingen.</note>;</verse>

<verse osisID="Prov.23.3"> wees niet begeerig naar zijne spijzen<note n="580">Zijne spijzen, Hebr. zijne lekkernijen; want hierbij vooral zoudt gij uwe zelfbeheersching kunnen verliezen.</note>; want het is een onbetrouwbaar voedsel.</verse>

<verse osisID="Prov.23.4"> Sloof u niet af, om rijk te worden; maar stel paal en perk aan uwen toeleg<note n="581">Aan uwen toeleg, d.i. aan het rusteloos uitzien naar middelen, om rijkdommen te verwerven.</note>.</verse>

<verse osisID="Prov.23.5"> Hef uwe oogen niet op naar rijkdommen, die gij niet kunt verkrijgen; want zij zullen zich vleugelen aandoen als van eenen adelaar, en ten hemel vliegen<note n="582">Op treffende wijze wordt hier gewaarschuwd tegen het ongeregeld streven naar rijkdommen, die boven iemands bereik liggen. Deze zijn gelijk aan vogels, die op het oogenblik, dat men ze denkt te grijpen, wegvliegen. Waarom derhalve uwe oogen opgeheven naar de rijkdommen, of gelijk het Hebr. zegt, uwe oogen daarheen laten vliegen, terwijl er niets is.</note>.</verse> 

<verse osisID="Prov.23.6"> Ga niet eten met een afgunstig mensch, en wees niet begeerig naar zijne spijzen<note n="583">Een afgunstig mensch, Hebr. die boos van oog is; vgl. Matth. XX 15. Zijne spijzen, vgl. noot 3.</note>;</verse>

<verse osisID="Prov.23.7"> want evenals een waarzegger en een wichelaar velt hij een oordeel over hetgeen hij niet weet<note n="584">Hebr.: Want gelijk hij oordeelt in zijn hart, zoo is hij, al huichelt hij ook vriendschap. Een afgunstige is onder zeker opzicht gelijk aan een wichelaar; deze spreekt over dingen, die hij zelf niet weet, en waaraan hij zelf niet gelooft; de afgunstige zegt in woord en daad dingen, die hij niet meent; geen van beiden verdient vertrouwen.</note>. 

Eet en drink, zal hij tot u zeggen; maar zijn hart is niet met u.</verse>

<verse osisID="Prov.23.8"> De spijzen, die gij gegeten hadt, zult gij uitspuwen; en uwe schoone woorden zult gij verspild hebben<note n="585">Als gij zijne valschheid hebt leeren kennen, zal het u berouwen zijne spijzen genuttigd en door schoone woorden zijne vriendschap gezocht te hebben.</note>.</verse>

<verse osisID="Prov.23.9"> Spreek niet voor de ooren van dwazen; want zij zullen de wijsheid uwer woorden verachten<note n="586">Vgl. IX 8; Eccli. XXII 7; Matth. VII 6.</note>.</verse>

<verse osisID="Prov.23.10"> Raak niet aan de grenspalen der kleinen, en betreed niet den akker der weezen<note n="587">Vgl. XXII 28.</note>;</verse>

<verse osisID="Prov.23.11"> want hun nabestaande is machtig; en Hij, Hij zal hunne zaak berechten tegen u<note n="588">De nabestaande, Hebr. ‘goël’, was verplicht de rechten van weezen en weerlooze bloedverwanten te handhaven (vgl. Num. XXXV 12 volg.). Denk derhalve niet u in het bezit te kunnen stellen van het goed van weduwen of weezen; want mochten zij onder de menschen geenen nabestaande kunnen vinden, dan zal God zelf optreden als hun wreker en hunne zaak ter hand nemen. Vgl. Jer. L 34.</note>.</verse>

<verse osisID="Prov.23.12"> Leid uw hart binnen tot de tucht, en uwe ooren tot de uitspraken der wetenschap<note n="589">Vgl. II 2. Eene algemeene vermaning ter inleiding der lessen aan ouders en kinderen.</note>.</verse>

<verse osisID="Prov.23.13"> Onthoud aan den knaap de tuchtiging niet; want als gij hem met de roede slaat, zal hij niet sterven<note n="590">Vgl. XIII 24; XIX 18; XXII 15; Eccli. XXX 1.</note>.</verse>

<verse osisID="Prov.23.14"> Gij, gij zult hem met de roede slaan; maar zijne ziel zult gij redden van de hel<note n="591">Eene waarschuwing tegen overgevoelige, ongeregelde liefde jegens de kinderen: wijze tuchtiging zal het lichaam niet schaden en de ziel sterken en redden.</note>.</verse> 


<verse osisID="Prov.23.15"> Mijn zoon, als uwe ziel verstandig is, dan zal mijn hart zich met u verheugen<note n="592">In v. 15 en 16 wordt het kind vermaand de wijsheid te beoefenen uit liefde voor de ouders, die zich eens innig zullen verheugen over het deugdzaam gedrag van het kind.</note>;</verse>

<verse osisID="Prov.23.16"> en juichen zal mijn binnenste<note n="593">Juichen zal mijn binnenste; eigenlijk: mijne nieren (als de zetel der meest innige verlangens en gevoelens; vgl. Ps. XV 7) zullen opspringen van vreugde.</note>, als uwe lippen zullen spreken hetgeen recht is.</verse>

<verse osisID="Prov.23.17"> Laat uw hart niet naijverig zijn op de zondaars; maar blijf in de vreeze des Heeren den ganschen lag<note n="594">In het Hebr. kan men overeenkomstig de Vulgaat en de Septuagint in het tweede verslid ‘esto’ inlasschen, of men kan met anderen het tweede verslid laten afhangen van ‘aemuletur’ in dezen zin: Laat u niet verleiden om, naijverig op het schijngeluk der zondaars, hunne wegen te bewandelen; maar streef veeleer met hart en ziel naar de heilige vreeze Gods, en dit wel den ganschen dag, d.i. te allen tijde, vgl. III 31; Ps. XXXVI 1, 7, 8.</note>;</verse>

<verse osisID="Prov.23.18"> want ten laatste zult gij erlangen wat gij gehoopt hebt, en uwe verwachting zal niet verijdeld worden<note n="595">Velen vertalen het Hebr.: Want gewis er is eene toekomst en uwe enz. Wordt gij in uwe verwachting ook dikwerf en lang teleurgesteld, eens, hetzij in dit, hetzij in het ander leven, zal uwe hoop niet verijdeld worden; vgl. Ps. XXXVI 37.</note>.</verse>

<verse osisID="Prov.23.19"> Luister, mijn zoon, en wees wijs; en leid uw hart op den rechen weg<note n="596">Met nadruk wordt de vermaning herhaald met het oog op de volgende waarschuwing.</note>.</verse>

<verse osisID="Prov.23.20"> Laat u niet vinden op de festijnen der drinkers, noch bij de slemppartijen van hen, die vleeschpijzen bijeenbrengen om te schransen<note n="597">Hebr.: Wees niet bij wijnzuipers, noch bij hen, die zich zelven hun vleesch (hun lichaam) te schande maken; of volgens anderen: bij hen, die als vleeschvraten zich te goed doen. Hetzelfde Hebreeuwsche woord, hier in de Vulgaat overgezet met qui carnes ad vescendum conferunt, wordt in het volgende vers vertaald met dantes symbola. Het vleesch was geen dagelijksch voedsel; vleeschspijzen bijeenbrengen, feestmalen aanleggen, is in overdaad leven. Waarschuwing tegen den omgang met hen, die zich aan overdaad en losbandigheid overgeven.</note>;</verse>

<verse osisID="Prov.23.21"> want die zich overgeven aan den drank en die feestmalen aanleggen, zullen te gronde gaan, en de slaperigheid zal zich hullen in lompen<note n="598">Overdaad en losbandigheid maakt vadsig, slaperig; de roes moet uitgeslapen worden; het gevoel van slaperigheid vraagt nieuwe prikkeling, totdat in het einde komen armoede, gebrek, verstomping des geestes; vgl. VI 10, 11; Luc. XXI 34; Rom. XIII 13.</note>.</verse>

<verse osisID="Prov.23.22"> Luister naar uwen vader, die u heeft verwekt; en veracht uwe moeder niet, als zij oud geworden is<note n="599">Het kind mag zich niet ontslagen achten van de verplichting, liefde, eerbied en achting aan zijne ouders te betoonen, als deze door de gebreken en de kwalen van den ouderdom worden bezocht.</note>.</verse>

<verse osisID="Prov.23.23"> Koop waarheid en verkoop ze niet, - wijsheid en tucht en kennis<note n="600">Om de wijsheid te verwerven moet men bereid zijn al het andere op te offeren, van haar mag men tot geen prijs afstand doen; vgl. IV 5, 7; XVI 16. Wat in het eerste verslid in het algemeen waarheid wordt genoemd, wordt in het tweede onderscheiden in wijsheid, d.i. de kennis der theoretische waarheden, in tucht, d.i. de practische lessen, en in kennis, d.i. de gave om de beginselen van wijsheid en tucht in het leven toe te passen.</note>.</verse>

<verse osisID="Prov.23.24"> De vader van den rechtvaardige juicht van vreugde; die eenen wijze heeft verwekt, verheugt zich over hem<note n="601">Voor eenen braven vader is er geene grootere vreugde dan eenen zoon te hebben, die uitmunt door wijsheid en deugd.</note>.</verse>

<verse osisID="Prov.23.25"> Laat uw vader en uwe moeder zich verblijden, en laat zij juichen, die u ter wereld heeft gebracht<note n="602">Vgl. v. 24; XI; XV 20; XVII 21.</note>.</verse>

<verse osisID="Prov.23.26"> Mijn zoon, geef mij uw hart; en laat uwe oogen mijne wegen bewaren<note n="603">De wijsheid, sprekende ingevoerd, vraagt den mensch haar zijn hart, zijn zinnen en streven, zijne verlangens en zijne liefde te wijden, en zijne oogen gestadig gevestigd te houden op de wegen, door de wijsheid aangewezen, opdat de mensch niet door wellust en zingenot worde afgeleid op de wegen des verderfs; vgl. v. 27 volg.</note>.</verse>

<verse osisID="Prov.23.27"> Want een diepe kuil is de boeleerster; en een nauwe put is de vreemde vrouw<note n="604">Vgl. XXII 14.</note>.</verse>

<verse osisID="Prov.23.28"> Zij staat op de loer langs den weg als een struikroover, en de onbezonnenen, die zij aantreft, brengt zij om het leven<note n="605">Onder een nieuw beeld (als een struikroover) wordt aangeduid, hoe de verleidster den onbezonnene naar ziel en lichaam in het verderf stort; vgl. VII 21 volg. In het Hebr. luidt het tweede verslid: en zij vermeerdert het getal van de trouweloozen onder de menschen, d.i. door hare verleiding kweekt zij argwaan, ontrouw tusschen de echtgenooten, verbreekt zij den band tusschen ouders en kinderen, overheden en onderhoorigen enz.</note>.</verse>

<verse osisID="Prov.23.29"> Bij wien is wee? bij wiens vader is wee? bij wien zijn twisten? bij wien kuilen? bij wien wonden zonder reden? bij wien ontstoken oogen<note n="606">Hebr.: Bij wien is ach? bij wien wee? bij wien twist? bij wien gejammer? enz. In deze korte, opeengedrongen vragen worden treffend de rampzalige gevolgen der drankzucht afgeschilderd. Wonden zonder reden, d.i. wonden, die men gemakkelijk had kunnen ontwijken. Ontstoken oogen: eene vooral in Palestina gevreesde ziekte, gevolg der drankzucht.</note>?</verse> 


<verse osisID="Prov.23.30"> Is het niet bij hen, die nachtbraken bij den wijn, en er op uit zijn bekers te ledigen<note n="607">Het tweede verslid luidt in het Hebr.: die komen om het mengsel te onderzoeken.</note>?</verse>

<verse osisID="Prov.23.31"> Zie niet naar den wijn, als hij goudgeel blinkt, als zijne kleur fonkelt in het glas; zachtkens gaat hij naar binnen<note n="608">Laat u niet bekoren door den wijn en verleiden tot onmatig gebruik. Goudgeel blinkt, Hebr. zich purper kleurt; ook de roode druif was inheemsch in Palestina.</note>;</verse>

<verse osisID="Prov.23.32"> maar ten laatste bijt hij als een adder, en als eene koningsslang verspreidt hij venijn<note n="609">De edele gave Gods wordt voor den dronkaard venijn. Eene koningsslang, zie Ps. XC noot 8.</note>.</verse>

<verse osisID="Prov.23.33"> Uwe oogen zullen naar vreemde vrouwen<note n="610">Vreemde vrouwen: eenigen vertalen hier het Hebr. met vreemde dingen, wonderlijke beelden als vrucht van zijne verhitte verbeelding, waaraan dan in het tweede verslid beantwoorden schandelijke dingen. Maar met de Vulgaat en de oude vertalingen mag men hier het verband zien aangeduid tusschen dronkenschap en wulpschheid; uit het verdorven hart komt de schandelijke taal. Waar overdaad is en dronkenschap, daar heerscht de wulpschheid, zegt de H. Hiëronymus.</note> zien, en uw hart zal schandelijke dingen spreken.</verse>

<verse osisID="Prov.23.34"> En gij zult zijn als iemand, die slaapt in het midden der zee, en als een sluimerende stuurman, die het roer verloren heeft<note n="611">Van zijn bewustzijn beroofd is de dronkaard blootgesteld aan allerlei gevaren. Het tweede verslid luidt in het Hebr.: en als iemand, die ingeslapen is op den top van den mast, waar de schommeling van het schip het meest gevoeld wordt. Wellicht wordt hiermede ook de toestand geschilderd, waarin de verhitte geest van den dronkaard verkeert.</note>;</verse>

<verse osisID="Prov.23.35"> en gij zult zeggen: zij sloegen mij, maar het deed mij geen pijn; zij sleurden mij voort, en ik, ik voelde het niet. Wanneer zal ik wakker worden en opnieuw wijn vinden<note n="612">Schier onverbeterlijk is de dronkaard; hij vooral is in den vollen zin des woords de slaaf van zijnen hartstocht geworden; ongevoelig voor hoogere indrukken zoekt hij telkens in den drank nieuwe prikkeling voor zijn verstompten geest. En gij zult zeggen, ontbreekt in het Hebr. Sprekende ingevoerd, wordt hij voorgesteld met de vage waarneming van het leed, dat hem overkomen is of boven het hoofd hangt; maar na den roes is de eerste gedachte, waar nieuwe prikkeling te vinden is.</note>?</verse>

</chapter>
<chapter osisID="Prov.24"> 
 

<title type="chapter">Hoofdstuk XXIV.</title><p>Niet afgunstig zijn op de boozen (v. 1, 2, 19, .20 Lof der wijsheid (v. 3-6, 13, .14 Schande der dwaasheid (v. 7-.9 Moedeloosheid (v. .10 Den naaste bijstaan in den nood (v. 11, .12 IJdelheid der aanslagen tegen den rechtvaardige (v. 15, .16 Geen leedvermaak (v. 17, .18 Eerbied voor goddelijk en menschelijk gezag (v. 21, .22 - Oordeelen naar gerechtigheid (v. 23-.25 Een treffelijk antwoord (v. .26 Het noodzakelijke op de eerste plaats (v. .27 De ongeroepen getuige (v. .28 Wraakzucht (v. .29 Luiheid en hare gevolgen (v. 30-.34</p>


<verse osisID="Prov.24.1"> Wees niet naijverig op booswichten, en begeer niet met hen te zijn;</verse>

<verse osisID="Prov.24.2"> want op roof zint hun hart, en bedrog spreken hunne lippen<note n="613">In v. 1 en 2 wordt de waarschuwing gegeven, om niet, naijverig op de oogenblikkelijke welvaart der booswichten, de begeerte te voeden van hunne voorbeelden te volgen, in hun lot te deelen. Want die welvaart is verkregen door ongerechtigheid in woord en daad, en zal niet bestendig zijn; vgl. v. 19; III 31; XXIII 17; Ps. XXXVI 1, 7.</note>.</verse>

<verse osisID="Prov.24.3"> Door wijsheid wordt een huis gebouwd, en hechtheid verkrijgt het door verstand<note n="614">Daarentegen maakt de wijsheid, de deugd (v. 3 en 4), den mensch in waarheid gelukkig. Het gansche gebouw van tijdelijk en eeuwig geluk wordt door haar opgetrokken, bevestigd en rijkelijk voorzien van alles, wat men naar ziel en lichaam kan begeeren; vgl. III 10; VIII 18, 21; XIV 1.</note>;</verse>

<verse osisID="Prov.24.4"> door kennis worden de voorraadkameren gevuld met allerlei kostbaar en overkeurig goed.</verse>

<verse osisID="Prov.24.5"> Een wijs man is sterk; en een verstandig man is kloek en veelvermogend<note n="615">Groot is de kracht van den wijze, den deugdzame, die, vrij van overtollige zorgen, op God vertrouwt. In den strijd tegen alle vijandige machten (v. 6) zal hij overwinnaar blijven, als beradenheid en beleid gepaard gaan met deugd; vgl. XI 14; XV 22; XX 18; XXI 22.</note>.</verse>

<verse osisID="Prov.24.6"> Want met beleid wordt de krijg begonnen; en de zege is waar veel raad wordt gehouden.</verse>

<verse osisID="Prov.24.7"> Te hoog is voor den dwaas de wijsheid; in de poort zal hij zijnen mond niet opendoen<note n="616">De wijsheid ligt buiten het bereik van den dwaze, den goddelooze (vgl. I Cor. II 14); daarom zal hij in de poort, waar naar Oostersche zeden recht gesproken wordt, en de zaken van algemeen belang behandeld worden, zijnen mond niet opendoen.</note>.</verse>

<verse osisID="Prov.24.8"> Die bij zichzelven overlegt kwaad te doen, hij moet een dwaas genoemd worden<note n="617">Men moet medelijden hebben met den mensch, die zondigt uit zwakheid; maar een dwaas, Hebr. een aartsdeugniet, verdient hij genoemd te worden, die met voorbedachten rade het kwade zoekt.</note>.</verse> 

<verse osisID="Prov.24.9"> Wat de dwaze overlegt is zonde, en een gruwel voor de menschen is de kwaadspreker<note n="618">Wat die dwaze (v. 8) overlegt, verdient in volstrekten zin den naam van zonde; hij is evenals de kwaadspreker, Hebr. de spotter, een voorwerp van afschuw voor de menschen.</note>.</verse>

<verse osisID="Prov.24.10"> Als gij ontmoedigd gaat wanhopen op den dag der benauwing, dan neemt uwe kracht af<note n="619">Eene waarschuwing tegen moedeloosheid bij dringenden nood; die dan den moed verliest, zal onvermijdelijk zijne kracht ontoereikend vinden om zich te redden uit den nood. Het vertrouwen op God moet juist op den dag der benauwing den moed verhoogen, de kracht verdubbelen.</note>.</verse>

<verse osisID="Prov.24.11"> Bevrijd hen, die ter dood geleid worden; en laat niet af hen te redden, die ten verderve gesleept worden<note n="620">Op een ieder rust de plicht naar zijn vermogen den naaste te redden uit lichamelijken of geestelijken nood; of meer in het bijzonder, een rechter, een getuige is verplicht in het gericht den onschuldige te vrijwaren voor veroordeeling.</note>.</verse>

<verse osisID="Prov.24.12"> Als gij zeggen zoudt: De krachten schieten te kort! - Hij, die het hart doorschouwt, Hij weet het; en den Hoeder van uwe ziel ontgaat niets, en Hij zal den mensch vergelden naar zijne werken<note n="621">De krachten schieten te kort; Hebr. zie, wij wisten het niet. Hier mag geene onmacht of onwetendheid voorgewend worden; de ware liefde is tot groote dingen in staat; vgl. I Cor. XIII 4 volg. God, die harten en nieren doorschouwt, kent de ijdelheid van dergelijke voorwendsels en zal den mensch vergelden naar zijne werken.</note>.</verse>

<verse osisID="Prov.24.13"> Eet honig, mijn zoon, want die is goed, en honigzeem, zoo zoet voor uw gehemelte<note n="622">In het land van melk en honig (vgl. Ex. III 8) is honig het beeld van alles wat zoet en aangenaam is.</note>.</verse>

<verse osisID="Prov.24.14"> Zoodanig is ook de leer der wijsheid voor uwe ziel; en hebt gij haar gevonden, dan zult gij in het einde hoop hebben, en uwe hoop zal niet verijdeld worden<note n="623">Wat de honig is voor het gehemelte, moet de wijsheid zijn voor de ziel; zij geeft onvergankelijk geluk; vgl. XXIII 18; Ps. XVIII 11.</note>.</verse>

<verse osisID="Prov.24.15"> Leg geene lagen en zoek geene goddeloosheid in de woning van den rechtvaardige, en verstoor zijne rust niet<note n="624">Leg geene lagen aan den rechtvaardige, om hem op arglistige wijze in het verderf te storten; zoek geene goddeloosheid in den rechtvaardige te ontdekken, om dan, onder voorwendsel van Gods eer te wreken, hem te onderdrukken en zijne rust te verstoren. Hebr.: Belaag, o booswicht, het huis van den rechtvaardige niet.</note>.</verse>

<verse osisID="Prov.24.16"> Want<note n="625">IJdel zijn de aanslagen van den goddelooze tegen den rechtvaardige, die door God gesteund en geholpen wordt. Want hoe dikwijls hij door eenig onheil of lijden getroffen worde, onder Gods bijstand zal hij telkens wederom opstaan, terwijl de goddelooze zal nederstorten om niet weer op te staan; vgl. IV 19; XIV 32; Job V 19; Ps. XXXIII 18 volg. Zevenmaal, d.i. zegt de H. Augustinus: ‘Hoe dikwijls hij ook valle, hij zal niet omkomen; wat niet van de ongerechtigheden, maar van de wederwaardigheden, die tot de nederigheid geleiden, verstaan moet worden’. Evenwel wordt deze spreuk (met bijvoeging van ‘in die’, zevenmaal daags, waarschijnlijk overgenomen uit Ps. CXVIII 164), door gewijde schrijvers dikwerf toegepast op den rechtvaardige, die hoe dikwijls ook struikelend, telkens door rouw en boete weer opstaat uit zijne fouten, en toch daarom, gelijk de H. Hiëronymus opmerkt, den naam van rechtvaardige niet verliest.</note> zevenmaal valt de rechtvaardige en staat hij wederom op; maar de goddeloozen storten neder in het onheil.</verse>

<verse osisID="Prov.24.17"> Als uw vijand valt, verheug u niet; en laat uw hart niet juichen in zijnen ondergang<note n="626">Ook in het Oud Verbond was het verboden zichzelven te wreken en te juichen in den ondergang van den vijand; vgl. Lev. XIX 18; Job. XXXI 29.</note>;</verse>

<verse osisID="Prov.24.18"> opdat de Heer het wellicht niet zie, en het Hem mishage, en Hij zijnen toorn van hem afwende<note n="627">Door uw leedvermaak zoudt gij schuldig staan voor God, schuldiger wellicht dan uw vijand; en de straf Gods, reeds gereed voor uwen vijand, zoudt gij afroepen op uw elgen hoofd.</note>.</verse>

<verse osisID="Prov.24.19"> Wedijver niet met de booswichten, en wees niet naijverig op de goddeloozen<note n="628">Wedijver niet, Hebr. ontbrand niet in toorn of ijverzucht, erger u niet aan het voorbijgaand geluk der booswichten; vgl. v. 1; XXIII 17.</note>;</verse>

<verse osisID="Prov.24.20"> want voor de boozen is er geene hoop op de toekomst, en de lamp der goddeloozen gaat uit<note n="629">De goddeloozen kunnen noch voor dit, noch voor het ander leven de blijde hoop koesteren, die de rechtvaardigen gelukkig maakt; vgl. v. 14; X 25, 28; XI 7; XIII 9.</note>.</verse>

<verse osisID="Prov.24.21"> Mijn zoon, vrees den Heer en den koning; en laat u niet in met lasteraars<note n="630">Niet alleen aan God, maar ook aan den koning, als plaatsbekleeder Gods, is de mensch eerbiedige hulde en gehoorzaamheid om des gewetens wille verschuldigd; vgl. Rom. XIII 1-5; I Pet. II 17. Lasteraars, Hebr. andersgezinden, woelzieken, oproerlingen, die met woord en daad te kort doen aan den eerbied jegens God en den koning.</note>;</verse>

<verse osisID="Prov.24.22"> want plotseling daagt hun ondergang<note n="631">Voor beiden, d.i. voor hen, die hetzij tegen God hetzij tegen den koning in verzet komen, of èn voor de onruststokers èn voor degenen, die zich met hen inlaten, daagt plotseling het verderf, de ondergang, zoodat zij het strafgericht niet kunnen voorzien en ontwijken. Volgens anderen komt plotseling de verderving van de zijde van beiden, d.i. van God en van den koning, over de onruststokers.</note>; en beider verderf - wie kent het?</verse>

<verse osisID="Prov.24.23"> Ook dit is voor wijzen<note n="632">Met dit vers begint een nieuw klein aanhangsel van spreuken, naar de Vulgaat en de oude vertalingen bestemd voor wijzen, voor beoefenaars der wijsheid. Velen echter vertalen het Hebr.: ‘Ook deze (spreuken) zijn van wijzen’, hetgeen dan verstaan kan worden in denzelfden zin als de woorden van wijzen XXII 17; vgl. noot aldaar.</note>: Aan- zien des persoons in het gericht is niet goed<note n="633">Het is niet goed, d.i. zeer slecht, iemand in het gericht met aanzien des persoons te oordeelen; vgl. XVIII 5.</note>.</verse>

<verse osisID="Prov.24.24"> Die tot den goddelooze zeggen: Gij zijt onschuldig; hen zullen de volken vloeken en de natiën verwenschen<note n="634">Ook in v. 24 en 25 wordt het woord gericht vooral tot rechters en pleitbezorgers; hun wordt zegen of vloek aangekondigd, naar gelang zij het recht gehandhaafd of verkracht zullen hebben; vgl. XVII 15.</note>;</verse>

<verse osisID="Prov.24.25"> maar die hem bestraffen, zullen geprezen worden; en over hen zal komen de zegenwensch.</verse>

<verse osisID="Prov.24.26"> Eenen kus drukt hij op de lippen, die een treffelijk antwoord geeft<note n="635">De kus is het teeken van liefde, eerbied, vergiffenis; zoo is ook een goed gekozen woord, een treffelijk bescheid in staat iemands hart te winnen, iemands toorn te ontwapenen.</note>.</verse>

<verse osisID="Prov.24.27"> Breng buiten uw werk in orde, en bearbeid vlijtig uwen akker, opdat gij later u een huis moogt bouwen<note n="636">Eene wijze les voor alle tijden: Voordat iemand er aan denke een huis te bouwen, een huisgezin te vestigen, moet hij eerst door arbeidzaamheid en vlijt toonen in het bestaan van een gezin te kunnen voorzien; eerst zorgen voor het noodzakelijke, naderhand voor het nuttige en aangename.</note>.</verse>

<verse osisID="Prov.24.28"> Treed niet zonder grond op als getuige tegen uwen naaste; en misleid niemand met uwe lippen<note n="637">Die zonder grond, niet opgeroepen tot handhaving van waarheid en recht, zich opwerpt als getuige tegen zijnen naaste, stelt zich bloot om, door hartstocht verblind, een vermetel getuigenis af te leggen, den rechter te misleiden en mede te werken tot de veroordeeling van eenen onschuldige.</note>.</verse>

<verse osisID="Prov.24.29"> Zeg niet: Gelijk hij mij gedaan heeft, zoo zal ik hem doen; ik zal een ieder vergelden naar zijn werk<note n="638">Aan God is de wraak; geen mensch mag zich zelven recht verschaffen tegen zijnen naaste, allerminst bij beleedigingen; vgl. XX 22. Gold dit reeds onder de wet der vreeze, hoeveel te meer onder de wet der liefde; vgl. Matth. V 44; Rom. XII 19 volg.</note>.</verse>

<verse osisID="Prov.24.30"> Langs den akker van een luiaard ging ik voorbij, en langs den wijngaard van een man zonder verstand<note n="639">In v. 30 en volg. wordt eene levendige voorstelling gegeven van de luiheid en hare gevolgen. De luiaard is een man van onverstand.</note>;</verse>

<verse osisID="Prov.24.31"> en zie, alles was vol distelen, en de oppervlakte was bedekt met doornen, en de steenen muur<note n="640">De steenen muur om den wijngaard verhinderde bij hevige regens het afspoelen der aardlaag op de rotsachtige wijnbergen, en beschutte den wijngaard tegen vossen en andere dieren; vgl. Cant. II 15.</note> lag vernield.</verse>

<verse osisID="Prov.24.32"> Toen ik dat zag, legde ik het in mijn hart, en trok uit het voorbeeld deze les:</verse>

<verse osisID="Prov.24.33"> Een weinig, zeide ik, wilt gij slapen, eene wijle sluimeren, eventjes de handen over elkander leggen om uit te rusten,</verse>

<verse osisID="Prov.24.34"> en - de nooddruft zal u overvallen als een renbode, en de armoede als een man in volle wapenrusting<note n="641">V. 33 en 34 zijn eene bijna letterlijke herhaling van VI 10, 11; vgl. aanteekeningen aldaar.</note>.</verse>

</chapter>
<chapter osisID="Prov.25">
 

<title type="chapter">Hoofdstuk XXV.</title><p>Opschrift eener nieuwe verzameling (v. .1 Plichten en grootheid van vorsten (v. 2-.5 Gods majesteit (v. 3, .27 Bescheidenheid, nederigheid (v. 6, .7 Voorzichtigheid bij twist en geschillen (v. 8-.10 Woorden te gepaster tijd (v. 11, .12 Een trouwe bode, eene goede tijding (v. 13, .25 Een ijdele pocher (v. .14 Geduld (v. .15 Matiging en zelfbeheersching (v. 16, 17, 27, .28 Valsche getuigenis (v. .18 Trouweloosheid (v. .19 Ongepast vreugdebetoon (v. .20 Weldoen aan vijanden (v. 21, .22 Achterklap (v. .23 Een twistziek wijf (v. .24 De val van den rechtvaardige (v. .26</p>


<verse osisID="Prov.25.1"> Ook dit zijn Spreuken van Salomon, die door de mannen van Ezechias, den koning van Juda, zijn overgebracht<note n="642">Dit vers bevat het opschrift eener nieuwe verzameling van Spreuken. Deze zijn door de mannen van koning Ezechias, ongeveer 250 jaren na de regeering van Salomon, uit de geschriften van dezen koning (vgl. III Reg. IV 32), of uit de annalen des rijks, of wellicht uit de mondelinge overlevering, in eene nieuwe verzameling overgebracht, en aan het Boek der Spreuken toegevoegd. Wie deze mannen van Ezechias, den koning van Juda, waren, is niet met zekerheid te zeggen; eenigen denken aan den profeet Isaias, aan Sobna en Joahe (vgl. Is. XXXVII 1 volg.; IV Reg. XVIII 18) of aan eenige leerlingen der profeten onder toezicht der eerstgenoemde mannen. Uit de woorden: ook dit zijn Spreuken van Salomon, blijkt dat zij de reeds bestaande verzameling hebben gekend, en zoowel de voorafgaande Spreuken als de hier volgende aan Salomon hebben toegeschreven.</note>.</verse>

<verse osisID="Prov.25.2"> Gods eer is het eene zaak verborgen te houden, en der koningen eer eene zaak uit te vorschen<note n="643">De eer, de opperste Majesteit, Gods is gelegen in de ondoorgrondelijkheid van zijn oneindig Wezen, in de onnaspeurlijkheid zijner werken. Hij heeft zich gewaardigd zijne grootheid en liefde te openbaren aan den mensch, maar Hij blijft voor dezen een verborgen God, Wiens oordeelen ondoorgrondelijk, Wiens wegen onnaspeurlijk zijn (vgl. Is. XLV 15; Rom. XI 33). Die vermetel wil doordringen in Gods Majesteit, wordt overstelpt door haren luister; vgl. v. 27. - De eer der koningen daarentegen is het, een onderzoek in te stellen naar den toestand van hun rijk, verborgen onrecht te straffen, waarheid en recht te doen zegepralen. Het Hebreeuwsche woord, hier vertaald door verbum, sermo, beteekent hier, gelijk dikwijls elders, eene zaak.</note>.</verse> 


<verse osisID="Prov.25.3"> De hemel in de hoogte, en de aarde in de diepte, en het hart der koningen zijn onnaspeurlijk<note n="644">Wie is in staat de hoogte des hemels te meten, de diepte der aarde te peilen? En wanneer het dan evenzeer moeilijk is na te gaan, wat er omgaat in het binnenste van den mensch (vgl. XX 5; Jer. XVII 9; I Cor. II 11), hoeveel te meer mag dan onnaspeurlijk heeten het hart der koningen, bij wie wijze voorzichtigheid dikwerf vordert, gedachten en plannen verborgen te houden.</note>.</verse>

<verse osisID="Prov.25.4"> Neem den roest weg van het zilver, en geheel zuiver zal een stuk huisraad te voorschijn komen<note n="645">Hebr.: Neem het schuim weg van het zilver, en er komt voor den kunstenaar een stuk huisraad te voorschijn.</note>;</verse>

<verse osisID="Prov.25.5"> neem de ongerechtigheid weg uit 's konings aanschijn<note n="646">Vers 4 en 5 bevatten eene vergelijking: Gelijk een zilveren stuk huisraad in volle schoonheid te voorschijn komt, nadat men den roest heeft weggenomen, of, naar het Hebr., gelijk door eenen kunstenaar slechts uit gelouterd zilver een stuk huisraad wordt vervaardigd, zoo zal 's konings troon door gerechtigheid geschraagd worden, nadat men de ongerechtigheid (Hebr. den booze), de slechte raadslieden, uit 's konings omgeving verwijderd heeft; vgl. XVI 12.</note>, en door gerechtigheid zal zijn troon geschraagd worden.</verse>

<verse osisID="Prov.25.6"> Treed niet laatdunkend op in 's konings tegenwoordigheid, en stel u niet op de plaats der grooten.</verse>

<verse osisID="Prov.25.7"> Want beter is het, dat men tot u zegge<note n="647">Eene les om, uit vrees voor vernedering en beschaming, bescheiden op te treden in het gezelschap van aanzienlijken; vgl. Luc. XIV 8 volg.</note>: Kom herwaarts hooger op, dan dat men u vernedere voor de oogen van eenen aanzienlijke.</verse>

<verse osisID="Prov.25.8"> Wat uwe oogen gezien hebben<note n="648">Wat uwe oogen gezien hebben: Deze woorden behooren in het Hebr. nog tot het vorige vers: voor de oogen van eenen aanzienlijke, dien uwe oogen zagen, d.i. voor wien gij daar verlegen zoudt staan, voor wien gij wellicht plaats zoudt moeten maken.</note>, breng dat in een twist niet overijld te berde; uit vrees, dat gij later niet bij machte zoudt zijn het weer goed te maken, als gij uwen naaste oneer hebt aangedaan<note n="649">Eene waarschuwing om in een twist uit drift of hartstocht zich niet iets, al is het ook met eigen oogen waargenomen, te laten ontvallen, wat den naaste tot oneer strekt. Gij zoudt spoedig berouw daarover hebben en wellicht niet in staat zijn de zaak weer goed te maken. Hebr.: ‘Ga niet overijld uit om te twisten, opdat niet - wat zoudt gij doen aan het einde daarvan (van den twist), als uw naaste u beschaamd heeft gemaakt’.</note>.</verse> 


<verse osisID="Prov.25.9"> Doe uwe twistzaak af met uwen vriend, maar maak een geheim niet bekend aan eenen vreemde<note n="650">Eene vermaning om een geschil onder elkander af te doen (vgl. Matth. XVIII 15); of, gelijk anderen verstaan, ook met alle geoorloofde middelen de zaak voor het gerecht te bepleiten, zonder evenwel een toevertrouwd geheim te openbaren. De openbaring toch van een dergelijk geheim zou in het onderhavige geval uw goed recht niet bewijzen, integendeel (v. 10) u zelven gehaat maken en blootstellen aan rechtmatige verwijtingen. Hebr.: ‘Doe uw eigen zaak af met uwen naaste en openbaar niet het geheim van een ander’, enz.</note>;</verse>

<verse osisID="Prov.25.10"> opdat hij wellicht, dat hoorende, u niet beschimpe, en u niet verwijtingen blijve maken. 

Goedgunstigheid en vriendschap brengen uitkomst aan; tracht ze te behouden, opdat gij niet bloot moogt staan aan verwijtingen<note n="651">Deze spreuk ontbreekt in het Hebr.; zij kan met de voorgaande verbonden worden: Maak u geen vijanden door openbaring van geheimen; daarentegen is het voor u bij de verdediging uwer zaak veel waard, de goedgunstigheid en vriendschap van anderen te bezitten; wees derhalve bezorgd, deze niet door onvoorzichtigheid te verliezen.</note>.</verse>

<verse osisID="Prov.25.11"> Gouden appelen op zilveren pronkschalen, zoo is hij, die een woord spreekt te gepaster tijd<note n="652">Gouden appelen (granaat-, oranjeappelen) op fijn bewerkte zilveren pronkschalen zijn eene verlustiging, voor het oog; eveneens maakt (Hebr.) een woord te gepaster tijd gesproken eenen aan genamen indruk; vgl. XV 23.</note>.</verse>

<verse osisID="Prov.25.12"> Een gouden oorring en eene schitterende parel is hij, die een verstandig en gezeglijk mensch terechtwijst<note n="653">Eene terechtwijzing, die goed wordt opgenomen, is eene schoone en kostbare zaak. Naar het Hebr. is de zin: Gelijk eene schitterende parel hangende aan een gouden oorring een schoon geheel vormt, zoo behoort bij een verstandig berisper een gewillig luisterend oor; vgl. XV 31.</note>.</verse>

<verse osisID="Prov.25.13"> Als de frischheid der sneeuw ten dage des oogstes, zoo is een trouwe bode voor die hem afzond; diens ziel brengt hij tot rust<note n="654">Terwijl in andere landen de dranken worden afgekoeld door ijs, geschiedt zulks in Palestina door de sneeuw, die van de bergen wordt aangevoerd. Gelijk de sneeuw eene aangename verfrissching geeft ten dage des oogstes, bij de grootste zomerhitte, zoo brengt een bode, die zijne zending trouw heeft volbracht, eene weldadige verkwikking aan zijnen lastgever.</note>.</verse>

<verse osisID="Prov.25.14"> Wolken en wind, niet gevolgd door regen, zoo is een grootspreker, die zijne beloften niet ten uitvoer brengt<note n="655">Wolken, die voorbijtrekken zonder de dorstige aarde te verkwikken met malschen regen, maken een gelijken indruk van teleurgestelde hoop als een man, die groote verwachtingen wekt, maar zijn woord niet houdt. Wolken zonder water worden ook de valsche leeraars genoemd II Petr. II 17; Ep. Jud. 12.</note>.</verse> 

<verse osisID="Prov.25.15"> Door geduld vermurwt men eenen vorst, en eene zachte tong breekt wat hard is<note n="656">Wil men iets vermogen op het hart van eenen onverbiddelijken vorst, die slechts uit wat hard is (Hebr. gebeente) schijnt te bestaan, dan moet het geschieden door geduld en zachtheid; vgl. XV 1.</note>.</verse>

<verse osisID="Prov.25.16"> Hebt gij honig gevonden, eet er van zooveel u dienstig is; opdat gij wellicht er niet oververzadigd van wordt en hem uitspuwt<note n="657">Matig gebruik, onthouding, is de groote voorwaarde voor blijvend genot; onbeperkt gebruik brengt walging.</note>.</verse>

<verse osisID="Prov.25.17"> Houd uwen voet terug uit het huis van uwen naaste, opdat hij niet u moede worde en u hate<note n="658">De voorafgaande spreuk toegepast op de betuiging van vriendschap. Houd uwen voet, Hebr.: maak uwen voet zeldzaam, houd hem verwijderd van het huis enz., d.i. doe uwen vriend geen overlast aan, overloop hem niet.</note>.</verse>

<verse osisID="Prov.25.18"> Eene werpspies en een zwaard en een scherpe pijl is de mensch, die een valsch getuigenis aflegt tegen zijnen naaste<note n="659">Een valsch getuigenis is een zedelijk moordtuig; het is als een moker (uit het Hebr.), die het hoofd verbrijzelt, een zwaard, dat den hals afsnijdt, een pijl, die het hart doorboort.</note>.</verse>

<verse osisID="Prov.25.19"> Een rotte tand en een wankele voet is het vertrouwen op eenen trouwelooze ten dage van den nood<note n="660">Van eenen rotten tand en eenen wankelen voet heeft men weinig dienst, wel veel last en ongemak te wachten; eveneens kan het vertrouwen op eenen trouwelooze ten dage van den nood geen nut, maar groote gevaren opleveren.</note>,</verse>

<verse osisID="Prov.25.20"> en hij legt den mantel af op den dag der koude<note n="661">En hij legt enz. Naar de Vulgaat behooren deze woorden nog tot de voorafgaande spreuk in dezen zin: Die vertrouwen stelt op eenen trouwelooze, zal ten dage van den nood zich van hulp verstoken zien, en niet minder teleurgesteld dan een ander, die op eenen kouden winterdag zijnen mantel mist. In het Hebr. ontbreekt het koppelteeken, en behooren deze woorden bij eene nieuwe spreuk in v. 20: Even dwaas als het is op den dag der koude zijnen mantel af te leggen, of azijn te gieten op plantaardig loogzout (potasch), dat door de vermenging met azijn kracht en bruikbaarheid verliest: even onzinnig is het feestliederen toe te zingen aan een bedrukt hart. Anderen denken hier liever aan delfstoffelijk loogzout (soda), dat opbruischt, als er azijn op gegoten wordt; even stuitend (LXX azijn op eene wonde) is het voor het menschelijk gevoel, iemand in zijn leed te bespotten door het zingen van vreugdeliederen.</note>. 

(Hij giet) azijn op loogzout, die feestliederen toezingt aan een bedrukt hart. 

Gelijk de mot schadelijk is voor een kleedingstuk, en de worm voor het hout, zoo de droefheid voor iemands hart<note n="662">Deze spreuk komt eveneens voor bij de LXX, maar ontbreekt in het Hebr.; vgl. XV 13; XVII 22.</note>.</verse> 

<verse osisID="Prov.25.21"> Als uw vijand honger heeft, spijzig hem; als hij dorst heeft, geef hem water om te drinken<note n="663">Uit v. 21 en 22 blijkt, dat liefde jegens vijanden ook onder de oude Wet niet onbekend was. Eene edele wraak moet geoefend worden aan den vijand door daden van grootmoedige liefde; daardoor zult gij gloeiende kolen vergaderen op zijn hoofd, den blos van schaamte brengen op zijn gelaat; neemt hij die heilzame beschaming gunstig op, dan zal hij zijn ongelijk erkennen, de wederliefde zal in zijn hart ontstoken, en de vijand in eenen vriend veranderd worden. Maar mocht gij ook dien gelukkigen uitslag niet verkrijgen, dan zal toch de God van liefde en barmhartigheid u uwe goede daad vergelden; vgl. Rom. XII 20.</note>;</verse>

<verse osisID="Prov.25.22"> zoo toch zult gij gloeiende kolen vergaderen op zijn hoofd, en de Heer zal het u vergelden.</verse>

<verse osisID="Prov.25.23"> Noordenwind jaagt den regen weg, en een ernstig gelaat de kwaadsprekende tong<note n="664">De kwaadspreker, die geen open oor vindt voor zijne eerroovende taal, maar integendeel op een ernstig gelaat eene berisping leest van zijn snood bedrijf, zal spoedig aftrekken. Hebr.: Noordenwind (of eigenlijk de wind uit onbekende streken, waaraan in het tweede verslid beantwoordt de in het geheim kwaadsprekende tong) brengt regen voort en de heimelijke tong (maakt) een droevig aangezicht, d.i. brengt droefheid voort.</note>.</verse>

<verse osisID="Prov.25.24"> Beter is het te wonen op eenen hoek van het dak, dan met een twistziek wijf en in hetzelfde huis<note n="665">Vgl. XXI 9.</note>.</verse>

<verse osisID="Prov.25.25"> Frisch water voor eene dorstende ziel, zoo is eene goede tijding uit verren lande<note n="666">Eene goede tijding uit verren lande, waarnaar iemand reikhalzend heeft uitgezien, is eene verkwikking voor het hart, gelijk een dronk frisch water voor eene dorstende ziel; vgl. v. 13; XV 30.</note>.</verse>

<verse osisID="Prov.25.26"> Eene door den voet troebel gemaakte bron en eene verontreinigde wel is een rechtvaardige, die valt voor het aangezicht van den goddelooze<note n="667">De rechtvaardige was vroeger een voorwerp van stichting (vgl. X 11); nu voor het aangezicht, ten aanschouwen, van den goddelooze gevallen en ontrouw geworden aan zijne beginselen, aan waarheid of deugd, is hij eene bron van ergernis geworden.</note>.</verse>

<verse osisID="Prov.25.27"> Gelijk het voor iemand niet goed is veel honig te eten, zoo zal hij, die de Majesteit wil uitvorschen, overstelpt worden door haren luister<note n="668">Misbruik en vermetelheid zijn zelfs bij de beste zaken verderfelijk. Met heilig ontzag trachten in te dringen in de zaken Gods verheft den geest, verwarmt het hart; maar wie in vermetelen overmoed meent de Majesteit, het oneindig Wezen, de geheimen en de wegen Gods te kunnen uitvorschen, vindt niet slechts teleurstelling, maar ook wordt zijn geest verblind door den stralenden luister van Gods Majesteit; vgl. v. 2 en 16. Het Hebr. wordt verschillend vertaald.</note>.</verse>

<verse osisID="Prov.25.28"> Gelijk eene stad, die open ligt en zonder ringmuur is, zoo is een man, die bij het spreken zijnen geest niet in bedwang kan houden<note n="669">Een man zonder zelfbeheersching staat bloot aan alle aanslagen zijner vijanden. In loquendo ontbreekt in den grondtekst.</note>.</verse>

</chapter>
<chapter osisID="Prov.26">
 

<title type="chapter">Hoofdstuk XXVI.</title><p>Den dwaze voegt geene eer, maar beschaming en kastijding (v. 1, 3-5, 7-.12 Onverdiende vervloeking (v. .2 Zijne belangen niet toevertrouwen aan eenen dwaas (v. .6 De luiaard (v. 13-.16 Het ongeroepen zich mengen in eenen twist (v. .17 Bij zijne handelingen letten op de gevolgen (v. 18, .19 Twiststokers en oorblazers (v. 20-.22 Ontveinsde haat, geveinsde vriendschap, valschheid (v. 23-.28</p>


<verse osisID="Prov.26.1"> Als sneeuw in den zomer en regen in den oogsttijd, zoo ongepast is eere voor den dwaas<note n="670">Sneeuw in den zomer, regen in den oogsttijd zijn beide vooral in Palestina zeldzaam en richten groote schade aan; eveneens zou eere of aanzien den dwaas slechts tot grooter verderf strekken.</note>.</verse>

<verse osisID="Prov.26.2"> Gelijk de vogel, die naar elders heenvliegt, en de musch, die in het wild rondfladdert, zoo zal een onverdiend uitgesproken vloek op iemand neerkomen<note n="671">De vogel, de musch, Hebr. de musch, de zwaluw. Op iemand neerkomen, d.w.z. terugvallen op dengene, die zonder reden den vloek had uitgesproken. Het Hebr. heeft echter: ‘zal niet neerkomen’. Dan is de zin, dat zulk een vloek niemand treft, maar verdwijnt, gelijk een vogel in de lucht.</note>.</verse>

<verse osisID="Prov.26.3"> Eene zweep voor het paard en een toom voor den ezel en eene tuchtroede voor den rug der dwazen<note n="672">Die niet hooren wil, moet voelen. De dwaas, die zijne rede niet gebruikt, moet als het redelooze dier door de harde tuchtroede worden voortgedreven; vgl. X 13; XIX 29.</note>.</verse>

<verse osisID="Prov.26.4"> Antwoord den dwaas niet naar zijne dwaasheid, opdat gij aan hem niet gelijk wordt<note n="673">Gij moet den dwaas niet antwoorden naar zijne dwaasheid, d.i. op eenen toon of eene manier, welke u aan hem gelijk zou maken, of, wanneer gij zonder nut dwaselijk uwen tijd en uwe moeite zoudt verspillen.</note>.</verse>

<verse osisID="Prov.26.5"> Antwoord den dwaas naar zijne dwaasheid, opdat hij zich niet inbeelde wijs te zijn<note n="674">Daarentegen moet gij den dwaas antwoorden, en wel naar zijne dwaasheid verdient, op voor hem beschamende wijze, als er gevaar bestaat, dat hij anders zich zou inbeelden wijs te zijn.</note>.</verse>

<verse osisID="Prov.26.6"> Hij is kreupel aan beide voe- ten en drinkt onrecht, die zijne woorden overzendt door eenen dwazen bode<note n="675">Die zijne woorden, zijne belangen, toevertrouwt aan eenen dwazen, goddeloozen gemachtigde, maakt zich kreupel aan beide voeten, Hebr. hakt zich de voeten af, d.i. ontneemt zich de gelegenheid zelf tot zijn doel te gaan; hij drinkt onrecht, d.i. hij maakt zich verantwoordelijk voor de misslagen door zijnen gemachtigde begaan, roept over zich de ellenden, door diens dwaasheden veroorzaakt.</note>.</verse>

<verse osisID="Prov.26.7"> Evenals een kreupele nutteloos fraai gevormde beenen heeft, zoo past eene spreuk niet in den mond der dwazen<note n="676">Een kreupele, een lamme, heeft geen dienst van zijne beenen, hoe fraai die overigens ook gevormd mogen zijn; een dwaas weet geen goed gebruik te maken van eene spreuk, hoe schoon en verheven deze ook moge zijn.</note>.</verse>

<verse osisID="Prov.26.8"> Als die eenen steen werpt op eenen steenhoop van Mercurius, zoo is hij, die eere geeft aan eenen dwaas<note n="677">Mercurius gold bij de heidenen als de beschermgod van reizigers en kooplieden; te zijner eere waren aan de heirwegen zuilen of beelden opgericht, en de voorbijgangers wierpen eenen steen bij die zuilen, waardoor allengs steenhoopen ontstonden. Evenals die vereering nu dwaas en bespottelijk is, evenzeer is het uitzinnig eere te geven aan eenen dwaas. Naar den zin der Septuagint wordt door velen het eerste verslid in het Hebr. vertaald: gelijk het vastbinden van eenen steen in den slinger, d.i. het is dwaas eenen steen vast te binden in den slinger, zoodat hij niet naar het doel kan vliegen.</note>.</verse>

<verse osisID="Prov.26.9"> Als een doorn, die opgroeit in de hand van eenen beschonkene, zoo is eene spreuk in den mond der dwazen<note n="678">Die opgroeit, d.i. naar eene Hebreeuwsche spreekwijze: die zich bevindt of opgeheven wordt in de hand. Een doorntak in de hand van den beschonkene zou een gevaarlijk voorwerp zijn; zoo zou de dwaas eene wijsheidspreuk misbruiken tot schade van zichzelven en van anderen; vgl. v. 7.</note>.</verse>

<verse osisID="Prov.26.10"> Het vonnis maakt een einde aan rechtsgedingen; en die het stilzwijgen oplegt aan den dwaas, brengt de hartstochten tot bedaren<note n="679">Gelijk rechtsgedingen worden beeindigd door de uitspraak van den rechter, zoo worden de door het optreden van den dwaas geprikkelde hartstochten en twisten aanstonds tot bedaren gebracht, als den dwaas het stilzwijgen is opgelegd. De tegenwoordige Hebreeuwsche tekst is duister en wordt zeer verschillend vertaald en verklaard.</note>.</verse>

<verse osisID="Prov.26.11"> Gelijk een hond, die terugkeert tot zijn braaksel, zoo is een dwaas, die zijne dwaasheid herhaalt<note n="680">De hond is in het Oosten niet het zinnebeeld van trouw, maar van al wat slecht en onrein is. Hier wordt op krachtige en teekenachtige wijze het verschrikkelijke aangeduid van den herval in de zonde; vgl. II Petr. II 22.</note>.</verse>

<verse osisID="Prov.26.12"> Zaagt gij eenen mensch, die zich inbeeldt wijs te zijn? - er is meer hoop voor eenen onverstandige dan voor hem<note n="681">Een onverstandige kan zich zijn onverstand bewust zijn en verlangen naar onderrichting en bekeering; maar wat mag men verwachten van eenen waanwijze, die zich inbeeldt wijs te zijn, verheven boven elke terechtwijzing?</note>.</verse> 


<verse osisID="Prov.26.13"> De luiaard zegt: Daar is een leeuw op straat, en eene leeuwin op de wegen<note n="682">Vgl. XXII 13.</note>.</verse>

<verse osisID="Prov.26.14"> Gelijk de deur draait op hare herre, alzoo de luiaard op zijn leger<note n="683">De luiaard wentelt zich uit verveling op zijn leger, zonder het te verlaten evenals de deur, die draait op hare herre, op de spil in den beneden- of bovendrempel.</note>.</verse>

<verse osisID="Prov.26.15"> De luiaard steekt de hand onder zijnen oksel, en het kost hem moeite haar aan den mond te brengen<note n="684">Vgl. XIX 24.</note>.</verse>

<verse osisID="Prov.26.16"> De luiaard beeldt zich in wijzer te zijn dan zeven mannen, die zedenlessen spreken<note n="685">De luiaard gruwt van allen arbeid en elke inspanning; als hoogste wijsheid geldt bij hem, zich het leven zoo gemakkelijk mogelijk te maken. Daarom ziet hij medelijdend neer op zeven mannen, d.i. op iedereen, die met opoffering van gemakzucht zich wijdt aan de beoefening der wijsheid.</note>.</verse>

<verse osisID="Prov.26.17"> Evenals iemand, die eenen hond bij de ooren trekt, zoo is degene, die voorbijgaat en, driftig geworden, zich mengt in een andermans twist<note n="686">‘Wij zouden grooten vrede kunnen hebben (zegt Thomas à Kempis), als wij ons niet wilden inlaten met de gezegden en de handelingen van anderen’ Nog meer zal iemand eigen zielerust verstoren en zich blootstellen aan allerlei onaangenaamheden en gevaren, als hij ongeroepen, in drift zich mengt in een andermans twist.</note>.</verse>

<verse osisID="Prov.26.18"> Gelijk hij schuldig is, die pijlen werpt en schichten met doodelijk gevolg<note n="687">Dwaas, schuldig is hij, die meent met allerlei moordtuig om zich heen te mogen werpen zonder aansprakelijk te zijn voor de nadeelen, die uit dergelijke roekelooze daden voortvloeien.</note>;</verse>

<verse osisID="Prov.26.19"> zoo ook de man, die zijnen evenmensch bedrieglijk benadeelt en, als hij betrapt wordt, zegt: ik deed het speelswijze<note n="688">Niet minder dwaas en schuldig is hij, die, na zijnen evenmensch benadeeld te hebben, meent zich van de zaak te kunnen afmaken met de bewering, dat hij het niet kwaad bedoeld heeft; die bewering is in strijd met de daad zelve. In beide gevallen moet men letten niet alleen op de werkelijke of voorgewende bedoeling van den handelenden persoon, maar ook op de gevolgen der handeling.</note>.</verse>

<verse osisID="Prov.26.20"> Als er geen hout meer is, gaat het vuur uit; en als de oorblazer verwijderd is, bedaren de twisten<note n="689">De oorblazer levert gewoonlijk het hout, de brandstof, waardoor het twistvuur blijft branden; vgl. XVI 28; XXII 10.</note>.</verse>

<verse osisID="Prov.26.21"> Gelijk dove kolen bij gloeiende en hout bij vuur, zoo doet een gramstorig mensch twisten ontbranden<note n="690">Dove kolen bij gloeiende gloeien onmiddellijk aan; zoo doet de aanwezigheid van een gramstorig mensch onmiddellijk den twist ontbranden; vgl. XV 18.</note>.</verse>

<verse osisID="Prov.26.22"> De woorden van den oorblazer hebben eenen schijn van oprechtheid, en zij dringen door tot in het binnenste van het hart<note n="691">Vgl. XVIII 8.</note>.</verse>

<verse osisID="Prov.26.23"> Als een aarden pot, dien men met schuim van zilver zou overtrekken, zoo zijn gloeiende lippen en daarbij een hart vol boosaardigheid<note n="692">Een aarden pot (Hebr. scherf) heeft geene waarde, al wordt hij met schuim van zilver overtrokken; zoodanig zijn ook gloeiende lippen, die van liefde schijnen te blaken en overvloeien van vriendschapsbetuigingen, terwijl het hart vol boosaardigheid is.</note>.</verse>

<verse osisID="Prov.26.24"> Aan zijne lippen erkent men den vijand, terwijl hij bedrog smeedt in het hart<note n="693">Een vijand zal allicht door een of ander woord de ware gezindheid des harten verraden. Hebr.: De haatdragende vermomt zich met zijne lippen, hij veinst vriendschap, en in zijn binnenste smeedt hij bedrog.</note>.</verse>

<verse osisID="Prov.26.25"> Als hij aan zijne stem eenen zachten klank geeft, vertrouw hem niet; want zeven gruwelen zijn er in zijn hart<note n="694">Dit vers behoort nog bij het voorgaande. Als hij, de vijand, u vriendelijk toespreekt, vriendschap huichelt, vertrouw hem dan zeker niet; want juist dan zijn er zeven gruwelen, d.i. allerlei booze plannen, in zijn hart.</note>.</verse>

<verse osisID="Prov.26.26"> Die arglistig zijnen haat bedekt, diens boosheid zal openbaar worden in de vergadering<note n="695">De haatdragende moge tegenover den gehate zijne vijandschap ontveinzen, allicht zal hij tegenover anderen een woord bezigen om hen tegen zijnen vijand in te nemen, maar daardoor ook zijne ware gezindheid verraden en in de vergadering te schande gemaakt worden.</note>.</verse>

<verse osisID="Prov.26.27"> Die eenen kuil graaft, zal er in vallen; en die eenen steen voortwentelt, op dien zal hij terugvallen<note n="696">Vgl. Ps. VII 16, 17; Eccl. X 8; Eccli. XXVII 29. Die eenen steen voortwentelt tegen eene hoogte, om hem van daar op een ander neer te storten. De HH. Schriften geven ons enkele voorbeelden van eene dergelijke rechtvaardige vergelding: Esth. VII 10; Dan. VI 24; XIII 62.</note>.</verse>

<verse osisID="Prov.26.28"> Eene leugenachtige tong heeft de waarheid niet lief; en een gladde mond richt verwoestingen aan<note n="697">Door eenigen wordt het eerste verslid uit het Hebr. vertaald: Eene leugentong haat degenen, die haar slaan, hetgeen dan naar Vulgaat en Septuagint aldus verstaan kan worden: zij kan de waarheid en die haar de waarheid zeggen niet uitstaan. Maar meer algemeen wordt het vertaald: Eene leugentong haat degenen, die zij geslagen heeft; waaraan dan het tweede verslid beantwoordt: en de gladde mond van den vleier richt verwoestingen aan. Wacht u voor valschaards en vleiers; want zij blijven hunne slachtoffers ten einde toe achtervolgen.</note>.</verse>

</chapter>
<chapter osisID="Prov.27"> 
 

<title type="chapter">Hoofdstuk XXVII.</title><p>Niet vertrouwen op eene onzekere toekomst (v. .1 Eigen lof (v. .2 Gramschap (v. 3, .4 Openlijke berisping (v. 5, .6 Verzadiging en honger (v. .7 Uithuizigheid (v. .8 Nut van ware vriendschap (v. 9, .10 Wijsheid en voorzichtigheid (v. 11, .12 Borgtocht (v. .13 Verdachte zegenwenschen (v. .14 Een twistziek wijf (v. 15, .16 Gunstige invloed van wijze menschen (v. .17 Trouwe dienst (v. .18 Kennis des harten (v. .19 Onverzadelijke begeerte (v. .20 Beproeving door loftuiting (v. .21 Onverbeterlijke dwaasheid (v. .22 Veehouderij en landbouw als bronnen van welvaart (v. 23-.27</p>


<verse osisID="Prov.27.1"> Roem niet op den dag van morgen, daar gij niet weet, wat de komende dag zal baren<note n="698">Vgl. Luc. XII 18-20; Jac. IV 13-15.</note>.</verse>

<verse osisID="Prov.27.2"> Prijze u een ander en niet uw eigen mond, een vreemde en niet uw eigen lippen<note n="699">Eigen lof stinkt. Vgl. Joan. VIII 54; II Cor. X 18.</note>.</verse>

<verse osisID="Prov.27.3"> Steen is zwaar en zand is wichtig; maar zwaarder dan beiden is de gramschap van eenen dwaas<note n="700">Een gramstorig mensch is voortdurend een drukkende last voor zijne omgeving; vgl. Eccli. XXII 18.</note>.</verse>

<verse osisID="Prov.27.4"> Gramschap kent geen mededoogen, evenmin als losbarstende woede; maar wie is bestand tegen den hartstocht<note n="701">Hartstocht van eenen getergde, Hebr. ijverzucht, minnenijd: geene gramschap is zoo verschrikkelijk, als die geboren is uit miskende liefde. De gramschap, door andere oorzaken opgewekt, neemt dikwerf met den tijd in hevigheid af; deze wordt voortdurend geprikkeld en slaat over in onverzoenlijken, doodelijken haat; vgl. VI 34.</note> van eenen getergde?</verse>

<verse osisID="Prov.27.5"> Beter is eene berisping in het openbaar, dan eene liefde, die zich schuil houdt<note n="702">Eene berisping in het openbaar valt oogenblikkelijk hard, maar zij strekt ten heil en is verre te verkiezen boven eene liefde, die zich schuil houdt, eene misplaatste liefde, die vreest iemand te kwetsen, door hem zijne misslagen onder het oog te brengen.</note>.</verse>

<verse osisID="Prov.27.6"> Beter zijn de wonden, door eenen vriend geslagen, dan de valsche kussen van eenen vijand<note n="703">De berisping, door eenen vriend toegediend, kan soms wonden, pijnlijk treffen, zij is toch eerlijk (Hebr.) gemeend, ingegeven door oprechte liefde; maar de kussen, de liefdebewijzen, van eenen vijand, hoe talrijk (Hebr.) ook, zijn geveinsd en beoogen ons verderf.</note>.</verse>

<verse osisID="Prov.27.7"> Eene verzadigde ziel vertreedt het honigzeem; maar eene hongerende ziel vindt zelfs het bittere zoet<note n="704">Vermaning tot zelfbeheersching en matiging bij het gebruik van aardsche genietingen; honger is de beste saus; vgl. XXV 16; Job. VI 7; Luc. XV 16.</note>.</verse> 


<verse osisID="Prov.27.8"> Als een vogel, die omzwerft buiten zijn nest, zoo is een man, die zijne woonstede verlaat<note n="705">De mensch, die lichtzinnig woonstede en vaderland verlaat, vooral de Israëliet, die zich uit het land der vaderen verwijdert van de heilige woonstede des Heeren, is gelijk de vogel, omzwervende buiten zijn nest, aan vele gevaren blootgesteld; vgl. Eccl. XXIX 28 volg.; XXXVI 28.</note>.</verse>

<verse osisID="Prov.27.9"> Balsem en velerlei reukwerken verheugen het hart; en de goede raadgevingen van eenen vriend zijn aangenaam voor de ziel<note n="706">Gelijk reukwerken het hart, de zinnen, streelen, zoo zijn goede raadgevingen van eenen vriend aangenaam, zoet en heilzaam voor de ziel.</note>.</verse>

<verse osisID="Prov.27.10"> Uwen vriend en den vriend uws vaders, ga dien niet voorbij; en treed niet binnen in het huis uws broeders op den dag van uwen rampspoed<note n="707">Uwen vriend en den vriend uws vaders, d.i. eenen vriend, die reeds van oudsher ware vriendschap heeft betoond, ga dien niet voorbij, door op den dag van uwen rampspoed troost en hulp te zoeken in het huis uws broeders. Want een trouwe, beproefde vriend, een gebuur in de nabijheid, is dikwerf beter in staat en meer geneigd u tijdig hulp te bieden dan een broeder veraf.</note>. 

Beter is een gebuur in de nabijheid, dan een broeder veraf.</verse>

<verse osisID="Prov.27.11"> Streef naar wijsheid, mijn zoon, en verblijd mijn hart, opdat gij dengene van antwoord dienen kunt, die verwijtingen maakt<note n="708">Enkele handschriften der Vulgaat geven in overeenstemming met den grondtekst en de meeste oude vertalingen de lezing van possim, in plaats van possis. - Een zoon, die overeenkomstig de vermaningen des vaders naar wijsheid streeft, strekt zijnen vader tot vreugde en tot eer; maar grievend is het voor den vader wegens het wangedrag van zijn kind weerloos te staan tegenover verwijtingen en hoon. Zoo werd om de ongerechtigheden van Israël dikwerf de naam van God gelasterd onder de heidenen; vgl. Rom. II 24.</note>.</verse>

<verse osisID="Prov.27.12"> De verstandige ziet het onheil en verbergt zich; de onverstandigen zetten hunnen tocht voort en lijden schade<note n="709">Vgl. XXII 3.</note>.</verse>

<verse osisID="Prov.27.13"> Neem het kleed van hem, die borg is gebleven voor een ander; en ten overstaan van vreemden leg beslag op zijn onderpand<note n="710">Vgl. XX 16.</note>.</verse>

<verse osisID="Prov.27.14"> Die voor dagen dauw opstaande met luider stemme zijnen naaste zegen toewenscht, is gelijk aan iemand, die verwenschingen uit<note n="711">Ontijdige, overdreven, luidruchtige zegenwenschen en vriendschapsbetuigingen zijn verdacht; zij slaan zoo licht over in verwenschingen. Hebr. het, d.i. een dergelijke zegenwensch, wordt hem als eene vervloeking aangerekend.</note>.</verse>

<verse osisID="Prov.27.15"> Daken, die doorlekken bij win- terdag, en een twistziek wijf gelijken op elkander<note n="712">Vgl. XIX 13. Bij winterdag, d.i. ten tijde van hevige slagregens. Gelijken op elkander in zooverre beiden den man uit het huis jagen.</note>;</verse>

<verse osisID="Prov.27.16"> die haar tegenhoudt, is als iemand, die den wind zou tegenhouden<note n="713">Beiden verrichten een wanhopig, onmogelijk werk. En hij zal roepen enz., d.i. hij mag wel zorgen olie bij de hand te hebben tot heeling van de wonden, die hem door een twistziek wijf worden toegebracht. Sommigen vertalen het Hebr.: En hij zal (maar vergeefs) olie grijpen of vasthouden in zijne rechterhand.</note>; en hij zal roepen om olie voor zijne rechterhand.</verse>

<verse osisID="Prov.27.17"> IJzer scherpt men met ijzer, en de mensch scherpt den blik van zijnen naaste<note n="714">Door den omgang met wijze, ervaren lieden wordt 's menschen blik gescherpt, zijn doorzicht verhoogd, zijn karakter gevormd.</note>.</verse>

<verse osisID="Prov.27.18"> Die eenen vijgeboom verzorgt, zal van diens vruchten eten; en die zorg draagt voor zijnen meester, zal eere ontvangen<note n="715">De vijgeboom eischt goede verzorging, maar beloont ook met rijke, edele vrucht: eer en belooning wachten den trouwen dienaar. De Kerk past dit tweede verslid toe op den H. Joseph, den Voedstervader des Heeren.</note>.</verse>

<verse osisID="Prov.27.19"> Gelijk in het water het gelaat zich afspiegelt van hen, die er in neerzien, zoo zijn de harten der menschen openbaar voor de verstandigen<note n="716">In het water spiegelt zich iemands gelaat af: het hart van eenen mensch, zijne neigingen en strevingen, spiegelen zich af in zijne uitwendige daden, zoodat althans de verstandigen daaruit iemands hart kunnen leeren kennen. Hebr.: Gelijk in het water het gelaat tegenover het gelaat, zoo het hart van den mensch tegenover den mensch, d.i. een mensch ziet zijn gelaat in het water, zoo leert hij ook zijn eigen hart kennen uit hetgeen hij bij anderen ziet en waarneemt, en kan hij omgekeerd ook uit de kennis van het eigen hart het streven van anderen beoordeelen.</note>.</verse>

<verse osisID="Prov.27.20"> Doodenrijk en verderf laten zich nimmer verzadigen; eveneens zijn ook de oogen der menschen onverzadelijk<note n="717">Doodenrijk en verderf enz., d.i. de dood eischt steeds nieuwe offers, hoevele geslachten ook reeds zijn heengegaan; even onverzadelijk is de begeerlijkheid der oogen, het oog van den hebzuchtigen mensch; vgl. Eccl. I 8; Eccli. XIV 9; I Joan. II 16. - In de Septuagint volgt hier nog eene spreuk: ‘Een gruwel voor den Heer is hij, die de oogen dicht knijpt, alsook de onverstandigen, die hunne tong niet bedwingen’.</note>.</verse>

<verse osisID="Prov.27.21"> Gelijk het zilver beproefd wordt in den smeltkroes en het goud in den oven, zoo wordt een mensch beproefd door den mond van die hem prijst<note n="718">Gelijk goud en zilver beproefd worden in het vuur, zoo ook de mensch door lofprijzing; de waarde van zijne deugd, de degelijkheid van zijn karakter moet blijken uit de wijze, waarop hij zich bij lofspraak weet te gedragen; wordt hij dan ijdel en hoovaardig, dan is er geene ware, echte deugd, Hebr. letterlijk: De smeltkroes voor het zilver, en de oven voor het goud, en de mensch voor den mond van zijnen lof, d.i. smeltkroes en oven moeten zilver en goud louteren van het schuim; zoo moet de mensch ijdele vleierij, onverdiende loftuiting weten af te scheiden van waren, welverdienden lof. - Het hart van den booze enz. Deze spreuk staat ook in de Septuagint, maar ontbreekt in het Hebr. Vgl. XV 14.</note>. Het hart van den booze streeft naar kwaad, maar een rechtschapen hart streeft naar kennis.</verse>

<verse osisID="Prov.27.22"> Al zoudt gij den dwaze fijn stooten in eenen vijzel als gerst door er met den stamper op te stooten, toch zal zijne dwaasheid niet van hem wijken<note n="719">Deze spreuk geldt niet slechts in geval van krankzinnigheid, maar ook bij zedelijke dwaasheid; somwijlen worden door den mensch vergeefs alle pogingen aangewend om eenen goddelooze te verbeteren, bedreigingen en bestraffingen blijken machteloos; God alleen kan dergelijke weerbarstige geesten tot inkeer brengen.</note>.</verse>

<verse osisID="Prov.27.23"> Geef nauwlettend acht hoe uw vee er uitziet<note n="720">In v. 23-27 worden het nut en het voordeel van veehouderij en akkerbouw in het licht gesteld; deze geven den mensch eenen waarborg voor voedsel en kleeding, terwijl schatten en grootheid, uit andere bronnen verworven, dikwerf spoedig verloren gaan, gelijk in het volgende vers wordt aangeduid: want niet immer enz.</note> en sla uwe kudden gade<note n="721">Wil men zich de voordeelen der veehouderij verzekeren, dan wordt vereischt nauwlettende zorg voor den welstand van het vee, gestadig toezicht op de kudden.</note>;</verse>

<verse osisID="Prov.27.24"> want niet immer zult gij vermogend zijn; maar eene kroon wordt gegeven van geslacht tot geslacht<note n="722">Maar eene kroon enz. Hebr. vragend: En is eene kroon wel van geslacht tot geslacht? d.i. eene kroon, waarbij men allicht aan duurzaamheid zou denken, gaat niet immer over op het nageslacht; eveneens zijn ambten en waardigheden onbestendig, terwijl ook schatten spoedig opgeteerd worden; niet immer zult gij vermogend zijn.</note>.</verse>

<verse osisID="Prov.27.25"> De weilanden liggen bloot, en het frissche groen komt te voorschijn, en het hooi wordt binnengehaald van de bergen<note n="723">Zonder veel moeite wordt het noodige voedsel gevonden voor de kudden. Terwijl hier de weilanden blootliggen, afgegraasd door de kudden, komt elders het jeugdig groen te voorschijn, en wordt van de bergen het hooi binnengehaald voor den kwaden dag. Anderen verstaan het van den verschillenden toestand, waarin dezelfde weiden achtereenvolgens verkeeren.</note>.</verse>

<verse osisID="Prov.27.26"> Lammeren dienen u tot kleeding en bokken tot koopprijs van eenen akker<note n="724">Lammeren geven wol tot kleeding; uit de opbrengst van overtallige bokken kan een akker worden aangekocht tot uitbreiding der bezitting; de melk der geiten (v. 27) biedt overvloedige voeding voor geheel het gezin.</note>.</verse>

<verse osisID="Prov.27.27"> De melk der geiten zal u volstaan tot uwe voeding en ten behoeve van uw huis, en tot leeftocht voor uwe dienstmaagden.</verse>

</chapter>
<chapter osisID="Prov.28"> 
 

<title type="chapter">Hoofdstuk XXVIII.</title><p>Deugdzamen en goddeloozen (v. 1, 4-6, 11, .18 Geluk en ongeluk van een volk (v. 2, 12, .28 Dwingelandij van vorsten (v. 3, 15, .16 Een braaf en een slecht kind (v. .7 Woeker en hebzucht (v. 8, 20, .22 Het gebed der goddeloozen is een gruwel (v. .9 Verleiding (v. .10 Belijdenis van schuld (v. .13 Heilzame vrees (v. .14 Bloedschuld (v. .17 Arbeidzaamheid en luiheid (v. .19 Partijdige rechtspraak (v. .21 Terechtwijzing en vleierij (v. .23 Zijne ouders bestelen (v. .24 Trotschheid (v. 25, .26 Milddadigheid (v. .27</p>


<verse osisID="Prov.28.1"> De goddelooze vlucht, ofschoon niemand hem achtervolgt; maar de rechtvaardige, onversaagd als een leeuw, is zonder schrik<note n="725">De goddelooze kan geenen waren vrede smaken, altijd voelt hij de wroeging des gewetens, altijd moet hij de straffende hand Gods vreezen. Daarentegen is gerechtigheid eene bron van onverstoorbare rust.</note>.</verse>

<verse osisID="Prov.28.2"> Om de zonden van een land heeft het vele hoofden; maar om de wijsheid van eenen mensch en om de kennis van hetgeen er gezegd wordt, zal het leven van eenen vorst verlengd worden<note n="726">Waar de wet Gods niet meer geeerbiedigd wordt, vervalt ook het gezag der menschen; velen betwisten elkander de heerschappij en door de gestadige wisseling van bestuur gaat alle gevoel van veiligheid en zekerheid verloren. Daarentegen kan zelfs in onrustige tijden een man van wijsheid en deugd, lettend op de geboden Gods en de billijke wenschen van het volk, hechtheid geven aan het bestuur, recht en gerechtigheid blijvend handhaven. Het tweede verslid wordt uit het Hebr. verschillend vertaald; wellicht: maar door een man van verstand en doorzicht is hetgeen recht is bestendig van duur.</note>.</verse>

<verse osisID="Prov.28.3"> Een arm man, die de armen onderdrukt, is gelijk aan eenen geweldigen slagregen, waardoor hongersnood veroorzaakt wordt<note n="727">Als een arm, berooid man, tot eene hooge waardigheid verheven, zijn ambt misbruikt om zich te verrijken met het goed van arme, weerlooze lieden, is hij gelijk aan eenen geweldigen slagregen, die de dunne laag aarde wegspoelt van den rotsachtigen bodem en daardoor onvermijdelijk hongersnood veroorzaakt.</note>.</verse>

<verse osisID="Prov.28.4"> Die de wet verlaten, prijzen den goddelooze; die haar onderhouden, toornen tegen hem<note n="728">Die de wet verlaten, handelen goddeloos; soort zoekt soort, en zoo prijzen zij, ook ter eigen verontschuldiging, den goddelooze. De rechtvaardigen daarentegen worden door ijver voor Gods eer in heiligen toorn ontstoken.</note>.</verse>

<verse osisID="Prov.28.5"> Booze menschen bedenken niet wat recht is; maar die den Heer zoeken, geven acht op alles<note n="729">Booze menschen laten zich geleiden door hunne hartstochten, zij letten er niet op, of hunne daden overeenkomen met de wet Gods; maar de vromen zijn in alles nauwlettend bezorgd, om niet in eenige zaak God te vergrammen. Hebr.: ‘Booze menschen verstaan niet wat recht is, maar die den Heer zoeken, verstaan alles’, d.i.: Booswichten verliezen het heldere, juiste begrip van hetgeen recht is; de vromen, door God voorgelicht en geleid, verstaan de dingen, die tot het gebied van godsdienst en zedelijkheid behooren; maar ook de dingen dezer wereld weten zij op hunne werkelijke waarde te schatten, vgl. Joan. VII 17; I Cor. II 15; I Joan. II 20.</note>.</verse> 


<verse osisID="Prov.28.6"> Beter is een arme, die wandelt in zijne oprechtheid, dan een rijke op verkeerde paden<note n="730">Vgl. XIX 1.</note>.</verse>

<verse osisID="Prov.28.7"> Die de wet onderhoudt, is een wijze zoon; maar die slempers voedt, strekt zijnen vader tot schande<note n="731">Die de wet onderhoudt, en in het bijzonder volgens voorschrift zijns vaders zich onthoudt van omgang met lichtzinnige en losbandige lieden, is een wijze zoon, die den vader tot eere strekt; het tegenovergestelde geldt van het kind, dat slempers voedt, hen aan tafel noodigt en met hen omgaat; vgl. XXIII 19-21.</note>.</verse>

<verse osisID="Prov.28.8"> Die rijkdommen opstapelt door woeker en overwinst, verzamelt ze voor iemand, die milddadig is jegens de armen<note n="732">Den Israëlieten was door de Wet (Lev. XXV 37) verboden van geleend geld woeker, rente, te eischen, van geleende goederen overwinst, d.i. eene grootere hoeveelheid in maat of gewicht, terug te vorderen van hunne broeders. Die op eene of andere wijze zich wederrechtelijk verrijkt, zal daardoor niet gelukkig worden; Gods Voorzienigheid zal die schatten doen toekomen aan iemand, die er een goed gebruik van maakt ten bate van de armen; vgl. XIII 22.</note>.</verse>

<verse osisID="Prov.28.9"> Die zijne ooren afwendt om de wet niet te hooren, diens gebed<note n="733">Diens gebed wordt niet verhoord, maar is ook zelfs (Hebr.) een gruwel voor Gods aanschijn; vgl. XV 8; Is. I 15.</note> is een gruwel.</verse>

<verse osisID="Prov.28.10"> Die arglistig rechtvaardigen leidt op den kwaden weg, zal zelf in het verderf neerstorten; en de vromen zullen zijne goederen beërven<note n="734">De verleider van den onschuldige zal zwaar gestraft worden, terwijl het den vrome wel zal gaan. Hebr.: zal vallen in zijn eigen kuil, in den kuil, dien hij voor anderen gegraven had, maar de vromen zullen heil verwerven; vgl. XIII 22; XXVI 27.</note>.</verse>

<verse osisID="Prov.28.11"> Een rijkaard beeldt zich in wijs te zijn; maar een arme, die verstandig is, zal hem doorgronden<note n="735">Een rijkaard, om zijne rijkdommen gevleid en toegejuicht, beeldt zich allicht in wijs te zijn, en blijft verstoken van de ware wijsheid Gods; maar een arme, die in waarheid wijs is, weet alles naar waarde te schatten; hij doorschouwt het ijdele en nietswaardige van die ingebeelde wijsheid en is in zijne armoede gelukkig; vgl. Matth. V 3; Jac. II 5.</note>.</verse>

<verse osisID="Prov.28.12"> Als de rechtvaardigen juichen, is er groote heerlijkheid; als de goddeloozen de heerschappij voeren, gaan de menschen te gronde<note n="736">Vgl. XI 10, 11; XXIX 2. Als de rechtvaardigen juichen, d.i. zich mogen verheugen in het bezit van macht, eer en aanzien, dan is er groote heerlijkheid, bloei en welvaart onder het volk, terwijl iedereen zich veilig mag achten. Onder de heerschappij der goddeloozen daarentegen gaan de menschen te gronde, Hebr.: zijn de menschen zoek, omdat zij zich schuil houden uit vrees voor knevelarijen enz.</note>.</verse> 


<verse osisID="Prov.28.13"> Die zijne misdaden verheelt, zal geen voorspoed hebben; maar die ze belijdt en nalaat, zal barmhartigheid verwerven<note n="737">Die uit onverschilligheid of trotschheid weigert zijne misdaden te bekennen, maar ze integendeel vergoelijkt of ontkent, vindt geene verschooning noch bij God noch bij de menschen. Maar die aan nederige belijdenis van zijne schuld verbetering zijns levens paart, zal altijd bij God en meestal ook bij de menschen barmhartigheid verwerven.</note>.</verse>

<verse osisID="Prov.28.14"> Gelukzalig de mensch, die steeds in vreeze is; maar die zijn hart verhardt, zal neerstorten in het verderf<note n="738">De vrome is steeds in vreeze, hij kent de veranderlijkheid van het menschelijk hart en is daarom beducht in iets God te beleedigen; die heilige vreeze bezielt hem met mistrouwen op zichzelven, maar doet hem tevens alle hulp en heil verwachten van God; daarom is zij bron van vrede en geluk in dit leven, grondslag en waarborg van de eeuwige zaligheid; vgl. Ps. II 11; Rom. XI 20; Hebr. IV 1, 16. Maar die zonder eenige vrees de wetten Gods overtreedt, zijn hart ongevoelig maakt voor de inspraken der genade en de bedreiging der straffen, zal neerstorten in het eeuwig verderf.</note>.</verse>

<verse osisID="Prov.28.15"> Een brullende leeuw en een hongerige beer, alzoo is een goddelooze, die heerscht over een arm volk<note n="739">Een arm, uitgemergeld volk kan den vorst geene schatten aanbrengen, geenen weerstand bieden; daarom gaat het des te meer gebukt onder de onverzadelijke roofgierigheid van eenen goddeloozen dwingeland, die voor geene hoogere macht beducht is.</note>.</verse>

<verse osisID="Prov.28.16"> Een vorst, dien het aan wijsheid ontbreekt, zal velen door knevelarij verdrukken; maar die de hebzucht haat, diens levensdagen zullen verlengd worden<note n="740">Een vorst, die bij gebrek aan ware wijsheid zich zoekt te verrijken door het volk uit te mergelen, zal gehaat worden en wellicht zijn leven in gevaar brengen; maar aan een vorst, die de hebzucht haat en het heil van zijn volk bevordert, zullen lange levensjaren worden toegebeden.</note>.</verse>

<verse osisID="Prov.28.17"> Een mensch, die zich vergrijpt aan iemands bloed, al moet hij vluchten tot aan het graf, niemand houdt hem staande<note n="741">Die zich vergrijpt aan iemands bloed, anderen vertalen het Hebr.: die beladen is met bloedschuld. De moordenaar van zijnen evenmensch gaat, evenals Caïn (vgl. Gen. IV 11 volg.), gebukt onder den vloek des Heeren; het aanschijn van God en menschen ontvluchtend doolt hij rond, om niet eerder rust te vinden dan in het graf. Niemand houdt hem staande, d.i. niemand kan de onrust en wroeging wegnemen uit zijn hart, niemand durft hem huisvesting of onderstand bieden.</note>.</verse>

<verse osisID="Prov.28.18"> Die wandelt in oprechtheid, zal behouden zijn; die op verkeerde wegen gaat, zal eens nedervallen<note n="742">Vgl. X 9. Eens, en wel voorgoed, zal hij nedervallen, die op verkeerde wegen, of naar het Hebr. die arglistig op twee wegen gaat.</note>.</verse>

<verse osisID="Prov.28.19"> Die zijn land bearbeidt, zal brood in overvloed hebben; maar</verse> 
<verse osisID="Prov.28.1">die van leegloopen houdt, zal volop gebrek hebben<note n="743">De arbeidzame heeft volop brood, de luiaard volop gebrek, vgl. XII 11; Eccli. XX 30.</note>.</verse>

<verse osisID="Prov.28.20"> Een man van trouw zal hoog geprezen worden; maar die haastig rijk wil worden, blijft niet vrij van schuld<note n="744">Vgl. XIII 11; XX 21; I Tim. VI 9. Een man van onkreukbare trouw en eerlijkheid, die slechts door eerlijke middelen zich welvaart wil verwerven, zal hoog geprezen of (Hebr.) gezegend worden; maar die haastig rijk wil worden, stelt zich bloot aan het gevaar ook oneerlijke middelen hiertoe te bezigen. Niet vrij van schuld, vgl. VI noot 19.</note>.</verse>

<verse osisID="Prov.28.21"> Die in het gerecht den persoon aanziet, handelt niet goed; zoo iemand geeft zelfs voor eene bete broods de waarheid prijs<note n="745">Die zich heeft laten verleiden naar aanzien van persoon recht te spreken en het begrip van recht verloren heeft, zal ook om de nietigste reden bereid bevonden worden om waarheid en recht te verkrachten; vgl. XVIII 5, XXIV 23.</note>.</verse>

<verse osisID="Prov.28.22"> Een mensch, die haastig rijk wil worden en anderen benijdt, bemerkt niet, dat gebrek over hem zal komen<note n="746">Hebr. ‘Een mensch, boos van oog, haast zich om rijk te worden en hij bemerkt niet’ enz. Die door afgunst geprikkeld met alle mogelijke middelen zich boven anderen wil verrijken, bemerkt in zijnen blinden hartstocht niet, dat tot straf voor zijn onrechtvaardig streven gebrek over hem zal komen.</note>.</verse>

<verse osisID="Prov.28.23"> Die iemand berispt, zal later diens toegenegenheid winnen, meer dan degene, die door vleitaal hem bedriegt<note n="747">Die eene terechtwijzing ter harte neemt, zal weldra dankbaar erkennen, dat zijn werkelijk welzijn werd beoogd, en dat de voorbijgaande beschaming veel heilzamer is, dan het oogenblikkelijk streelend gevoel, hem door den vleier tot zijn verderf aangeboden.</note>.</verse>

<verse osisID="Prov.28.24"> Die iets ontvreemdt aan zijnen vader of aan zijne moeder en zegt: dat is geene zonde, - die is een moordenaars-maat<note n="748">Het kind, dat, de liefde en weldaden zijner ouders miskennend, zonder eenige bedenking hun goed wegneemt of verkwist, bezit een verdorven hart, en mag op één lijn gesteld worden met moordenaars of Hebr. struikroovers.</note>.</verse>

<verse osisID="Prov.28.25"> Wie zichzelven roemt en eene hooge borst zet, verwekt twisten; maar wie op den Heer vertrouwt, dien zal het wel gaan<note n="749">De hoovaardige, die in ijdelen trots geen tegenspraak duldt, verwekt twisten en kan niet gelukkig zijn; daarentegen zal de nederige, die op den Heer vertrouwt, gezegend worden.</note>,</verse>

<verse osisID="Prov.28.26"> Die vertrouwt op zijn eigen hart, is een dwaas; maar die in wijsheid wandelt, hij zal heil vinden<note n="750">Schier dezelfde gedachte als in het voorgaande vers. Die enkel vertrouwt op zijn eigen hart, d.i. op eigen doorzicht en oordeel, is een dwaas, en zal de gevolgen van zijne eigenzinnigheid ondervinden; maar nederig Godsvertrouwen biedt blijvend heil.</note>.</verse> 


<verse osisID="Prov.28.27"> Die aan den arme geeft, zal geen gebrek hebben; die den smeekende van zich stoot, zal honger lijden<note n="751">Den arme gegeven is Gode geleend; vgl. XI 24; XIX 17. Die den smeekende enz. Hebr.: maar die zijne oogen sluit, afwendt, wordt rijk aan vervloekingen.</note>.</verse>

<verse osisID="Prov.28.28"> Als de goddeloozen zich verheffen, dan houden de menschen zich schuil; als zij te gronde gaan vermeerderen zich de rechtvaardigen<note n="752">Bij de heerschappij der goddeloozen zullen de brave menschen trachten zich te onttrekken aan hunne knevelarijen, maar bij hun val zullen zij toenemen in getal en aanzien; vgl. v. 12; XI 10, 11.</note>.</verse>

</chapter>
<chapter osisID="Prov.29">
 

<title type="chapter">Hoofdstuk XXIX.</title><p>Straf voor halsstarrigheid (v. .1 Een goed en een slecht staatsbestuur (v. 2, 4, 12, .14 Een deugdzaam en een losbandig kind (v. .3 Vleierij (v. .5 Rechtvaardigen en zondaars (v. 6-8, 10, 16, .27 De wijze en de dwaas (v. 9, .11 Armen en rijken (v. .13 Zegen der tucht (v. 15, .17 Godvergetenheid en godsdienstigheid (v. .18 Verkeerde behandeling van slaven (v. 19, .21 Voorbarigheid in het spreken (v. .20 Gramstorigheid (v. .22 Hoovaardij en nederigheid (v. .23 Medeplichtigheid aan diefstal (v. .24 Menschenvrees, vorstengunst, Godsvertrouwen (v. 25 en .26</p>


<verse osisID="Prov.29.1"> Een man, die met hardnekkigheid zijnen berisper versmaadt, zal plotseling door het verderf overvallen worden, en daarop zal geen herstel volgen<note n="753">Die tegenover berispingen en bestraffingen zich verhardt in de boosheid, zal plotseling en dan onherstelbaar gebroken worden.</note>.</verse>

<verse osisID="Prov.29.2"> Als de rechtvaardigen zich vermenigvuldigen, dan juicht het volk; als de goddeloozen de heerschappij bemachtigen, dan zucht het volk<note n="754">Vgl. XXVIII 12, 28.</note>.</verse>

<verse osisID="Prov.29.3"> Die wijsheid lief heeft, verblijdt zijnen vader; maar die boeleersters onderhoudt, brengt zijn vermogen door<note n="755">Een zoon, die luistert naar de lessen der wijsheid, zal, door God om zijn deugdzaam leven met welvaart gezegend, zijnen vader verblijden; maar die zich aan losbandigheid overgeeft, zal zijn vermogen doorbrengen en zijnen vader veel verdriet aandoen; vgl. XI; XV 20; XXVIII 7.</note>.</verse>

<verse osisID="Prov.29.4"> Een rechtvaardig koning heft het land op, een hebzuchtig man richt het te gronde<note n="756">Door een rechtvaardig bestuur schenkt een vorst welvaart aan het land. Een hebzuchtig man, Hebr. een man van geschenken, die door geschenken zich laat verleiden het recht te verkrachten; volgens anderen: een man van belastingen, die door drukkende lasten het land uitput.</note>.</verse> 


<verse osisID="Prov.29.5"> Een mensch, die met vleiende en geveinsde woorden zijnen naaste toespreekt, spreidt een net uit voor diens schreden<note n="757">De vleier heeft meestal kwade oogmerken; zijne vleiende en geveinsde woorden zoeken het net te verbergen, dat voor iemands voeten gespannen wordt; vgl. XXVI 25, 28.</note>.</verse>

<verse osisID="Prov.29.6"> De booswicht zal door zijne zonden vallen in eenen strik; maar de gerechtige zal juichen en zich verblijden<note n="758">De booswicht komt ten val tot straf voor zijne eigen ongerechtigheden; de gerechtige zal dankbaar zich verblijden, dat hij door een deugdzaam leven aan alle gevaren ontkomt; vgl. V 22.</note>.</verse>

<verse osisID="Prov.29.7"> De gerechtige behartigt de rechtzaak van de armen; de goddelooze wil er geen kennis van nemen<note n="759">De gerechtige neemt als rechter de rechtzaak van een ieder ter harte, onverschillig of deze arm of rijk is. De goddelooze, meenend van den arme niets te kunnen verwachten, geeft zich niet de minste moeite, om de zaak van den arme te onderzoeken en diens goed recht te bepleiten; vgl. XXIV 11, 12; Ps. LXXXI 3, 4; Is. I 23.</note>.</verse>

<verse osisID="Prov.29.8"> Verdorven menschen brengen eene stad in gisting; maar wijzen wenden de razernij af<note n="760">Verdorven menschen, Hebr. spotters, vrijgeesten, die met alle goddelijk en menschelijk gezag spotten, blazen het vuur van oproer aan; wijzen, deugdzamen, brengen de opgezweepte hartstochten tot bedaren.</note>.</verse>

<verse osisID="Prov.29.9"> Als een verstandig mensch met eenen dwaas in twist geraakt, hetzij hij toorne, hetzij hij lache, hij zal geene rust vinden<note n="761">Op welke wijze een verstandig mensch ook trachte den dwaas zijn ongelijk aan het verstand te brengen, het zal hem niet baten. De dwaas is voor geene overreding vatbaar; hij zwicht noch voor rechtmatigen toorn, noch voor schertsende goedhartigheid, en er komt geen einde aan den twist.</note>.</verse>

<verse osisID="Prov.29.10"> Mannen des bloeds haten den vrome; maar rechtvaardigen trachten hem het leven te redden<note n="762">Hoewel quaerere animam meestal beteekent iemand naar het leven staan, eischt hier het redeverband eenen anderen zin, nl.: De rechtvaardigen trachten het leven te redden van den vrome, dat door den haat en de aanslagen van goddelooze mannen des bloeds in gevaar gebracht is.</note>.</verse>

<verse osisID="Prov.29.11"> Geheel zijn gemoed stort een dwaze uit; een wijze wacht af en houdt zich in voor later<note n="763">Geheel zijn gemoed, al wat er in hoofd en hart omgaat, stort een dwaze zonder eenig nadenken uit, maar een wijze wacht zijnen tijd af; hij (Hebr.) dringt de aandrift om zich uit te spreken terug, om te gepaster tijd te spreken en te handelen; vgl. XII 23; XVII 27.</note>.</verse>

<verse osisID="Prov.29.12"> Een vorst, die gretig luistert naar leugentaal, - diens dienaren zijn louter goddeloozen<note n="764">Als een vorst gaarne het oor leent aan vleierij en lasteringen, zullen de rechtschapenen zijnen dienst verlaten en plaats maken voor hen, die waarheid en oprechtheid minachten; vgl. Eccli. X 2.</note>.</verse> 


<verse osisID="Prov.29.13"> De arme en de schuldeischer ontmoeten elkander; die aan beiden het licht geeft, is de Heer<note n="765">Vgl. XXII 2. Aan den arme en den schuldeischer heeft de Heer gelijkelijk het levenslicht geschonken; over beiden laat Hij zijne zon opgaan.</note>.</verse>

<verse osisID="Prov.29.14"> Een koning, die de armen richt naar waarheid, diens troon zal voor immer bevestigd worden<note n="766">Gods zegen is verzekerd aan den vorst, die zonder aanzien van persoon recht doet aan allen; vgl. XX 28; XXV 5.</note>.</verse>

<verse osisID="Prov.29.15"> Tuchtroede en terechtwijzing geven wijsheid; maar een kind, dat aan zijnen eigen wil wordt overgelaten, doet zijne moeder schande aan<note n="767">Lichamelijke bestraffing en zedelijke terechtwijzing maken, dat het kind, het pad der deugd bewandelend, zijne ouders tot steun en eer en vreugde strekt. Daarentegen zal het kind, welks opvoeding geheel verwaarloosd is, vooral de moeder schande aandoen; vgl. XIII 24; XXIII 13.</note>.</verse>

<verse osisID="Prov.29.16"> Als de goddeloozen zich vermenigvuldigen, dan vermenigvuldigen zich de misdaden; maar de rechtvaardigen zullen den ondergang van genen aanschouwen<note n="768">Als de goddeloozen toenemen in getal en macht en aanzien, zullen ook de misdaden toenemen in getal en omvang. Maar de rechtvaardigen moeten zich niet te zeer verontrusten; dan is ook met de wraak Gods de redding nabij; en de vromen zullen de zegepraal van recht en waarheid in den ondergang der goddeloozen aanschouwen.</note>.</verse>

<verse osisID="Prov.29.17"> Tuchtig uwen zoon, en hij zal u verkwikken en vreugde schenken aan uwe ziel<note n="769">Vgl. v. 15; X 1; Eccli. XXX 1.</note>.</verse>

<verse osisID="Prov.29.18"> Als er geene profetie meer is, dan wordt het volk bandeloos; maar gelukkig is het volk, dat de wet onderhoudt<note n="770">Profetie is niet alleen de voorspelling van toekomstige dingen, maar ook de openbaring van Gods wil en wet door vast aangestelde of bepaaldelijk uitgezonden vertegenwoordigers van God. Als een volk niet meer geleid wordt naar Gods wet, komt het in eenen toestand van zedelijke verwildering, die ten verderve voert.</note>.</verse>

<verse osisID="Prov.29.19"> Een slaaf kan met woorden niet terechtgewezen worden; want hij verstaat wel wat gij zegt, maar hij gewaardigt zich niet daaraan te beantwoorden<note n="771">Hier is sprake van eenen slaaf, met slaafschen geest bezield, of van eenen onwilligen dienstknecht, die zich niet stoort aan zachte, welgemeende terechtwijzingen, vgl. Eccli. XXXIII 28; zoo iemand kan met woorden alleen niet geregeerd worden.</note>.</verse>

<verse osisID="Prov.29.20"> Zaagt gij eenen mensch, die overijld was in het spreken? Dwaasheid is eerder van hem te verwachten dan verbetering<note n="772">Die overijld is in het spreken, zal eerder tot dwaasheid vervallen dan zich verbeteren; want overijldheid in het spreken is reeds een teeken van dwaasheid en bovendien heeft zoo iemand geen lust en geen tijd, om te luisteren naar terechtwijzing. In het Hebr. luidt het tweede verslid: ‘van eenen onverstandige is meer te wachten dan van hem’; daarom zou wellicht ook de Vulgaat vertaald kunnen worden: ‘Onverstand (de onverstandige) geeft meer te hopen dan berisping van gene’; vgl. XXVI 12.</note>.</verse> 


<verse osisID="Prov.29.21"> Die zijnen slaaf van jongsaf weekelijk opvoedt, zal naderhand diens weerbarstigheid ondervinden<note n="773">Wat zoo dikwijls in dit Boek gezegd is van het heilzaam gebruik der tuchtroede bij de opvoeding van een kind, geldt nog meer bij eenen slaaf in zijne jeugd. Het tweede verslid wordt uit het Hebr. verschillend vertaald; wellicht is de zin: Een verwende slaaf wordt eene plaag voor zijnen meester, of, hij zal zich beschouwen en aanstellen als een zoon des huizes.</note>.</verse>

<verse osisID="Prov.29.22"> Een gramstorig mensch verwekt twisten; en die licht in gramschap ontsteekt, zal des te lichter in zonden vallen<note n="774">En die licht enz. Hebr. ‘een gramstorig mensch is rijk aan misdaden’, vloeken, verwenschingen, wraaknemingen enz.; vgl. XV 18; XXII 24, 25; XXVI 21; Jac. I 20.</note>.</verse>

<verse osisID="Prov.29.23"> Den trotsche achtervolgt vernedering; maar den nederige van harte wacht eere op<note n="775">Vgl. XI 16; XV 33; XVI 18; XVIII 12.</note>.</verse>

<verse osisID="Prov.29.24"> Die met eenen dief deelt, haat zijne ziel; hij hoort, dat men hem bezweert, maar hij doet geene aanwijzing<note n="776">Haat zijne ziel, d.i. maakt zichzelven ongelukkig; vooreerst omdat hij medeplichtig is aan den diefstal; maar ten tweede ook omdat hij, door den rechter bezworen de waarheid te getuigen, allicht geene aanwijzing durft doen en daarom de gevolgen zijner ongerechtigheid moet dragen; vgl. Lev. V 1.</note>.</verse>

<verse osisID="Prov.29.25"> Die eenen mensch vreest, zal spoedig ten val komen; die op den Heer vertrouwt, zal omhoog geheven worden<note n="777">Die eenen mensch vreest, enz. Hebr.: ‘vrees voor menschen bereidt eenen valstrik’, waarin men valt, hetzij door iets kwaads te doen, hetzij door iets goeds te verzuimen. Daarentegen heft vertrouwen op den Heer den mensch op en stelt hem in volkomen veiligheid; vgl. XVIII 10; XXVIII 25.</note>.</verse>

<verse osisID="Prov.29.26"> Velen zoeken 's vorsten aangezicht; maar van den Heer gaat het recht uit voor een ieder<note n="778">Velen zoeken 's vorsten aangezicht, d.i. zijne gunst; maar vorstengunst is grillig, zijne macht is beperkt, zijne beslissingen liggen in Gods hand; alleen de opperste Koning is de zekere handhaver en wreker van ieders recht; vgl. XIX 6; XXI 1; Ps. CXLV 3.</note>.</verse>

<verse osisID="Prov.29.27"> Rechtvaardigen verfoeien den goddelooze; en goddeloozen verfoeien hen, die op den rechten weg zijn<note n="779">Er kan geene gemeenschap zijn tusschen deugd en ondeugd; instinctmatig wenden rechtvaardigen en goddeloozen zich van elkander af; vgl. XIII 19, 20; XIV 2; II Cor. VI 14 volg. Een zoon, enz. Deze spreuk ontbreekt in het Hebreeuwsch.</note>. 

Een zoon, die het woord onderhoudt, zal aan het verderf ontkomen.</verse>

</chapter>
<chapter osisID="Prov.30"> 
 

<title type="chapter">Hoofdstuk XXX.</title>
<p>De schrijver van dit hoofdstuk; zijn onvermogen om over den oneindigen God en de goddelijke zaken te spreken (v. 1-.4 Niets toevoegen aan het woord Gods (v. 5 en .6 Bede om afwending van ijdelheid en leugentaal, van armoede en rijkdom (v. 7-.9 Den dienstknecht niet belasteren bij zijnen meester (v. .10 Vier soorten van booze menschen (v. 11-.14 's Menschen begeerlijkheid en vier onverzadelijke dingen (v. 15 en .16 Vloek over het ondankbaar kind (v. .17 Vier onnaspeurlijke of onbegrijpelijke dingen (v. 18-.20 Vier ondraaglijke dingen (v. 21-.23 Vier kleine, maar vernuftige diersoorten (v. 24-.28 Vier wezens met statigen gang (v. 29-.31 Zelfbeheersching (v. 32 en .33</p>

<verse osisID="Prov.30.1"> Woorden van den Verzamelaar, den zoon van hem, die veel geproken heeft<note n="780">Zie voor dit opschrift Inleiding blz. 13 en 15.</note>. 

De godspraak, uitgesproken door den man, met wien God was, en die, terwijl God met hem was, gesterkt werd en sprak<note n="781">De grondtekst is zeer duister. Meestal wordt vertaald: ‘De godspraak, eene uitspraak van den man tot Ithiël, tot Ithiël en Uchal’. Anderen vertalen, meer in overeenstemming met de Vulgaat: ...‘van Jake van Massa (vgl. XXXI noot 1). Eene godspraak van den man: Ik heb mij afgetobd, o God, ik heb mij afgetobd, o God, en ik ben bezweken’.</note>:</verse>

<verse osisID="Prov.30.2"> Ik ben de onverstandigste onder de mannen, en de wijsheid der menschen is niet in mij<note n="782">Alvorens, door God voorgelicht en gesterkt, zijne lessen te geven, betuigt de schrijver (v. 1-4) zijn onvermogen, om naar waarde over God en de goddelijke dingen te spreken. Hij erkent nederig en bescheiden zijn gebrek aan menschelijk doorzicht (v. 2), zijn gemis vooral aan de hooge wijsheid en wetenschap der heiligen (v. 3), of liever aan de kennis van den Alheilige; vgl. IX 10.</note>.</verse>

<verse osisID="Prov.30.3"> Ik heb geene wijsheid geleerd, en de wetenschap der heiligen ken ik niet.</verse>

<verse osisID="Prov.30.4"> Wie is opgeklommen ten hemel en daaruit afgedaald? Wie heeft den wind omsloten in zijne handen? Wie heeft de wateren saamgebonden als in een kleed? Wie heeft al de grenspalen van het aardrijk vastgesteld? Hoe is zijn naam en hoe de naam van zijnen Zoon, als gij het weet<note n="783">De schrijver geeft den grond aan, waarom de mensch, aan zichzelven overgelaten, de hemelsche wijsheid niet bezit; die grond is de oneindige grootheid Gods. Met nadruk wordt tot viermaal de vraag voorop gesteld: Wie is, Wie heeft. Het opstijgen ten hemel, het nederdalen op aarde, doelt op de alomtegenwoordige Voorzienigheid Gods, die het grootste en het kleinste in hemel en op aarde gadeslaat en bestiert; vgl. Joan. III 13. In zijne Wijsheid en Almacht gebiedt Hij naar welgevallen aan wind en wateren, heeft Hij de grenspalen van het aardrijk vastgesteld; vgl. VIII 22 volg.; Job XXVI 8; XXXVIII 4 volg. Niemand kan den oneindigen God noemen met den naam, die geheel zijn Wezen volmaakt uitdrukt en weergeeft. Maar hoeveel meer gevoelt de mensch de onmacht van zijn verstand, de beperktheid van zijne kennis, als hem geopenbaard wordt, dat bij eenheid van wezen er meerdere personen zijn in God, dat die ééne God eenen Zoon heeft, als persoon van Hem onderscheiden, in wezen aan Hem gelijk!</note>?</verse> 


<verse osisID="Prov.30.5"> Elk woord Gods is door vuur gelouterd; een schild is Hij voor die op Hem hopen<note n="784">In 's menschen onmacht heeft God zich verwaardigd te voorzien door het woord zijner openbaring. Dat woord, door het vuur gelouterd, is volkomen rein, zonder eenige valschheid, 's menschen geest en hart verlichtend door de goddelijke waarheid. Die dat woord aannemend op God hopen, vinden in Hem een schild tegen alle gevaren, valschheid en dwaling.</note>;</verse>

<verse osisID="Prov.30.6"> voeg niets toe aan zijne woorden, opdat gij niet bestraft en een leugenaar bevonden wordt<note n="785">De eeuwige waarheid van Gods woord kan door den mensch niet tot hooger volkomenheid worden opgevoerd. Elk toevoegsel van menschelijke wijsheid zou vervalsching van Gods woord, zou leugentaal zijn; vgl. Deut. IV 2; XII 32; Apoc. XXII 18.</note>.</verse>

<verse osisID="Prov.30.7"> Twee zaken heb ik van U gevraagd; weiger ze mij niet, aleer ik sterve<note n="786">De schrijver richt tot God zijne bede, aangegeven in v. 3. Aleer ik sterve, d.i. zoolang ik leef.</note>.</verse>

<verse osisID="Prov.30.8"> IJdelheid en leugentaal: weer ze verre van mij. 

Armoede en rijkdommen: geef ze mij niet; verleen mij alleen wat tot mijn onderhoud noodig is<note n="787">IJdelheid, d.i. de dwaasheid der wereld, die de hemelsche wijsheid miskent of God verloochent (vgl. v. 9); leugentaal, die het woord Gods vervalscht: alle valschheid, dwaling en bedrog. Verder vraagt hij van God een bescheiden deel in dit leven, om zonder overmatige zorgen in de dagelijksche behoeften van zich en zijn gezin te kunnen voorzien; vgl. I Tim. VI 8.</note>;</verse>

<verse osisID="Prov.30.9"> opdat ik wellicht niet door overvloed verleid worde om U te verloochenen en zegge: Wie is de Heer? of wel, door nooddruft gepraamd, eenen diefstal bega en valschelijk zwere bij den naam van mijnen God<note n="788">Want rijkdom en overvloed verleiden den mensch zoo dikwerf tot overmoed en tot verloochening van God; vgl. Job. XXI 13 volg.; Ps. LXXII 7 volg. Armoede stelt bloot aan het gevaar door diefstal en meineed God te vergrammen.</note>.</verse>

<verse osisID="Prov.30.10"> Beschuldig den dienstknecht niet bij zijnen meester, opdat hij wellicht u niet vloeke, en gij ten val zoudt komen<note n="789">Beschuldig (Hebr. belaster) niet valschelijk den dienstknecht bij zijnen meester, opdat God, luisterend naar de bede van den onrechtvaardig beschuldigde, u niet straffe voor uwe valschheid.</note>.</verse>

<verse osisID="Prov.30.11"> Daar is een geslacht<note n="790">Hier volgen nu eenige, bij wijze van raadsels voorgestelde getalspreuken; vgl. VI 16, noot 13. De schrijver veroordeelt vier soorten van booze menschen, of wellicht ééne soort, bij wie in meerdere of mindere mate de opgenoemde misdrijven voorkomen. Opmerkelijk is het, Christus dezelfde boosheden te hooren verwijten aan de Phariseën van zijnen tijd; vgl. Matth. XXIII 2 volg.; Marc. VII 10 volg.; Luc. XVIII 11. Eene eerste boosheid is de ondankbaarheid van kinderen jegens hunne ouders; vgl. XX 20.</note>, dat zijnen vader vervloekt, en dat zijne moeder geenen zegen toewenscht;</verse> 


<verse osisID="Prov.30.12"> een geslacht, dat zich inbeeldt rein te zijn, en toch niet schoon gewasschen is van eigen smetten<note n="791">Eene tweede boosheid is de schijnheiligheid; vgl. XX 9.</note>;</verse>

<verse osisID="Prov.30.13"> een geslacht, dat de oogen trotsch opslaat en de wenkbrauwen hoog optrekt<note n="792">Eene derde boosheid is trotschheid; vgl. VI 17.</note>;</verse>

<verse osisID="Prov.30.14"> een geslacht, dat zwaarden heeft voor tanden en knauwt met zijne kiezen, om de armen te verslinden uit het land en de behoeftigen uit het menschdom<note n="793">Eene vierde boosheid is liefdeloosheid en onrecht tegenover armen en behoeftigen. Knauwt met de kiezen, Hebr. messen heeft voor kiezen.</note>.</verse>

<verse osisID="Prov.30.15"> De bloedzuiger heeft twee dochters, die zeggen: Nog meer, Nog meer<note n="794">De onverzadelijke dorst naar bloed bij den bloedzuiger wordt hier op Oostersche wijze met nadruk betuigd, door hem twee kinderen, dochters, toe te kennen, die al even onverzadelijk zijn. De bloedzuiger is het beeld van 's menschen onverzadelijke begeerlijkheid; elke ingewilligde begeerte wordt de moeder van twee andere, die altijd zeggen: Nog meer, Nog meer. Om tegen deze onverzadelijke begeerlijkheid te waarschuwen wordt nu gewezen op vier onverzadelijke dingen in de wereld.</note>!

Drie dingen zijn onverzadelijk, en het vierde zegt nooit: Genoeg!</verse>

<verse osisID="Prov.30.16"> De onderwereld en de mond der baarmoeder en de aarde, die nooit verzadigd wordt van water, en het vuur, dat nimmer zegt: Genoeg<note n="795">De onderwereld, d.i. de alles verslindende dood; vgl. XXVII 20. De mond der baarmoeder, Hebr. de door onvruchtbaarheid gesloten moederschoot, die juist ten gevolge der onvruchtbaarheid nog meer naar moederzegen verlangt; vgl. Gen. XXX 1. De aarde, altijd gereed nog meer water op te nemen. Het vuur, dat door nieuwe brandstof steeds aangewakkerd wordt. Deze vier onverzadelijke dingen worden ook wel toegepast op vier onverzadelijke hartstochten: wreedheid, wellust, gierigheid en heerschzucht.</note>!</verse>

<verse osisID="Prov.30.17"> Een oog, dat zijnen vader bespot, en dat het baren zijner moeder veracht - dat de raven aan de beken het uitpikken en de jongen van den arend het opeten<note n="796">Een oog: uit het oog vooral spreekt dikwerf bittere spot. Een kind, dat het baren zijner moeder veracht, d.i. dat zich zijner moeder schaamt, of naar het Hebr. dat de gehoorzaamheid, aan de moeder verschuldigd, veracht, zal als een verworpeling zonder mededoogen aan de roofdieren ter verslinding worden prijsgegeven; vgl. I Reg. XVII 44; III Reg. XXI 24; Ez. XXIX 5.</note>!</verse>

<verse osisID="Prov.30.18"> Drie dingen zijn mij moeilijk, en het vierde is mij geheel onbekend<note n="797">Moeilijk, Hebr. te wonderbaar. De drie onnaspeurlijke dingen, en het vierde, dat onbegrijpelijk is, worden opgenoemd in het volgende vers.</note>:</verse> 


<verse osisID="Prov.30.19"> De weg van den adelaar in het luchtruim, de weg van de slang op eene rots, de weg van het schip in de volle zee, en de weg van den man in de jeugd<note n="798">In het luchtruim kan men geen spoor terugvinden van den adelaar, noch van de slang op de rots, noch van het schip in de zee; evenmin is bij den man een spoor terug te vinden van zijne jeugdige jaren; men weet niet hoe het kind lichamelijk opgroeit, en vooral geestelijk zich ontwikkelt tot man. De tegenwoordige Hebreeuwsche tekst heeft: ‘De weg van een man bij de maagd’; hetgeen verstaan kan worden, hetzij van het geheim der natuurlijke voortteeling, hetzij in verband met het voorafgaande en het volgende in dezen zin: ik begrijp niet, op welke wijze de adelaar het luchtruim kan doorkruisen, enz.; evenmin begrijp ik, op welke wijze, met welke geheime kunstgrepen, de wellusteling kan doordringen tot eene maagd, in het Oosten met zoo groote zorg bewaakt; en zoodanig is ook de handelwijze eener overspelige vrouw; vgl. v. 20.</note>.</verse>

<verse osisID="Prov.30.20"> Zoodanig is ook de weg der overspelige vrouw; zij toch eet, zij veegt zich den mond af en zegt: Ik heb geen kwaad gedaan<note n="799">Naast die vier onnaspeurlijke of onbegrijpelijke dingen op natuurlijk gebied wordt gewezen op iets onbegrijpelijks in de zedelijke orde, nl. op de luchthartigheid, waarmede de overspelige vrouw schandelijk ontrouw heeft gepleegd, en zonder blikken of blozen zich houdt, alsof er niets gebeurd ware. Zij eet; de zonde werd insgelijks IX 17 bij heimelijk gegeten brood vergeleken.</note>.</verse>

<verse osisID="Prov.30.21"> Door drie dingen komt de aarde in beroering, en een vierde kan zij niet dulden<note n="800">De aarde, d.i. hare bewoners, de menschheid.</note>:</verse>

<verse osisID="Prov.30.22"> door eenen slaaf, als hij koning is geworden; door eenen dwaas, als hij verzadigd is van spijs<note n="801">Een slaaf, koning geworden, pleegt meestal zijne macht te misbruiken; een dwaas, slecht mensch, zich verheffend in grootheid en aanzien, wordt onuitstaanbaar in zijne overmoedige trotschheid. Vgl. XIX 10.</note>;</verse>

<verse osisID="Prov.30.23"> door eene hatelijke vrouw, als zij ten huwelijk genomen is; en door eene dienstmaagd, als zij erfgenaam is geworden van hare meesteres<note n="802">Eene vrouw, die om haar lastig humeur reeds hatelijk was, zal, eindelijk ten huwelijk genomen, nog meer toegeven aan hare luimen en onverdraaglijk worden voor hare omgeving. En door eene dienstmaagd, nl. als de wettige huisvrouw verstooten of gestorven is, en de dienstmaagd ten huwelijk genomen, als huisvrouw kan optreden; bij al deze personen is overmoedig optreden te vreezen. ‘Als niet komt tot iet, is het allemans verdriet’.</note>.</verse>

<verse osisID="Prov.30.24"> Vier dieren behooren tot de zeer kleine der aarde, en toch zijn zij wijzer dan de wijzen<note n="803">En toch zijn zij enz., Hebr. doch zij zijn wijzen, met wijsheid toegerust, uitmuntend door groote wijsheid.</note>.</verse>

<verse osisID="Prov.30.25"> De mieren, een zwak volk, maar zij bereiden zich spijs in den oogsttijd<note n="804">Vgl. VI 6 volg.</note>;</verse> 

<verse osisID="Prov.30.26"> de konijnen, een onmachtig volk, maar zij maken hun leger op de rots<note n="805">De konijnen, Hebr. waarschijnlijk de klipdassen; vgl. Lev. XI noot 6. De klipdas weet zich op ongenaakbare rotsen een veilig toevluchtsoord te vinden tegen zijne vervolgers; vgl. Ps. CIII 18.</note>;</verse>

<verse osisID="Prov.30.27"> eenen koning hebben de sprinkhanen niet, toch trekken zij altegader troepsgewijze uit<note n="806">Vgl. Joël I 3 volg.</note>;</verse>

<verse osisID="Prov.30.28"> de hagedis beweegt zich voort op de handen, toch woont zij in koningspaleizen<note n="807">Beweegt zich voort op de handen, Hebr. die met de handen (voorpooten) grijpt, of die men met de handen grijpt, maar die ondanks hare weerloosheid slim genoeg is om door te dringen in koningspaleizen.</note>.</verse>

<verse osisID="Prov.30.29"> Drie zijn er met fieren tred, en een vierde met statig en gang<note n="808">Deze getalspreuk bedoelt waarschijnlijk, dat den vierde, den koning, vooral eene edele, fiere houding betaamt.</note>:</verse>

<verse osisID="Prov.30.30"> de leeuw, de dapperste onder de dieren; wat hem tegenkome, voor niets is hij vervaard<note n="809">De leeuw, de koning onder de dieren.</note>;</verse>

<verse osisID="Prov.30.31"> de haan, aan de lendenen omgord, en de ram, en een koning, aan wien niemand kan weerstaan<note n="810">De haan, aan de lendenen omgord; het Hebr. noemt den haan niet, maar heeft alleen: de aan de lendenen omgorde; daarom denken anderen hier aan het fiere strijdros. De ram, die met fieren tred uitgaat voor de kudde. Een koning, aan wien niemand kan weerstaan; deze vertaling is naar het Hebr., wijl de Vulgaat geen goed verstaanbaren zin geeft. Anderen vertalen: ‘Een koning met wien het leger’, d.i. aan het hoofd van zijne legermacht.</note>.</verse>

<verse osisID="Prov.30.32"> Daar zijn er, die blijken dwaas te zijn, nadat zij in de hoogte geheven werden; want waren zij verstandig geweest, dan zouden zij zich de hand op den mond gelegd hebben<note n="811">Menigeen staat in eer en aanzien, zoolang hij een bescheiden plaats inneemt; maar wordt hij verheven boven zijne krachten, dan treedt uit zijne gesprekken spoedig zijne dwaasheid in het licht; vgl. XVII 27.</note>.</verse>

<verse osisID="Prov.30.33"> Hij toch, die de uiers hard prest om daaruit melk te drukken, haalt er boter uit; en die geweldig den neus snuit, brengt bloed te voorschijn; en die toorn ontsteekt, verwekt tweedracht<note n="812">Streef derhalve niet boven uwe krachten; anders zoudt gij, als in de hier opgenoemde gevallen, uw doel voorbijstreven en u nadeel en verdriet berokkenen. Maar naar het Hebr. is de zin van v. 32 en 33: ‘Hetzij gij dwaas handeldet door u te verheffen, hetzij gij dit met voorbedachten rade deedt, de hand op den mond. Want die melk prest (karnt), krijgt boter, die den neus prest, krijgt bloed, en die toorn prest, krijgt twist’; d.i. als gij ter verdediging van uwe belangen of van uwe meening, te recht of ten onrechte u wilt laten gelden, laat uw eerste optreden niet te heftig zijn: de hand op den mond; want door heftig op te treden zoudt gij slechts tot heftiger tegenstand prikkelen en uwe zaak benadeelen.</note>.</verse>

</chapter>
<chapter osisID="Prov.31"> 
 

<title type="chapter">Hoofdstuk XXXI.</title><p>Opschrift en aanhef van eene kleine verzameling (v. 1 en .2 Waarschuwing tegen lichtzinnigen omgang met vrouwen (v. .3 De eisch der matigheid voor koningen, hun plicht om zwakken te sterken, aan armen en verdrukten recht te doen (v. 4-.9 - Alphabetisch loflied op de sterke vrouw (v. 10-.31</p>


<verse osisID="Prov.31.1"> Woorden van Lamuël<note n="813">Zie Inleiding blz. 13 en 14. Eene godspraak, d.i. de lessen aan Lamuël door zijne moeder op goddelijke ingeving geschonken. LXX: ‘Mijne woorden zijn ingegeven door God, eene godspraak des konings, waarmede zijne moeder hem onderrichtte’. Sommigen vertalen het Hebr.: ‘Woorden van Lemuël, den koning van Massa, waarmede’ enz., en denken daarbij aan Gen. XXV 14; I Par. I 30, waar onder de kinderen van Ismaël genoemd wordt Massa, die zijnen naam gaf aan eenen stam en eene landstreek, waarover Lamuël koning zou geweest zijn.</note>, den koning. Eene godspraak, waarmede zijne moeder hem onderrichtte.</verse>

<verse osisID="Prov.31.2"> O mijn lieveling, o lieveling van mijnen schoot, o lieveling mijner geloften<note n="814">Het driewerf herhaald ‘Quid dilecte’ wijst op de ontroering der moeder bij de gedachte aan de groote gevaren, waaraan zij haren lieveling, den zoon, van God afgebeden, blootgesteld ziet.</note>!</verse>

<verse osisID="Prov.31.3"> Geef uw vermogen niet aan vrouwen, noch uwe rijkdommen om koningen te verdelgen<note n="815">Noch uwe rijkdommen om koningen te verdelgen, Hebr. noch uwe wegen (uwe handelingen, uwen omgang) aan haar, die koningen in het verderf storten. Eene waarschuwing door de moeder aan haren zoon gegeven om geenen lichtzinnigen omgang te houden met vrouwen; deze zouden zijn vermogen doorbrengen, of liever, naar het Hebr., zijne kracht naar ziel en lichaam sloopen, zijn hart aftrekken van God en hem ten verderve voeren.</note>.</verse>

<verse osisID="Prov.31.4"> Niet den koningen, o Lamuël, niet den koningen wijn geschonken; want daar is geen geheim, waar dronkenschap heerscht<note n="816">Hebr. Niet den koningen, o Lemuël, niet den koningen (past het) wijn te drinken, noch den vorsten geestrijken drank te begeeren, of te vragen waar is geestrijke drank. Het verdere ontbreekt in het Hebr.</note>;</verse>

<verse osisID="Prov.31.5"> en zij mochten soms drinken en vergeten wat recht is, en de rechtzaak van de kinderen des behoeftigen verkeerd leiden<note n="817">Een tweede gevaar voor den koning is gelegen in wijn en bedwelmende dranken. In dronkenschap worden geheimen geopenbaard; het beneveld verstand vergeet wet en recht, en loopt gevaar ook zonder boos opzet verkeerde vonnissen te vellen.</note>.</verse>

<verse osisID="Prov.31.6"> Geeft geestrijken drank<note n="818">Onder geestrijken drank wordt verstaan elke bedwelmende drank, die niet uit druiven, maar uit andere vruchten is toebereid.</note> aan treurenden, en wijn aan hen, die droef van harte zijn;</verse>

<verse osisID="Prov.31.7"> laten zij drinken en hunnen kommer vergeten en hunne smart niet langer indachtig zijn<note n="819">Hier wordt niet aan den treurende de raad gegeven, om in den drank verlichting van zijn leed te zoeken; maar aan den vorst wordt aanbevolen zich het lot der ongelukkigen aan te trekken. Voor den bedrukte kan verkwikkende drank, met mate genuttigd, een middel zijn, om met opgewekten geest het leed vergetend den strijd des levens moedig te strijden.</note>.</verse> 


<verse osisID="Prov.31.8"> Open uwen mond voor den stomme en voor de rechtzaken van alle kinderen, die voorbijgaan<note n="820">In v. 8 en 9 wordt de koning aangespoord om als opperste rechter rechtvaardig te oordeelen en de rechtzaak te behartigen van armen en verdrukten. Den stomme, die zichzelven niet verdedigen kan, die geen voorspraak of verdediger heeft. Kinderen, die voorbijgaan: het Hebr. kan vertaald worden: kinderen der verlatenheid, d.i. zij, die hulpeloos en verlaten hunnen weg vervolgen en den ondergang te gemoet gaan.</note>.</verse>

<verse osisID="Prov.31.9"> Open uwen mond, oordeel naar gerechtigheid en doe recht aan den behoeftige en den arme.</verse>

<verse osisID="Prov.31.10"> Eene sterke vrouw<note n="821">De hier volgende lofzang op de sterke vrouw is een alphabetisch lied, daar elk der verzen in den grondtekst begint met eene der opvolgende letters van het Hebreeuwsche alphabet. Dit loflied vormt het waardig slot van het Boek der Spreuken. Zijne plaats achter de woorden van Lamuël bewijst niet, dat het aan dezen koning moet worden toegeschreven; het is van die woorden geheel onderscheiden en vindt in de Septuagint eene plaats achter hoofdstuk XXIX. Wie de schrijver is, kan niet met zekerheid bepaald worden; maar er is geen bezwaar Salomon als den schrijver te erkennen. Niet eene bepaalde, bekende vrouw wordt beschreven, maar met trekken, aan de zeden van zijnen tijd en zijn land ontleend, geeft de schrijver het beeld der ideale huisvrouw. Eenige HH. Vaders hebben het loflied toegepast op de Kerk of op de H. Maagd Maria.</note> - wie kan haar vinden? Als iets van verre, ja van de uiterste grenzen (gekomen) is hare waarde<note n="822">Eene sterke vrouw is niet alleen eene brave, verstandige, degelijke, wakkere vrouw, maar eene zoodanige, die door God is toegerust met alle gaven van geest en hart, waardoor zij hare verhevene roeping volmaakt kan vervullen. Als iets van verre enz. Hebr.: en hare waarde gaat paarlen verre te boven, zij is meer waard dan alle schatten en kostbaarheden.</note>.</verse>

<verse osisID="Prov.31.11"> Op haar betrouwt het hart van haren man, en aan buit zal het hem niet ontbreken<note n="823">Haar man is ten volle verzekerd van hare trouw, hare voorzichtigheid en haren ijver; al zijne zorgen, plannen, zaken kan hij haar gerust toevertrouwen. Zij zorgt voor alles en geen buit, d.i. niets wat hem voordeelig kan zijn, zal hem ontbreken.</note>.</verse>

<verse osisID="Prov.31.12"> Zij doet hem goed en geenszins kwaad alle de dagen van haar leven<note n="824">Alle de dagen van haar leven, in voor- en tegenspoed, doet zij hem niets dan goed, en verblijdt en verlengt daardoor zijne levensdagen; vgl. Eccli. XXVI 1 volg.</note>.</verse>

<verse osisID="Prov.31.13"> Zij schaft zich wol en vlas aan, en werkt met het overleg harer handen<note n="825">Eene goede huisvrouw verzuimt niet met het overleg (Hebr. den lust) harer handen, d.i. ijverig en lustig, dien arbeid te verrichten, waartoe zij op de haar aangewezen plaats in het huisgezin geschikt is.</note>.</verse>

<verse osisID="Prov.31.14"> Zij is als het schip van eenen koopman, van verre doet zij haren leeftocht komen<note n="826">Wat zij door eigen vlijt van nabij niet kan bekomen tot onderhoud des gezins en veraangenaming des levens, dat laat zij met zorg en beleid van verre komen.</note>.</verse>

<verse osisID="Prov.31.15"> En zij staat op, als het nog nacht is, en geeft spijs aan hare huisgenooten en voedsel aan hare dienstmaagden<note n="827">Voedsel, het Hebr. kan ook vertaald worden met dagtaak. Opdat alles in geregelde orde geschiede, heeft zij 's morgens vroeg reeds alle huiselijke aangelegenheden geregeld; en waar zij met zorgzame liefde alle huisgenooten van spijs voorziet, zorgt zij tevens dat allen de aangewezen taak vervullen.</note>.</verse>

<verse osisID="Prov.31.16"> Zij richt het oog op eenen akker en koopt dien; en van de vrucht harer handen plant zij eenen wijnffaard<note n="828">Wat zij bespaard en verdiend heeft, weet zij met voorzichtig overleg blijvend vruchtbaar te maken.</note>.</verse>

<verse osisID="Prov.31.17"> Zij omgordt hare lendenen met kracht, en sterkt haren arm<note n="829">Zij schaamt zich niet door gestadigen arbeid hare lichaamskracht te oefenen en te verhoogen.</note>.</verse>

<verse osisID="Prov.31.18"> Zij ondervindt en bemerkt, dat hare zaken goed gaan; des nachts gaat hare lamp niet uit<note n="830">Bij het welslagen van haren arbeid en haren handel stijgt nog haar arbeidslust; gebrek is niet te vreezen. De altijd brandende lamp is het zinnebeeld van blijvende welvaart en voorspoed; vgl. XIII 9; XX 20; XXIV 20.</note>.</verse>

<verse osisID="Prov.31.19"> Zij slaat hare hand aan groote dingen, en hare vingeren grijpen het spinrokken<note n="831">Zij aarzelt niet, zoo noodig, groote, gewichtige, zaken ter hand te nemen; maar evenmin is zij afkeerig het spinnewiel te hanteeren.</note>.</verse>

<verse osisID="Prov.31.20"> Zij opent hare hand voor den behoeftige, en strekt hare handen uit naar den arme<note n="832">Zucht naar rijkdom is niet de drijfveer van haren gestadigen arbeid; de handen, uitgestrekt naar gewichtige zaken of geringen arbeid (v. 19), openen zich ook gaarne voor den behoeftige.</note>.</verse>

<verse osisID="Prov.31.21"> Zij is niet beducht voor haar gezin ter oorzake van koude of sneeuw; want al hare huisgenooten zijn voorzien van dubbele kleederen<note n="833">In hare voorzichtigheid is zij voorbereid ook op kwade dagen, en tevens bezorgd voor de gezondheid van al hare huisgenooten.</note>.</verse>

<verse osisID="Prov.31.22"> Tapijtwerk vervaardigt zij voor zichzelve; byssus en purper zijn hare kleedij<note n="834">Tapijtwerk, d.i. allerlei kostbare spreien en tapijten tot sieraad des huizes. Byssus, vgl. Gen. XLI noot 11; Purper, vgl. Exod. XXV noot 2. Zij kleedt zich naar haren stand, en is evenzeer verwijderd van ijdelen tooi als van slordige nalatigheid en misplaatste nederigheid.</note>.</verse>

<verse osisID="Prov.31.23"> Hoog in aanzien is haar man in de poorten, als hij zitting houdt met de raadslieden des lands<note n="835">Wegens haren ijver kan de man zich onverdeeld wijden aan de behartiging der algemeene belangen in de poorten, in raadhuis en gerechtshof. Zijn aanzien stijgt door de welvaart, die ook aan zijne vrouw te danken is.</note>.</verse> 


<verse osisID="Prov.31.24"> Zij maakt en verkoopt fijn lijnwaad, en gordels levert zij aan den Chananeër<note n="836">Den Chananeër, d.i. den Phenicischen koopman, die in ruil purper er andere kostbaarheden uit verre gewesten levert.</note>.</verse>

<verse osisID="Prov.31.25"> Zielekracht en majesteit zijn hare kleedij, en zij lacht den dag der toekomst tegen<note n="837">Zielekracht en majesteit zijn haar zoo eigen, als ware zij daarmede bekleed. Zij kent geene angstige zorgen, en mag blijmoedig de toekomst te gemoet zien.</note>.</verse>

<verse osisID="Prov.31.26"> Haren mond opent zij voor de wijsheid, en de wet der goedertierenheid is op hare tong<note n="838">Voor de wijsheid, Hebr. met wijsheid. Hare gesprekken getuigen voor hare wijsheid, deugd en godsvrucht, maar ook voor de goedertierenheid, die zij zich jegens den evenmensch tot wet, ten plicht heeft gesteld.</note>.</verse>

<verse osisID="Prov.31.27"> Zij slaat de gangen van haar huis nauwkeurig gade, en het brood eet zij niet in ledigheid<note n="839">Ook de goede naam van hare huisgenooten gaat haar nauw ter harte; daarom geeft zij nauwkeurig acht op het gedrag en den wandel van hare kinderen en dienstboden; ook in dit opzicht eet zij haar brood niet in ledigheid, Hebr. het brood der luiheid.</note>.</verse>

<verse osisID="Prov.31.28"> Zij staan op hare zonen en roemen haar overgelukkig, haar man en hij spreekt haren lof<note n="840">Nadat de dichter de sterke vrouw heeft gehuldigd, laat hij in het volgende vers haren lof verkondigen door de zonen en den man, de dagelijksche getuigen van hare hooge deugd en schitterende hoedanigheden.</note>:</verse>

<verse osisID="Prov.31.29"> Vele dochteren hebben schatten vergaderd; gij, gij overtreft haar allen<note n="841">Hebben schatten vergaderd, het Hebr. kan vertaald worden: hebben zich sterk betoond, maar geene in zoo hooge mate als gij.</note>.</verse>

<verse osisID="Prov.31.30"> Bedrieglijk is bevalligheid en ijdel is schoonheid; eene vrouw, die den Heer vreest, zij moet geprezen worden<note n="842">Hier neemt de dichter zelf weer het woord. en geeft zijdelings te kennen, waarom in dit loflied geen gewag is gemaakt van lichamelijke bevalligheid en schoonheid; wanneer deze niet beantwoorden aan schoonheid der ziel, zijn zij bedrieglijk (vgl. XI 20), en ijdel, vergankelijk, terwijl godvreezendheid den mensch ware en blijvende waarde geeft in de oogen van God en van de menschen. Zoo besluit het Boek met dezelfde gedachte, die reeds in het begin (I 7) uitgesproken en meermalen herhaald werd.</note>.</verse>

<verse osisID="Prov.31.31"> Geeft haar van de vrucht harer handen, en laat in de poorten hare werken haar roemen<note n="843">Geeft haar, d.i. prijst haar, gelijk hare werken verdienen; want de lof en eer aan iemand geschonken moeten de vrucht zijn van zijne goede daden. Mogen allen zich aansluiten aan dit loflied en in de poorten, overal in het openbaar luide haren lof verkondigen. - De Kerk past dit loflied toe op de HH. Vrouwen, die naast en boven de zorg voor de aangelegenheden van het aardsche huisgezin zich beijverd hebben voor de zaak der eeuwige zaligheid en zich eene plaats hebben bereid in de woonstede Gods.</note>.</verse>

</chapter>
</div>
<div canonical="true" osisID="Eccl" type="book">
		<title short="Prediker" type="main">De Prediker</title>
		<title>Inleiding</title>
<p><hi type="bold">I</hi>n de Vulgaat is dit Boek getiteld: ‘Ecclesiastes, die door de Hebreërs Coheleth genoemd wordt’. Het woord <hi type="italic">Koheleth</hi>, dat naar de Grieksche vertaling in de Vulgaat door <hi type="italic">Ecclesiastes</hi> en in onze overzetting door <hi type="italic">Prediker</hi> wordt teruggegeven, is in het Boek zelf een bijnaam van Salomon (I 1, 2, 12; VII 28; XII 8-9) en beteekent waarschijnlijk den prediker bij uitnemendheid. Door den titel is de inhoud van het Boek aangegeven: eene prediking tot het volk in eene reeks beschouwingen en lessen, welke in meestal prozaïschen en niet verheven vorm worden voorgedragen. Het Boek is één geheel, niet echter in dien zin, dat daarin een enkel onderwerp in een aaneengeschakeld betoog wordt behandeld. Veeleer bevat het eene reeks overdenkingen en opmerkingen, welke alle uitgaan (I 2) van en terugkeeren (XII 8) tot deze hoofdgedachte: <hi type="italic">alles is ijdelheid.</hi> De Prediker beschouwt de ijdelheid van alles, waarnaar de menschen rusteloos en veelal in strijd met Gods voorzienigheid streven om zich hier op aarde een blijvend geluk te verschaffen; hij besluit herhaaldelijk, dat de hoogste graad van geluk hier op aarde voor den mensch is gelegen in een matig en passend gebruik van het aardsche goed, hetwelk God naar de beschikkingen zijner voorzienigheid, niet zelden als de belooning van  deugd, aan den mensch vergunt, mits dat genot vergezeld ga van de vreeze Gods en de onderhouding zijner geboden. Zulk een betamelijk genot der aardsche zegeningen mocht de Prediker aanprijzen, daarbij nu en dan herinnerend aan het toekomstig gericht en de vergelding in het andere leven en zich plaatsend op het standpunt des Ouden Verbonds. De hoogere graad toch van volmaaktheid, die voor dit leven het geluk stelt in de verloochening van zich zelven en van het goed dezer aarde, in navolging van den armen, verachten en lijdenden Verlosser, was aan het Nieuwe Verbond voorbehouden. Uit het gezegde omtrent den inhoud kan men afleiden, dat de strekking van dit eigenaardige Boek niet louter menschelijk, maar daarbij godsdienstig is. Het doel van den Schrijver is den mensch te onderrichten, hoe hij zijn leven moet inrichten om, in zooverre het van hem zelf afhangt, gelukkig en tevreden op aarde te zijn.</p>
<p>De Prediker, die in dit boek het woord voert, is niemand anders dan Salomon. Dit blijkt uit den aanhef, waar hij zich noemt: ‘den zoon van David, den koning van Jerusalem’ (zie verder I 12; II 4 volg. enz.). En dit is geen bloot literarische inkleeding, alsof een later schrijver zijne woorden aan Salomon in den mond legde en hem, gelijk in het boek der Wijsheid (VII enz.), sprekende invoert. Want van de oudste tijden af getuigt de overlevering eenstemmig en zonder aarzeling, dat Salomon de schrijver is van dit boek. Eeuw aan eeuw tot aan Grotius is de ‘Prediker’ aan dezen wijzen koning toegekend. Getuige hiervoor is de Canon der Palestijnsche Joden, waarin de ‘Prediker’ oudtijds tusschen de twee andere boeken van Salomon, Spreuken en Hooglied, zijne plaats had, zooals blijkt uit Flavius Jos. (c. Ap. I 8), de Septuagint, den Thalmud (Baba Bathra 14, 2) en uit de HH. Vaders, die, vóór den Thalmud opgetreden, de Palestijnsche verzameling der Boeken van het O.V. aangeven. De latere rangschikking der Massoreten, volgens welke de ‘Prediker’ tusschen de Klaagliederen en Esther wordt genoemd, is geschied om liturgische redenen. - Voor de oudheid en den Salomonischen oorsprong van den ‘Prediker’ getuigen verder de allerduidelijkste uitspraken der Joodsche leeraars en der HH. Vaders. Naar het woord van den H. Hiëronymus (in Eccl. I 12) hielden de Hebreërs, dat dit Boek door Salomon, en wel na zijne bekeering, was geschreven. Hetzelfde herhaalden de latere rabbijnen, die wel twijfel hebben geopperd over het canoniek gezag, nimmer over de echtheid van den ‘Prediker’. Met de Joodsche leeraars schreven de HH. Vaders eenstemmig dit geschrift aan Salomon toe. En dit geschiedde niet om reden, dat Salomon hier sprekende optreedt. Want ook het Boek der Wijsheid van hoofdst. VII af voert dezen koning sprekende op. En hoewel de Grieksche vertaling door haren titel ‘Wijsheid van Salomon’ scheen te bevestigen, dat de zoon van David werkelijk de schrijver was, aarzelde de H. Hiëronymus niet (Praef. in libros Salomonis) den Griekschen titel voor valsch te verklaren en zegt de H. Augustinus (Civ. Dei XVII 20), dat ‘de geleerden voor zeker houden, dat de Wijsheid niet van Salomon is’. En deze uitspraak grondde laatstgenoemde Kerkvader op een degelijk critisch onderzoek, gelijk hij duidelijk te verstaan geeft in zijne ‘Retractationes’ (lib. II cap. IV). Wat den ‘Prediker’ betreft, het  getuigenis van het opschrift (I 1) en van de inleiding (I 12; vgl. XII 9, 10) gold immer voor geloofwaardig en werd steeds in eigenlijken zin verklaard.</p>
<p>In tegenspraak met de historische getuigenissen, welke voor het historische vraagstuk over den oorsprong en den ouderdom van een boek ‘meer bewijskracht dan alle andere hebben’ (Encycl. ‘Providentissimus’), beweren de meeste geleerden buiten de Kerk en met hen enkele Katholieken, dat de ‘Prediker’ niet het werk van Salomon is. Dit achten zij onvereenigbaar met den inhoud en den vorm van het boek. Want Koheleth, zegt men, spreekt (I 12) als een koning, die tot de geschiedenis behoort, en vergelijkt zich (I 16; II 7, 9) met zijn voorgangers te Jerusalem in termen, die hij zelf niet kan gebruikt hebben. Zie het antwoord in de aanteekeningen op de aangehaalde plaatsen. De historische toestand, die, naar men opwerpt, niet op de eeuw van Salomon zou gelijken, wordt in den ‘Prediker’ niet, althans niet duidelijk, ondersteld; de klachten over wanbestuur en onrechtvaardigheid, die in den mond van den koning zelven niet zouden passen, zijn op de desbetreffende plaatsen (III 16; IV 1; V 7; X 5-7 enz.) of niet te vinden of althans zoo vaag en algemeen, dat hieruit voor of tegen de regeering van Salomon niets valt te besluiten (zie de noot op III 16). - De eenige grond, dien men met schijn van reden tegen Salomon als schrijver van den ‘Prediker’ aanvoert, is de taal van het Boek. De ‘Prediker’, zegt men, bevat een aantal woorden, die of alleen nog in de jongste Boeken van het O.T., òf zelfs nog daar niet, maar eerst in het Nieuw-Hebreeuwsch van de Misjna voorkomen. Hiermede komt des schrijvers grammatica overeen: de echt Hebreeuwsche woordvoeging is hem vreemd geworden. - Tot antwoord mogen hier de volgende bemerkingen volstaan. 1<hi type="super">o</hi> Verliest men uit het oog, dat de geschiedenis der Hebreeuwsche taal niet genoegzaam bekend is om uit den vorm van een geschrift deszelfs ouderdom te bepalen. Om den taalschat van het Hebreeuwsch van eeuw tot eeuw te kunnen beoordeelen, ontbreken een genoegzaam aantal voortbrengselen der Hebreeuwsche letterkunde en de kennis der aanverwante dialecten en van derzelver invloed op het Hebreeuwsch in een bepaald tijdvak. 2<hi type="super">o</hi> Moet de ‘Prediker’ om de onzuiverheid zijner taal zoo laat mogelijk gesteld worden, hoe kan men dan een aanzienlijk gedeelte van den Pentateuch, Josue enz., die door zuiverheid van taal uitmunten, in hetzelfde tijdperk of althans niet veel vroeger geschreven achten? 3<hi type="super">o</hi> Het aantal woorden van den ‘Prediker’, die eerst in de jongste geschriften zouden worden aangetroffen, wordt schromelijk overdreven. Niet weinige, door velen als laat Arameesch aangezien, worden door andere taalgeleerden derzelfde school of betwist of voor goed Hebreeuwsch gehouden. Dit is niet te verwonderen. Het Arameesch is met het Hebreeuwsch allernauwst verwant en heeft, niet eerst tijdens de ballingschap, maar van de vroegste eeuwen af, invloed geoefend op het Hebreeuwsch. 4<hi type="super">o</hi> Omdat woorden en spreekwijzen alleen in de jongste geschriften worden aangetroffen, zijn zij niet eerst toen ontstaan. Wat belet ons aan te nemen, dat zij in de volkstaal van vroegere eeuwen, vooral door den invloed van het Arameesch en andere verwante dialecten, gebruikelijk zijn  geweest, zonder in de geschreven taal te worden gebezigd? Kan de wijze Salomon zulke woorden en uitdrukkingen niet hebben gebruikt, daar hij als Prediker het woord richtte tot het volk, wellicht zelfs tot zijne Arameesche onderdanen? In zijn boek toch treedt hij op, niet als Israëliet, maar als waarnemer en beoordeelaar van hetgeen hij zag uit een meer algemeen-menschelijk oogpunt. Het wijsgeerige onderwerp van zijn geschrift dwong hem bovendien om afgetrokken begrippen door elders niet gebruikte woorden uit te drukken. Daaruit laat zich ook verklaren, dat de zinbouw van den ‘Prediker’ afwijkt van dien der overige geschriften en meer overeenkomst vertoont met het Arameesch, dat zich uit zijnen aard meer leent tot wijsgeerige beschouwingen en redeneeringen.</p>
<p>Het goddelijk en canoniek gezag van het Boek is door de Synagoog en de Christelijke Kerk door alle eeuwen heen erkend. De enkele twijfelingen, die oudtijds hier en daar oprezen, werden aanstonds weerlegd en door het bevoegde gezag te niet gedaan. Zoo veroordeelde het vijfde algemeen Concilie (553) de dwalingen, die door Theodorus van Mopsuestia over de inspiratie van ‘Spreuken’ en ‘Prediker’ waren geleeraard. De beschuldigingen, welke tegen den ‘Prediker’ zijn ingebracht, als zoude zijne leer de onsterfelijkheid der ziel loochenen (III 19-21 en IX 5, 10), het epicurisme (II 24; III 12 volg., 22; V 17; IX 7 enz.) en eene fatalistische levensbeschouwing aanprijzen (II 14, 15 enz.), zijn het gevolg van eene verkeerde opvatting zijner woorden buiten en tegen den samenhang der rede, gelijk uit de aanteekeningen blijken zal.</p>

<chapter osisID="Eccl.01">

<title type="chapter">Hoofdstuk I.</title>
<p>Opschrift (v. .1 Inleiding: hoofdgedachte van het Boek (v. 2-3); 's menschen vergankelijkheid in tegenstelling met de vastheid der aarde en den onveronderlijken loop der natuur (v. 4-7); 's menschen onwetendheid ondanks de eenvormigheid der natuurverschijnselen (v. 8-.11 - De wijsheid leerde den Prediker, dat alle beslommeringen der menschen ijdel zijn en dat zelfs het streven naar de kennis daarvan ijdel is (v. 12-.18</p>
<verse osisID="Eccl.01.1"><hi type="bold">W</hi>OORDEN van den Prediker, den zoon van David, den koning van Jerusalem<note n="844">Hebr. en Septuag.: ‘te Jerusalem’, waar Salomon's rijkszetel was. Zie voor dit opschrift de inleiding.</note>.</verse>

<verse osisID="Eccl.01.2"> IJdelheid der ijdelheden, zeide de Prediker, ijdelheid der ijdelheden, en alles is ijdelheid<note n="845">IJdelheid der ijdelheden is eene Hebr. zegswijze, welke beteekent: allerijdelste ijdelheid. Het Hebr. woord beteekent eigenlijk: ademtocht of damp, een beeld van vergankelijkheid en bedrieglijken schijn zonder werkelijkheid. De zin is: Alles, te weten (zie v. 3) al wat de mensch onderneemt om zich hier een blijvend geluk te verschaffen, dat alles is nietswaardig, vergankelijk en bedrieglijk.</note>.</verse>

<verse osisID="Eccl.01.3"> Wat anders heeft de mensch van al zijn sloven, waarmede hij zich afslooft onder de zon<note n="846">Wat anders heeft de mensch dan ijdelheid of wel, gelijk het Hebr. kan beteekenen, wat voordeel heeft hij van al den afmattenden arbeid onder de zon, d.i. ten aanzien der dingen, welke dit aardsche bestaan of dit sterfelijk leven betreffen? Door deze vraag ontkent de Prediker, dat de mensch ondanks zijn zwoegen zich een waar geluk op deze aarde kan verschaffen. De voornaamste reden hiervan is gelegen in 's menschen vergankelijkheid (v. 4), daar ieder geslacht zoo spoedig voorbijgaat om plaats te maken voor een volgend geslacht.</note>?</verse>

<verse osisID="Eccl.01.4"> Het eene geslacht gaat voorbij, en het andere geslacht komt op; de aarde echter staat voor eeuwig vast<note n="847">Tegenover de vergankelijkheid en de onbestendigheid des menschen staat de vastheid der aarde, die als op hare grondvesten onwrikbaar gevestigd is voor eeuwig, d.i. voor onbepaald langen duur; daartegenover staat verder (v. 5-7) de onveranderlijkheid en bestendigheid der natuurwetten, b.v. in den loop der zon, der winden en der rivieren.</note>.</verse> 


<verse osisID="Eccl.01.5"> De zon gaat op, en zij gaat onder, en naar hare plaats keert zij terug, en daar weder opkomende<note n="848">Hebr. en Septuag.: ‘En de zon gaat op, en de zon gaat onder en spoedt zich naar hare plaats, waar zij alweder opgaat’. Wat volgt in v. 6a, beteekent naar de Vulgaat òf de dagelijksche bewegingder zon van het oosten door het zuiden en verder in de richting naar het noorden, of wel hare jaarlijksche beweging, daar de zon in het eene jaargetijde steeds zuidelijker, in het andere steeds noordelijker schijnt op te gaan.</note>,</verse>

<verse osisID="Eccl.01.6"> loopt zij om door het zuiden, en wendt zich naar het noorden; het heelal doortrekkend loopt de wind altijd rond, en hij begint zijnen omloop opnieuw<note n="849">Naar het tegenwoordige Hebr. en de andere Latijnsche vertaling van den H. Hiëronymus is er in het geheele vers sprake van den wind: ‘Hij gaat naar het zuiden en loopt om naar het noorden; voortdurend loopt de wind rond, en hij begint zijnen omloop telkens opnieuw’. M.a.w. de wind waait beurtelings uit alle hoeken. In Palestina is de afwisseling der winden regelmatiger dan bij ons.</note>.</verse>

<verse osisID="Eccl.01.7"> Alle stroomen loopen uit in de zee, en de zee loopt niet over<note n="850">Naar de andere vertaling van den H. Hiëronymus en het Hebr.: ‘wordt niet vol’. Het tweede halfvers beteekent, overeenkomstig de opvatting der Ouden, dat de stroomen hetzij door verdamping, door wolken en regen, hetzij door onderaardsche gangen naar hunnen oorsprong terugkeeren. Naar het Hebr. wordt waarschijnlijk bedoeld, dat de rivieren altijd voort blijven stroomen in dezelfde bedding zeewaarts.</note>; naar de plaats, van waar de stroomen uitgaan, keeren zij terug om wederom te vloeien.</verse>

<verse osisID="Eccl.01.8"> Al de dingen zijn vermoeiend; een mensch kan ze niet met woorden uitleggen. Het oog wordt niet verzadigd van het zien, en het oor wordt van het hooren niet vol<note n="851">Al de dingen, de natuurverschijnselen, hoedanige in v. 5-7 genoemd zijn, zijn vermoeiend voor den mensch, die ze niet omvatten noch ten volle begrijpen kan. Hebr.: ‘Al die dingen zijn vermoeid’, d.i. zijn in gedurigen omloop en standvastige beweging, zoo dat zij zich als het ware afmatten. En toch, ondanks die gedurige herhaling, die standvastige hernieuwing van altijd dezelfde natuurverschijnselen, (Hebr.) ‘een mensch (hoe verstandig en wijs ook) kan het niet uitspreken’, het oog wordt niet verzadigd enz., d.i. hetgeen hij ziet en hoort, tracht hij immer meer en meer te begrijpen, zonder daarin ten volle te slagen. Zoo groot is 's menschen onwetendheid bij zijn onverzadigbaren lust tot weten. Oog en oor worden genoemd, omdat er sprake is van de verschijnselen in de natuur, welke onder de uitwendige zinnen vallen. Hoeveel te meer komt die onwetendheid aan den dag, wanneer de mensch beproeft het wezen der dingen en de goddelijke geheimen te doorvorschen!</note>.</verse>

<verse osisID="Eccl.01.9"> Wat is het, dat geweest is? hetzelfde dat zal zijn. Wat is het, dat geschied is? hetzelfde dat geschieden moet<note n="852">Uit de eentonige afwisseling van de verschijnselen der natuur besluit de Prediker, dat (v. 9) in de wereld alles onveranderlijk hetzelfde blijft, zoodat er in werkelijkheid (v. 10) niets nieuws is onder de zon.</note>.</verse> 


<verse osisID="Eccl.01.10"> Er is niets nieuws onder de zon, en niemand kan zeggen: Zie, dit is iets nieuws; want het is er reeds te voren geweest in de eeuwen, die vóór ons waren.</verse>

<verse osisID="Eccl.01.11"> Van het vroegere is geene herinnering gebleven; doch zelfs ook van datgene, wat later zal geschieden, zal geene herinnering blijven bij degenen, die namaals zullen zijn<note n="853">Dit vers geeft de reden aan, waarom sommige dingen aan de thans levenden nieuw schijnen. De reden is gelegen in de onwetendheid en de vergetelheid van den kortzichtigen mensch.</note>.</verse>

<verse osisID="Eccl.01.12"> Ik, de Prediker, ik was koning van Israël te Jerusalem<note n="854">De Prediker begint zijne vertoogen over de ijdelheid van het aardsche met een algemeene beschouwing van de beslommeringen der menschen; de ervaring leerde hem, dat al die zorgen ijdel zijn en dat zelfs het streven naar de kennis daarvan kommer baart. Van zijn onderwerp diep doordrongen, beschrijft hij den indruk, welken die bevindingen eertijds op hem gemaakt hadden, met zekere hartstochtelijkheid en dichterlijke overdrijving. Vele zijner uitdrukkingen, b.v. die betreffende de wijsheid (v. 17, 18), matigt hij in den verderen loop zijner verhandelingen; vgl. o.a. VIII 1, 5; IX 13 en X 1-3, 12 de lofprijzingen der wijsheid. - Als koning van Israël had hij rijpere ondervinding en meer menschenkennis, had hij alle goederen des levens in de rijkste mate bezeten en genoten, had hij tijd en gelegenheid om zich met het doen en laten der menschen bezig te houden. - De uitdrukking ik was koning beteekent niet, dat hij, dit schrijvende, geen koning meer was of dat een later levende dit boek in zijn persoon heeft opgesteld. Die Hebr. zegswijze moet verklaard worden in verband met hetgeen volgt in v. 13; zij geeft te kennen, dat hij in zijne hoedanigheid van koning de ondervinding opdeed, waarop hij zich beroept.</note>,</verse>

<verse osisID="Eccl.01.13"> en ik zette er mijn hart op, wijselijk onderzoek en nasporing te doen omtrent alles, wat geschiedt onder de zon. Deze allerlastigste bezigheid gaf God den menschenkinderen om zich daarmede bezig te houden<note n="855">Met allen ijver legde de Prediker er zich op toe, wijselijk, d.i. door de wijsheid bestuurd, terdege onderzoek te doen omtrent alles, wat geschiedt onder de zon, Hebr. ‘wat geschiedt onder den hemel’, d.i. omtrent al de bemoeiingen der menschen, waarmede zij zich naar v. 3 voor het aardsche leven vergeefs afmatten. Dit laatste noemt de Prediker, reeds aanstonds zijne bevindingen hieromtrent mededeelende, de allerlastigste bezigheid, d.i. de afmattende en treurige taak, welke God, tot straf der zonde, den menschenkinderen gaf, (Hebr.) ‘om zich daarmede af te matten’ (vgl. III 10). De uitkomst toch en de vrucht van al die afsloving is (v. 14) niets dan ijdelheid, dewijl (v. 15 Hebr.) de mensch, ten gevolge zijner onwetendheid en gedreven door zijne ongetoomde begeerlijkheid, vergeefs worstelt tegen hetgeen God heeft geordend of althans toegelaten.</note>.</verse>

<verse osisID="Eccl.01.14"> Ik zag alles, wat geschiedt onder de zon; en zie, alles was ijdelheid en kwelling des geestes<note n="856">Hebr.: ‘en najagen van wind’, d.i. streven en verlangen naar hetgeen zonder wezen en werkelijkheid is en geen blijvende bevrediging aanbiedt. Vgl. Prov. X 4 en Os. XII 1.</note>.</verse> 


<verse osisID="Eccl.01.15"> De verkeerden worden moeilijk terechtgebracht, en der dwazen getal is zonder einde<note n="857">Het Hebr. kan ook beteekenen: ‘Wat krom is, kan niet recht worden, en wat ontbreekt, niet worden bijgeteld’, nl. bij de bestaande dingen, daar het niet voorhanden is. Wat krom is in de schatting der menschen, is naar VII 14 het werk van God. Het is nl. al datgene wat ingevolge Gods beschikking of toelating in de natuurlijke orde der dingen den mensch verkeerd of onvolmaakt toeschijnt, daar het zijne begeerten en plannen verhindert of daarmede niet strookt. Wat ontbreekt is al datgene, wat de mensch tot zijn geluk noodig oordeelt, hoewel hij het ondanks zijne inspanning niet verwezenlijken kan, dewijl de loop der natuur niet in zijne macht is.</note>.</verse>

<verse osisID="Eccl.01.16"> Ik sprak in mijn hart, zeggende: Zie, ik ben groot geworden en overtref in wijsheid allen, die vóór mij geweest zijn te Jerusalem<note n="858">Vgl. voor Salomon's grootheid en wijsheid III Reg. X 23 volg. Die vóór mij geweest zijn te Jerusalem zijn de zulken, die aldaar voorheen door wijsheid hadden uitgemunt. Velen vertalen het Hebr. al door over ‘Jerusalem’, alsof er sprake is van koningen, die vóór Salomon over Jerusalem geheerscht hebben, b.v. van vroegere Chanaänietische vorsten; maar die overzetting is niet noodzakelijk. Vele handschriften en oude uitgaven van den Hebr. tekst hebben be, d.i. te ‘Jerusalem’. En zóó begrepen het ook de oude vertalingen.</note>; en mijn geest overdacht veel met wijsheid, en ik heb veel geleerd<note n="859">In zijne eerste overzetting vertaalde de H. Hiëronymus het Hebr.: ‘en mijn hart zag wijsheid en kennis in groote mate’, m.a.w. ik nam toe in wijsheid door nieuwe ervaringen bij de reeds verworvene te voegen. Maar ook deze kennis baarde mij niets dan smart (v. 17).</note>.</verse>

<verse osisID="Eccl.01.17"> En ik zette er mijn hart op om te leeren wijsheid en kennis, ook dwalingen en onverstand; en ik erkende, dat ook daarin smart is en kwelling der geestes<note n="860">Door vergelijking van de verworven wijsheid en kennis met dwalingen, Hebr.: ‘dwaasheid’, en onverstand, welke hij onder de menschen zag, leerde hij de waarde der eerste meer en meer hoogschatten. Zijne bevinding was, dat ook daarin, te weten in dat streven naar levenswijsheid, smart is en kwelling des geestes (zie voor het Hebr. noot 13). De reden volgt in v. 18.</note>;</verse>

<verse osisID="Eccl.01.18"> omdat bij veel wijsheid veel verdriet is; en die toeneemt in kennis, neemt ook toe in smart<note n="861">Bij het ondervinden van het vele onvolmaakte en verkeerde verdriet het den wijze, dat hij daartegenover machteloos staat.</note>.</verse>

</chapter>

<chapter osisID="Eccl.02"> 
 

<title type="chapter">Hoofdstuk II.</title><p>IJdelheid van zinnelijke genoegens (v. 1-3) van pracht, luister en weelderigheid (v. 4-.11 Vergelijking van de wijsheid met de dwaasheid (v. 12-.17 Waarom alle afsloving, zelfs van den wijze, ijdel is (v. 18-.23 Besluit (v. 24-.26</p>


<verse osisID="Eccl.02.1"> Ik zeide in mijn hart: Ik zal gaan en overvloeien van geneugten en het goede genieten. En ik zag, dat ook dit ijdelheid was<note n="862">Nadat de Prediker het streven naar bloot natuurlijke wijsheid ijdel (zie I noot 2) bevonden had, besloot hij bij zich zelven (ik zeide in mijn hart) te beproeven, of de lagere zinnelijke genoegens geluk verschaften. Naar het Hebr. en de Septuag. sprak hij tot zich zelven: ‘Welaan, ik wil u met de vreugde beproeven, en zie op (d.i. geniet) het goede’, of wellicht het zinnelijke goed tevredenheid geeft. Weldra echter bevond hij, dat ook dit ijdelheid was.</note>.</verse>

<verse osisID="Eccl.02.2"> Het lachen hield ik voor uitzinnigheid, en tot de vreugde zeide ik: Wat laat gij u voor niets misleiden<note n="863">In zijn commentaar vertaalde de H. Hiëronymus het Hebr.: ‘Tot (of “van”) het lachen (het zingenot) zeide ik: Het is onzinnig; en tot (of “van”) de vreugde: Wat geeft dit?’ namelijk tot bereiking van waar geluk.</note>?</verse>

<verse osisID="Eccl.02.3"> Ik dacht in mijn hart, mijn vleesch aan den wijn te onttrekken<note n="864">Ik besloot aan den wijn (waaronder alle zinnelijke genoegens begrepen zijn) mijn vleesch (d.i. mij zelven, den zinnelijken mensch) te onttrekken.</note>, ten einde mijnen geest te wenden tot de wijsheid en de dwaasheid te vermijden, totdat ik zien zou wat dienstig is voor de menschenkinderen, wat zij moeten doen onder de zon gedurende het getal der dagen van hun leven.</verse>

<verse osisID="Eccl.02.4"> Ik bracht mijne groote werken tot stand<note n="865">Vergeefs zocht de Prediker tevredenheid en geluk zoowel in het streven naar aardsche wijsheid als in het najagen der zinnelijke genoegens, in het hoogste en in het laagste, waarnaar de mensch uit eigen krachten streven kan. Daarop beproefde hij zijn doel te bereiken in hetgeen tusschen beide ligt, te weten in prachtvertoon en uitwendigen luister (v. 4-8), waardoor hij naar beroemdheid streefde en te gelijk, doch nu onder de leiding der natuurlijke wijsheid (v. 9), zijne zinnelijke lusten zocht te bevredigen (v. 10). Maar wederom stelde de uitkomst hem te leur (v. 11). Mijne groote werken, de mijne, omdat ik ze tot eigen luister ondernam. Verder noemt de Prediker zijne huizen of prachtige paleizen (vgl. III Reg. VII; IX 1, 19; X 18 volg.) en zijne wijngaarden (zie Cant. VIII 12; vgl. I Par. XXVII 27). Dat alles richtte hij in tot zijne eigen grootheid (mij).</note>: ik bouwde mij huizen en plantte wijngaarden,</verse>

<verse osisID="Eccl.02.5"> ik legde hoven en boomgaarden aan en beplantte ze met allerlei geboomte,</verse> 


<verse osisID="Eccl.02.6"> en ik groef mij watervijvers om het woud der opschietende boomen te besproeien<note n="866">Vgl. voor v. 5 en 6 Cant. IV 12 volg.</note>.</verse>

<verse osisID="Eccl.02.7"> Ik kocht knechten en maagden en had vele huiseigenen<note n="867">In v. 7 en 8 beschrijft hij den luister van zijne huishoudelijke inrichting. Zie voor huiseigenen Gen. XIV noot 6.</note>, ook rundvee en groote kudden schapen, meer dan allen, die vóór mij te Jerusalem zijn geweest;</verse>

<verse osisID="Eccl.02.8"> ik stapelde mij zilver en goud opeen en de bezittingen van koningen en landschappen; ik schafte mij zangers en zangeressen aan en de geneugten der menschenkinderen, bokalen en kruiken voor de bediening om wijn te schenken<note n="868">Zie voor den rijkdom aan zilver en goud ten tijde van Salomon III Reg. X 27; II Par. I 15 volg. Hij ver wierf de bezittingen van koningen en van de aan dezen ondergeschikte landschappen; zie III Reg. X 10, 11, 14 volg., 24, 25. Zangers en zangeressen tot vermaak, b.v. bij de feestmalen (vgl. Is. V 12 en Am. VI 5, 6). De laatste woorden bokalen en kruiken enz. zijn eene navolging van de oude Grieksche vertalingen. Het Hebr. beteekent misschien: in grooten overvloed - wat terugziet op het voorgaande: ik schafte mij.... de geneugten enz.</note>;</verse>

<verse osisID="Eccl.02.9"> en ik overtrof in rijkdom allen, die vóór mij te Jerusalem zijn geweest; ook de wijsheid bleef mij bij.</verse>

<verse osisID="Eccl.02.10"> En alles wat mijne oogen begeerden, ontzegde ik hun niet; noch onthield ik mijn hart het genot van allerlei wellust, zoodat het zich verlustigde in datgene, wat ik had bereid; en dit achtte ik mijn deel, genot te hebben van mijne inspanning<note n="869">In plaats van de woorden zoodat het zich verlustigde enz. heeft het Hebr.: ‘en mijn hart had genot van al zijne moeite, en dit was mijn deel van al mijne moeite’. De verlustiging beschouwde hij als het loon voor al de moeite, welke hij zich gegeven had om zich met luister in te richten, ten einde een rijk en genoeglijk leven te hebben. En dit was het deel, dat hem naar zijne meening toekwam als de vrucht van al zijne moeite. Wat bittere teleurstelling echter de uitkomst hem baarde, zegt hij in v. 11, waar hij zijn oordeel mededeelt over de in v. 4-10 beschreven poging om tevredenheid te vinden.</note>.</verse>

<verse osisID="Eccl.02.11"> En toen ik mij keerde tot al de werken, die mijne handen hadden tot stand gebracht, en tot den arbeid, waarmede ik mij vergeefs had afgemat, zag ik in alles ijdelheid en kwelling des geestes, en dat niets bestendig is onder de zon<note n="870">In ernstige overweging (ik keerde mij tot enz.) vergeleek hij alles wat hij tot stand had gebracht om zijn doel (eer en genoegen) te bereiken met de vruchten, die het opleverde; en hij bevond ook hierin ijdelheid (zie I 2) en kwelling des geestes (zie I noot 13) en geen bestendig geluk, dat de aangewende moeite loonde. Het woord vergeefs staat noch in den grondtekst noch in de Grieksche vertalingen.</note>.</verse> 


<verse osisID="Eccl.02.12"> Ik ging over tot het beschouwen van de wijsheid, ook van de dwalingen en de dwaasheid<note n="871">Zoo had dan de Prediker vergeefs tevredenheid en geluk gezocht in al datgene, waarnaar de mensch door eigen krachten kan streven, in het hoogste (de wijsheid I 12-18), in het laagste (de zinnelijke genoegens II 1-3) en in hetgeen het midden houdt (praal en redelijk zingenot II 4-11). Dit alles was hem ijdelheid gebleken. Dit gaf hem aanleiding tot de vraag of de wijsheid voortreffelijker was dan de dwalingen, Hebr. ‘de onzinnigheid’ (zie I 17), en de dwaasheid. Wederom is de aardsche, bloot natuurlijke wijsheid bedoeld, het menschelijk overleg om tevredenheid te vinden. De ‘onzinnigheid’ en de dwaasheid beteekenen (zie v. 3) de zinnelijke begeerlijkheid.</note> [wat is, zeg ik, de mensch, dat hij den Koning, zijnen Maker, zou kunnen volgen<note n="872">Hiermede wordt waarschijnlijk te kennen gegeven, dat 's menschen kennis onvolmaakt en beperkt is, vergeleken met de oneindige wijsheid van God, zijnen Maker. Wat het Hebr. hier beteekent, is geheel onzeker. Waarschijnlijk is de tekst bedorven.</note>?]</verse>

<verse osisID="Eccl.02.13"> En ik zag, dat de wijsheid zooveel voortreffelijker is dan de dwaasheid, als het licht verschilt van de duisternis<note n="873">Dit was de uitkomst der vergelijking van v. 12a. Het scheen hem toe, dat de wijsheid, om het goede, hetwelk zij den mensch verschaft, in verhouding tot de dwaasheid staat als het licht tot de duisternis.</note>.</verse>

<verse osisID="Eccl.02.14"> De wijze heeft oogen in zijn hoofd; de dwaas wandelt in de duisternis<note n="874">De oogen beteekenen het licht van het verstand, dat de wijze gebruikt om zijnen levensweg te richten. De dwaas daarentegen handelt als een blinde.</note>; en ik bevond, dat eenerlei beider ondergang is<note n="875">Tegenover de voortreffelijkheid der wijsheid staat, dat een zelfde lot den wijze en den dwaas bij den dood wacht. De natuurlijke wijsheid toch zal bij de nadering van den dood ijdel blijken en geen blijvende vruchten voortbrengen.</note>.</verse>

<verse osisID="Eccl.02.15"> En ik zeide in mijn hart: Indien eenerlei en des dwazen en mijn ondergang is, wat baat het mij, dat ik de wijsheid meer betracht heb<note n="876">Het Hebr. kan men vertalen: ‘Wat baat mij de wijsheid alsdan (bij het sterven) voor later’, d.i. voor de eeuwigheid.</note>? En sprekend tot mijnen geest bemerkte ik, dat ook dit ijdelheid was<note n="877">De Prediker gaat nog voort tot aan het einde v. 17 het oordeel uit te spreken, dat hij zich destijds over de waarde der wijsheid gevormd had.</note>.</verse>

<verse osisID="Eccl.02.16"> Want van den wijze blijft op den duur evenmin gedachtenis als van den dwaas, en de toekomende tijden zullen alles gelijkelijk door de vergetelheid bedekken<note n="878">Dit pleegt doorgaans te geschieden en wordt door de enkele uitzonderingen alleen bevestigd. Wat volgt is in het Hebr. een uitroep van smart: ‘Hoe sterft toch de wijze evenals de dwaas’, zonder eene blijvende nagedachtenis achter te laten!</note>; de wijze sterft zoowel als de onwijze!</verse> 


<verse osisID="Eccl.02.17"> En daarom verdroot mij mijn leven, toen ik zag, dat alles kwaad is onder de zon en dat alles ijdelheid is en kwelling des geestes<note n="879">Naar het Hebr. en de Septuag. en de andere vertaling van den H. Hiëronymus: ‘En ik haatte het leven’, (niet ‘mijn leven’, doch, in het algemeen, het leven, dat zelfs voor den wijze niets blijvends oplevert), ‘want mij verdroot het werk, dat er gedaan wordt onder de zon; want alles is ijdelheid’ enz. Dezelfde slotgedachte als I 14, 17; II 1 enz.</note>.</verse>

<verse osisID="Eccl.02.18"> Ook haatte ik al mijne moeite, waarmede ik onder de zon allerijverigst gearbeid had<note n="880">Bracht de aardsche wijsheid geen blijvende vrucht, ook de werken met zulke wijsheid ondernomen (v. 4-11) bleken ijdel. De reden hiervan geeft de Prediker in 18-23. In v. 18 en 19 spreekt hij weder het oordeel uit, dat hij zich vroeger dienaangaande gevormd had.</note>, omdat ik eenen erfgenaam na mij hebben zal<note n="881">Hebr.: ‘omdat ik het moet achterlaten aan hem, die na mij zijn zal’.</note>.</verse>

<verse osisID="Eccl.02.19"> van wien ik niet weet, of hij een wijze dan wel een dwaas zal wezen; en hij zal meester zijn over al mijnen arbeid, die mij zweet en zorg gekost heeft; en is er wel iets zoo ijdel?</verse>

<verse osisID="Eccl.02.20"> Daarom hield ik op, en mijn hart weigerde langer te arbeiden onder de zon<note n="882">Volgens den grondtekst en de andere vertaling van den H. Hiëronymus wendde hij zich af van dat slaven en zwoegen, en de ijdelheid daarvan overdenkend gaf hij zich over aan de moedeloosheid. Ook dit was eertijds aan Salomon overkomen.</note>.</verse>

<verse osisID="Eccl.02.21"> Want al arbeidt iemand met wijsheid en kennis en zorg, hij laat het verworvene na aan een mensch, die er niets voor gedaan heeft; ook dit dan is ijdelheid en een groot kwaad!</verse>

<verse osisID="Eccl.02.22"> Wat voordeel toch heeft de mensch van al zijnen arbeid en van de kwelling des geestes, waarmede hij zich onder de zon gepijnigd heeft?</verse>

<verse osisID="Eccl.02.23"> Al zijne dagen zijn vol smarten en kommer, zelfs gedurende den nacht heeft zijn geest geen rust<note n="883">In v. 22 is er sprake van den arbeid en van deszelfs vruchten onder de zon, in dit aardsche leven, en hier in v. 23 heeft de Prediker de al te groote inspanning en de rustelooze bezorgdheid op het oog. Vgl. Luc. XII 29 volg.</note>; en is dit geen ijdelheid?</verse>

<verse osisID="Eccl.02.24"> Is het niet beter te eten en te</verse> 
<verse osisID="Eccl.02.1">drinken en aan zijne ziel het goede te laten genieten van zijnen arbeid? En dit komt uit Gods hand<note n="884">In plaats van zich met angstige bezorgdheid af te sloven, terwijl men zelfs niet weet of men de vruchten van zijnen arbeid zal kunnen plukken, is het beter te eten en te drinken, d.i. (naar de gewone uitdrukking der H. Schrift; vgl. III Reg. XIII 23; XVIII 41 volg.; XIX 8; IV Reg. VI 22 enz.) een betamelijk genot te hebben van de vruchten van zijnen arbeid. Maar ook dit staat niet in de macht der menschen, maar is eene gave uit Gods hand. Het genot, dat de Prediker, van het standpunt des O.V. (zie de inleiding) hier en elders aanprijst, moet naar XI 8 - XII 1 met de vreeze Gods verbonden zijn, uit zijnen arbeid (vgl. III 13, 22; V 11, 17) als eene rechtmatige belooning voortvloeien en door de matigheid bestuurd worden.</note>.</verse>

<verse osisID="Eccl.02.25"> Wie zal zoo volop eten en van geneugten overvloeien als ik<note n="885">De zin der Vulgaat kan zijn: Indien het genieten der vruchten van den arbeid moet beantwoorden aan de moeiten hieraan besteed, wie zal dan zoo overvloedig genieten als ik, die naar v. 4-8 geene inspanning en moeite gespaard heb om mij rijk en weelderig in te richten? Doch genot te hebben van den arbeid hangt niet af van de macht of den wil des menschen, maar is naar v. 24 en 26 eene gave uit Gods hand. - Naar eene Hebr. lezing, de Septuag., de Syr. vertaling en den H. Hieronymus zegt de Prediker: ‘Want wie kan eten en wie genieten buiten Hem’, d.i. indien God het hem niet vergunt?</note>?</verse>

<verse osisID="Eccl.02.26"> God geeft den mensch, die goed is voor zijn aangezicht, wijsheid en kennis en blijdschap; maar den zondaar geeft Hij kwelling en overtollige zorg om te verzamelen en bijeen te garen en het af te staan aan iemand, die behaaglijk is aan God; doch ook dit is ijdelheid en onnutte bekommering des gemoeds<note n="886">God geeft aan den mensch, die Hem welbehaaglijk is, wijsheid en kennis om de vruchten van den arbeid met blijdschap te genieten. Maar den zondaar, vooral den gierigaard, geeft Hij kommer (en overtollige zorg staat niet in den grondtekst), om schatten op te stapelen, zonder hem het genot van zijnen arbeid te gunnen; de gierigaard moet dit achterlaten aan iemand enz. - Het behoeft niet gezegd, dat God om wijze redenen niet zelden het tegendeel beschikt. - De Prediker besluit zijne verhandeling op de gewone wijze: ook dit, de vruchtelooze arbeid van den rusteloozen mensch, is ijdelheid en (Hebr.) ‘streven naar wind’.</note>.</verse>

</chapter>

<chapter osisID="Eccl.03">
 

<title type="chapter">Hoofdstuk III.</title>
<p>De volstrekte afhankelijkheid van 's menschen doen en streven van Gods beschikkingen (v. 1-.15 - Welken indruk het plegen van onrecht op den Prediker gemaakt had (v. 16-.22</p>


<verse osisID="Eccl.03.1"> Alles heeft zijnen tijd, en in hun tijdsbestek gaan alle dingen onder den hemel voorbij<note n="887">Evenals het genieten van de vruchten des arbeids niet in de macht der menschen staat (II 18-23), maar eene gave is van Gods goedheid (II 24-26); zoo is de mensch in al zijn streven en begeeren afhankelijk van eene hoogere macht, die alles volgens haren wil beschikt en voor alles een bepaalden tijd heeft vastgesteld. Dit toont de Prediker aan in v. 1-15. Tegenover deze door God gewilde orde staat de mensch machteloos, is zijn arbeiden en streven ijdel en vruchteloos. - Alles heeft zijnen tijd enz., Hebr. naar de vertaling van den H. Hiëronymus: ‘Er is voor alles een (bepaalde) tijd, en een tijd voor elke zaak onder den hemel’. M.a.w. de mensch krijgt alles op zijnen tijd te doen of te ervaren, zonder dat hij aan die door God, vastgestelde orde van zaken iets veranderen kan. (v. 14, 15). Dit bevestigt de Schrijver (v. 2-8) met eenige voorbeelden.</note>.</verse> 

<verse osisID="Eccl.03.2"> Er is een tijd van geboren worden en een tijd van sterven. 

Een tijd van planten en een tijd van uitrukken wat geplant is<note n="888">Voor geboren worden heeft de H. Hiëronymus met de Septuag.: ‘baren’. De zin is: Op den juisten tijd gebeurt het, dat het kind geboren wordt of dat de vrouw baart; gebeurt het, dat de mensch sterft. Zoo ook geschiedt het op den hiertoe geschikten tijd, niet vroeger en niet later, dat men plant en het geplante uitrukt.</note>.</verse>

<verse osisID="Eccl.03.3"> Een tijd van dooden en een tijd van genezen<note n="889">Onder dooden zijn alle mogelijke gevallen van doodslag begrepen, b.v. in den krijg, door de wettige overheid, uit noodweer enz. Genezen van doodelijke ziekten of wonden.</note>. 

Een tijd van afbreken en een tijd van opbouwen.</verse>

<verse osisID="Eccl.03.4"> Een tijd van weenen en een tijd van lachen. 

Een tijd van weeklagen en een tijd van dansen<note n="890">Twee tegenstellingen van droevige en van blijde gebeurtenissen in het familieleven.</note>.</verse>

<verse osisID="Eccl.03.5"> Een tijd van steenen werpen en een tijd van verzamelen. 

Een tijd van omhelzen en een tijd van ver blijven van omhelzingen<note n="891">Wat de Prediker in dit zinverband bedoelt met het werpen en het verzamelen van steenen, is moeilijk te zeggen. Volgens sommigen staat tegenover het werpen van steenen op den akker des naasten, ten einde dien onvruchtbaar te maken (vgl. IV Reg. III 19, 25), de liefdedaad van het verzamelen van steenen om den akker des naasten te zuiveren (vgl. Is. V 2). Hierbij sluit zich het volgende omhelzen aan. - Volgens anderen worden in v. 5-8 gebeurtenissen bedoeld, die de huishoudelijke en de maatschappelijke samenleving betreffen; dezen verstaan v. 5a in overdrachtelijken zin van het stichten van een nieuw huisgezin en het zich vestigen in eene woonplaats; de steenen zijn dan grenssteenen, die bij het bepalen van de grenzen des akkers werden geplaatst; misschien noemde men dat spreekwoordelijk ‘steenen werpen en verzamelen’. Hierbij past het omhelzen en het ver blijven daarvan bij en na de scheiding van ouders en kinderen.</note>.</verse>

<verse osisID="Eccl.03.6"> Een tijd van verkrijgen en een tijd van verliezen. 

Een tijd van bewaren en een tijd van wegwerpen<note n="892">Dit betreft de goederen en bezittingen van het huisgezin; wegwerpen door verkwisten.</note>.</verse> 

<verse osisID="Eccl.03.7"> Een tijd van scheuren en een tijd van naaien<note n="893">In overdrachtelijken zin: het afbreken en het aanknoopen van vriendschapsbetrekkingen. Hieraan paart zich het zwijgen en het spreken. - Anderen verstaan dit in letterlijken zin van het scheuren der kleederen in rouw, waarbij het zwijgen past, en het naaien der kleederen na het einde van den rouw, waarna het spreken aanvangt. Maar van rouw was reeds sprake in v. 4.</note>. 

Een tijd van zwijgen en een tijd van spreken.</verse>

<verse osisID="Eccl.03.8"> Een tijd van minnen en een tijd van haten<note n="894">Dit verstaat men evenals het volgende van de onderlinge verhoudingen der volken; van vriendschap tusschen personen werd reeds in v. 5 gesproken.</note>. 

Een tijd van oorlog en een tijd van vrede.</verse>

<verse osisID="Eccl.03.9"> Wat heeft de mensch meer van zijn sloven<note n="895">Indien dan de mensch bij deze en andere dergelijke gebeurtenissen des levens geheel en al afhankelijk is van eene hoogere macht, welke voor alles, waarnaar hij streven of begeeren kan, den juisten tijd bepaalt; wat heeft de mensch dan meer, m.a.w. wat blijvend gewin kan hij verkrijgen van al zijn werken, waarmede hij zich afmat buiten of tegen de door God vastgestelde orde? Dit laatste noemt de Prediker in v. 10 de kwelling, door God aan de menschen gegeven, in zooverre die afsloving het gevolg en de straf is der zonde.</note>?</verse>

<verse osisID="Eccl.03.10"> Ik zag de kwelling, welke God aan de menschenkinderen gegeven heeft om er zich mede af te matten.</verse>

<verse osisID="Eccl.03.11"> Alles heeft Hij gemaakt goed op zijn tijd, en de wereld heeft Hij overgegeven aan hun onderzoek, zonder dat de mensch het werk, dat God doet, kan achterhalen van het begin tot het einde<note n="896">Is het streven en pogen der menschen buiten of tegen de door God gewilde orde eene ijdele kwelling, alles daarentegen wat God gemaakt en geordend heeft, is goed, d.i. beantwoordt aan zijn doel, omdat het geschiedt op zijn juisten tijd. Maar de kortzichtige mensch begrijpt dit niet, omdat hij slechts een klein deel van Gods werk ziet, maar de gebeurtenissen niet kent in het groote verband der wereldorde en in de verhouding tot het doel, hetwelk de Albestuurder beoogt: God heeft de wereld, d.i. wat in de wereld of in den loop der eeuwen geschiedt, aan het onderzoek, d.i. aan de beschouwing en de overweging, der menschen overgegeven, zonder dat zij een volmaakt begrip kunnen verkrijgen van het werk Gods in zijn geheel.</note>.</verse>

<verse osisID="Eccl.03.12"> En ik erkende, dat niets beter is dan zich te verheugen en het goede te doen in zijn leven.</verse>

<verse osisID="Eccl.03.13"> Want ieder mensch, die eet en drinkt en het goede geniet van zijnen arbeid - dit is eene gave Gods<note n="897">Dit is het besluit van den Prediker uit de voorafgaande beschouwing. De mensch moet zich matigen in zijn streven en begeeren en inmiddels, gelijk II 24 gezegd is, tevreden zijn met een betamelijk genot van zijn arbeid, in zooverre Gods goedheid hem dit vergunt. Het goede te doen beteekent een onberispelijken levenswandel te leiden (zie VII 21). Want dit is naar II 26 de voorwaarde, op welke God het genieten van den arbeid niet zelden verleent; zie XI 9. In v. 13 heeft men denzelfden onregelmatigen zinbouw als in V 18. De zin is: Want als iemand eet en drinkt enz., dan is dit eene gave Gods.</note>.</verse> 

<verse osisID="Eccl.03.14"> Ik bevond, dat alle werken, welke God doet, immer door hetzelfde blijven; wij kunnen daaraan niets toevoegen noch daarvan iets afdoen; en God heeft het aldus gedaan, opdat men Hem vreeze<note n="898">In de verzen 14 en 15 wordt de reden nog eens duidelijk aangegeven, waarom de mensch zich in zijn streven en begeeren moet matigen. Zij is gelegen in de onveranderlijkheid der wereldorde, welke de Albestuurder heeft vastgesteld. Hieraan kan geene menschelijke macht iets veranderen (vgl. Eccli. XVIII 5). Alles heeft God vrijmachtig geordend, opdat de mensch zich afhankelijk gevoele van God en voor zijne majesteit, oppermacht en rechtvaardigheid met heilige vreeze worde bezield.</note>.</verse>

<verse osisID="Eccl.03.15"> Wat geweest is, dat blijft hetzelfde<note n="899">Hebr.: ‘wat is, was reeds’. Dezelfde gedachte als I 9.</note>; wat zijn zal, was reeds geweest; en God hernieuwt hetgeen voorbij is.</verse>

<verse osisID="Eccl.03.16"> Ik zag onder de zon op de plaats des gerichts de goddeloosheid en op de plaats der gerechtigheid de ongerechtigheid<note n="900">In het Hebr. (‘en verder zag ik onder de zon’ enz.) is het duidelijker, dat de schrijver tot een ander onderwerp overgaat. Hij beschrijft wat droevigen indruk het op hem gemaakt had, dat nl. het onrecht onder de zon, d.i. in dit aardsche leven, ongestraft blijft. Hij zag op de plaats, waar het recht moest geoefend worden, de goddeloosheid, en op de plaats, waar de gerechtigheid als deugd moest heerschen, de ongerechtigheid straffeloos zegevieren. Dat dergelijke ongerechtigheden in het uitgebreide rijk van Salomon ondanks den besten wil en den ijver der bestuurders mogelijk waren, behoeft geen betoog. Overigens zegt de schrijver niet eens, dat deze klachten zijn eigen rijk betroffen; hij spreekt over hetgeen onder de zon, d.i. overal en altijd op de aarde, geschiedt.</note>.</verse>

<verse osisID="Eccl.03.17"> En ik zeide in mijn hart: Den rechtvaardige en den goddelooze zal God richten, en een tijd voor elke zaak zal het dan zijn<note n="901">Dewijl derhalve in dit leven de zonde niet gestraft wordt, besluit de Prediker, dat er een tijd zal komen, waarop Gods rechtvaardig oordeel de thans bestaande ongelijkheid zal wegnemen. Dan zal alles naar zijne juiste waarde en verdienste geoordeeld en beloond of gestraft worden. Vgl. Eccli. XXXIX 26.</note>.</verse>

<verse osisID="Eccl.03.18"> Ik zeide in mijn hart, om de menschenkinderen (geschiedt het), opdat God hen beproeve en toone, dat zij gelijk zijn aan de dieren<note n="902">Tot aan den tijd van Gods rechtvaardig oordeel blijft de ongerechtigheid veelal ongestraft en wordt den gerechte als het ware zijn recht geweigerd. Deze overweging vervulde de ziel van den Prediker met bittere verontwaardiging. Hij dacht toen bij zich zelven (zeide in mijn hart), dat het ongestraft blijven der zonden geschiedt om wille der menschen, opdat God hen beproeve door vernedering en lijden en toone, dat zij, in hunne verdruktheid en als verstoken van recht, gelijk zijn aan de dieren, ‘zij voor zich’ (dit voegt de grondtekst er bij), d.w.z. als zij aan zich zelven worden overgelaten. De gedachte, dat de mensch in zijne verdrukking gelijk is aan het redelooze dier, gaf den Prediker (in v. 19-21) aanleiding tot de hier volgende vergelijking tusschen mensch en dier bij leven en sterven.</note>.</verse> 

<verse osisID="Eccl.03.19"> Daarom is eenerlei het uiteinde van den mensch en van het vee, en een en hetzelfde is beider lot: gelijk de mensch sterft, evengoed sterven ook zij; op dezelfde wijze ademen zij allen, en niets heeft de mensch vóór boven het vee; alles is aan de ijdelheid onderworpen<note n="903">Hebr.: ‘want alles is ijdelheid’. Beide, mensch en dier, zijn ijdel en nietig; want in de twee punten, die hier vergeleken worden, in het sterven en in het ademen (de adem beschouwt als het uiterlijke levensbeginsel) heeft de mensch niets vóór boven het vee.</note>,</verse>

<verse osisID="Eccl.03.20"> en alles gaat heen naar ééne plaats; uit de aarde is het gemaakt en tot de aarde keert het gelijkelijk terug<note n="904">Gelijk het lichaam van mensch en dier uit stof gemaakt is, zoo keert beider lichaam terug tot het stof.</note>.</verse>

<verse osisID="Eccl.03.21"> Wie weet het, of de adem der kinderen van Adam opstijgt naar boven en of de adem van het vee neerdaalt naar omlaag<note n="905">De adem, Hebr.: ‘de roeach’, is de levensgeest, die door God aan mensch en dier gegeven is (Gen. II 7) en door God bij het sterven wordt teruggenomen (Ps. CIII 29). De vraag: wie weet enz. geeft te kennen, dat niemand door ondervinding weet, waar dit levensbeginsel bij den dood blijft; want dit valt niet onder het bereik van 's menschen ondervinding. Volgens anderen beteekent deze vraag: wie weet enz., dat er slechts weinigen zijn, die hieromtrent nadenken en beseffen dat de geest der menschen opgaat naar God, die hem gegeven heeft (XII 7) om door Hem geoordeeld te worden (III 17). - Daar de Prediker in v. 17 en elders het toekomstig oordeel, de vergelding in het andere leven en bij gevolg de onsterfelijkheid der ziel duidelijk veronderstelt, kan men zijne woorden niet in dien zin verklaren, dat hij in v. 21 deze laatste waarheid zou loochenen.</note>?</verse>

<verse osisID="Eccl.03.22"> En ik heb bevonden, dat er niets beter is dan dat de mensch zich verblijde in zijn werk en dat dit zijn deel is. Want wie kan hem daartoe brengen, dat hij weet wat na hem zal zijn<note n="906">Een zelfde besluit als v. 12. Beter dan zich te verontwaardigen over de straffeloosheid der zondaars, is zich te matigen en zijnen arbeid vroolijk en opgeruimd te verrichten. Want dit is het deel, dat God den mensch heeft toebeschikt. Overigens wat na hem zal zijn, d.i. hoe en wanneer de gerechtigheid in de toekomst zal zegepralen, dat is en blijft den mensch onbekend.</note>.</verse>

</chapter>

<chapter osisID="Eccl.04"> 
 

<title type="chapter">Hoofdstuk IV.</title>
<p>Onderdrukking van den evenmensch (v. 1-3); afgunst is niet zelden de drijfveer van het zwoegen der menschen (v. 4-.6 Aanbeveling van de onderlinge vereeniging en van het onderling raadplegen (v. 7-.16 Begin der vermaningen betreffende den dienst van God (v. .17</p>


<verse osisID="Eccl.04.1"> Ik keerde mij tot andere dingen, en ik zag de verdrukkingen, die onder de zon gepleegd worden, en de tranen der onschuldigen, terwijl zij geenen trooster hebben en niet kunnen weerstaan aan sommiger gewelddadigheid, wijl zij van alle hulp zijn veerstoken<note n="907">De Prediker gaat voort te spreken over de verdrukking (tot andere dingen staat niet in den grondtekst). Hij beschouwt die niet meer in hen, die op de plaats des gerichts zijn gezeten (III 16 volg.), d.i. in de overheid (rechters enz.) tegenover onderdanen, maar in hen, die elkanders gelijken zijn en aan hunne evennaasten uit hebzucht enz. geweld aandoen.</note>.</verse>

<verse osisID="Eccl.04.2"> En ik prees de dooden boven de levenden;</verse>

<verse osisID="Eccl.04.3"> en gelukkiger dan beiden achtte ik dengene, die nog niet geboren is en het kwaad niet gezien heeft, dat onder de zon geschiedt<note n="908">De schrijver geeft den indruk weder, welken de beschouwing der verdrukking eertijds op hem gemaakt had. Diep getroffen over die mishandelingen en de smart der verdrukten en uitsluitend op die ellende lettende, (als ware er in dit leven geene smart of geene ramp aan de hunne gelijk), prees hij de dooden gelukkiger dan de levenden, ja zelfs achtte hij het beter niet te zijn geboren dan zulk een ellendig leven te leiden in smart en verdrukking. Vgl. Eccli. XXX 17.</note>.</verse>

<verse osisID="Eccl.04.4"> Voorts beschouwde ik al het zwoegen der menschen, en ik bemerkte, dat beleid blootstaat aan den naijver van den evenmensch; ook daarin dus is ijdelheid en overtollige bezorgdheid<note n="909">Naar het Hebr. zag de Prediker, dat alle moeite en alle beleid bij het werk voortkomt uit ijverzucht, d.i. uit de begeerte om elkander te overtreffen; en dit noemde hij ‘ijdelheid en streven naar wind’, omdat de arbeid, met zulke beweegredenen ondernomen, geen tevredenheid schenken kan.</note>.</verse>

<verse osisID="Eccl.04.5"> De dwaas vouwt zijne handen samen en eet zijn eigen vleesch op, zeggende:</verse>

<verse osisID="Eccl.04.6"> Beter is een handvol rust dan beide handen vol afsloving en kwelling der ziel<note n="910">De H. Hiëronymus verstaat dit (en hem volgen de meesten) van den luiaard (vgl. Prov. VI 10 en XXIV 33) en voert hem v. 6 sprekende in door aan het einde van v. 5 zeggende in den tekst te lasschen. Waarschijnlijk echter is de dwaas de in v. 4 bedoelde ijverzuchtige, die van spijt en naijver zijne handen samenwringt en zijn eigen vleesch opeet, d.w.z. vergaat van jaloersche begeerten. In v. 6 vermaant dan de Prediker (gelijk III 22 en elders) de begeerlijkheid en het naijverig zwoegen te matigen. In plaats van en kwelling der ziel heeft het Hebr.: ‘en streven naar wind’ (d.i. ijdel begeeren), waardoor duidelijk wordt, dat v. 6 terugziet op den benijder van v. 4.</note>.</verse> 


<verse osisID="Eccl.04.7"> Bij mijne overweging bevond ik nog eene andere ijdelheid onder dezon:</verse>

<verse osisID="Eccl.04.8"> Iemand is alleen en heeft geenen tweede, noch zoon noch broeder, en toch houdt hij niet op zich af te sloven, en zijne oogen worden van den rijkdom niet verzadigd; zelfs denkt hij niet na, zeggende: Voor wien sloof ik mij af en ontzeg ik aan mijne ziel het goede? Ook hierin is ijdelheid en allerlastigste kwelling<note n="911">De hier bedoelde ijdelheid (v. 7) bestaat in het zonder goede reden en uit vrije keuze vluchten van het gezellig leven, vooral als dit geschiedt uit gierigheid en schraapzucht. Dit toch strijdt met den natuurlijken aanleg van den mensch, die voor de gemeenschap is geschapen. Iemand is uit eigen keuze alleen, d.i. vermijdt het gezellig leven, en heeft geenen tweede, d.i. geenen vriend of gezel, met wien hij gemeenschap houdt, (Hebr.) ‘ook’ heeft hij zoon noch broeder, om wier wille hij zich aan het gezelschap zou onttrekken; en toch mat hij zich zonder ophouden af om schatten opeen te hoopen. Hij onttrekt zich derhalve aan de samenleving alleen uit schraapzucht. De woorden zelfs denkt hij niet na, zeggende staan niet in den grond tekst; zij zijn ingelascht om duidelijker den menschenschuwen gierigaard sprekende in te voeren en hem zelf de ijdelheid en de dwaasheid van zijn gedrag te laten uitspreken.</note>!</verse>

<verse osisID="Eccl.04.9"> Beter is het dan, dat twee te zamen zijn, dan dat iemand alleen is; want zij hebben het voordeel van hun samenzijn<note n="912">Het besluit uit het voorafgaande. Het is beter in vereeniging met anderen te leven om het voordeel, Hebr.: om ‘het goede loon’, dat uit den arbeid bij wederzijdsche hulpverleening volgt. Dit wordt in v. 10-12 met enkele voorbeelden aangetoond. Eerst (v. 10) het voordeel van het samenzijn in moeilijkheden en gevaren, b.v. bij ongevallen op reis.</note>.</verse>

<verse osisID="Eccl.04.10"> Als de eene valt, wordt hij door den anderen ondersteund. Wee den eenzame! Want als hij valt, heeft hij niemand om hem op te richten.</verse>

<verse osisID="Eccl.04.11"> En als twee bij elkander slapen, verwarmen zij elkander; hoe zal hij, die alleen is, warm worden<note n="913">Dit voorbeeld spreekt duidelijker, als men in het oog houdt, dat de nachten in Palestina betrekkelijk koud zijn en de armen, niet zelden onder den blooten hemel slapend, niets hebben dan hun mantel of bovenkleed om zich te dekken.</note>?</verse>

<verse osisID="Eccl.04.12"> En overweldigd iemand eenen, die alleen is, de twee weerstaan hem; een driedubbel snoer is moeilijk te breken<note n="914">Indien de twee te samen weerstand kunnen bieden, dan wordt zeker een drietal moeilijk overweldigd (m.a.w. hoe talrijker de eendrachtige vereeniging is hoe sterker). Evenzoo breekt een uit drie draden gevlochten snoer moeilijker dan elke draad afzonderlijk.</note>.</verse> 


<verse osisID="Eccl.04.13"> Beter is een arm en wijs jongeling, dan een oud en dwaas koning, die niet weet het toekomende te voorzien<note n="915">Naar de opvatting van velen wordt in v. 13-16 de ijdelheid en onbestendigheid van het hoogste aardsche geluk aangetoond uit het voorbeeld van een dwazen koning, die zijnen troon moet afstaan aan een zijner armste onderdanen. Deze gedraagt zich wijs en wordt bij zijne troonsbestijging geestdriftig gehuldigd (v. 15), maar niettemin bij de nakomelingen geminacht (v. 16). Volgens deze verklaring wordt hier een geheel ander onderwerp dan in de vorige verzen behandeld. Hiertegen echter pleit, dat het gewone besluit (zie v. 8 aan het einde) in v. 12 ontbreekt en eerst aan het einde van v. 16 wordt uitgedrukt; vervolgens dat de overgang tot iets anders in v. 13 niet, zooals in v. 1, 4 en 7, wordt aangegeven. Daarom meenen anderen, dat de Prediker (in v. 13-16) nog verder het nut der vereeniging aanprijst, omdat men onderling elkander met goeden raad kan bijstaan. Hiertoe voert hij het voorbeeld aan van een ouden koning, die, ondanks zijnen ouderdom en zijne ondervinding, dwaas is, dewijl hij, gelijk het Hebr. aan het einde van v. 13 zegt, ‘er niet meer van weten wil zich te laten raden’, en die daarom zijnen troon verliest. Hier tegenover staat een jongeling, die beter, d.i. gelukkiger, is, omdat hij, hoewel arm, toch wijs is, daar hij (gelijk de tegenstelling geeft te verstaan) naar den raad van anderen luistert.</note>.</verse>

<verse osisID="Eccl.04.14"> Want soms komt iemand uit kerker en boeien tot het koningschap, terwijl een ander, voor het koningschap geboren, van armoede vergaat<note n="916">Naar de grondtekst kan worden opgevat, dient dit vers tot verklaring, dat die jongeling koning werd ondanks zijn geringen staat en zijn jeugdigen leeftijd: ‘Want hij komt uit de gevangenis om koning te worden, hoewel hij in zijn rijk (d.i. onder de regeering van dien ouden koning) als een arme geboren werd’. Hij was dus nog jonger in leeftijd dan de oude koning regeeringsjaren telde. - Naar de Vulgaat is in het tweede halfvers sprake van den ouden koning, die, hoewel voor den troon geboren, in armoede omkomt.</note>.</verse>

<verse osisID="Eccl.04.15"> Ik zag, hoe alle levenden, die onder de zon wandelen, het hielden met den jongeling, den tweeden, die in de plaats van den anderen zal optreden<note n="917">Als hadde de Prediker zulk een geval voor oogen gehad, beschrijft hij levendig en hyperbolisch, hoe al het volk den jongeling, den tweeden, d.i. den opvolger van den ouden koning, met geestdrift aanhing.</note>.</verse>

<verse osisID="Eccl.04.16"> Eindeloos was het getal der volksmenigte, van allen, die vóór hem waren; en die nadien zullen komen, zullen zich niet in hem verblijden. Maar ook dit is ijdelheid en kwelling des geestes<note n="918">Velen vatten dit vers op, alsof er sprake is van den jongeling, die ondanks zijne wijsheid de wisseling van het lot zou ondervinden. Waarop dan volgt: ook dit, te weten het hoogste aardsche geluk, waartoe iemand uit de diepste vernedering opklimt, is ijdelheid. - Doch de zin kan ook zijn: noch de tallooze onderdanen, zijne tijdgenooten (die vóór hem, d.i. voor zijn aangezicht, waren) noch de nakomelingen, zullen zich over hem (over dien ouden en dwazen koning) verblijden. Want ook dit, het niet willen luisteren naar den raad van anderen in zelfgenoegzame afzondering, is ijdelheid en (Hebr.) ‘streven naar wind’; zie II 17.</note>.</verse> 


<verse osisID="Eccl.04.17"> Geef acht op uwen voet, wanneer gij het huis van God binnentreedt, en nader om te luisteren. Want veel beter is de gehoorzaamheid dan de slachtoffers der dwazen, die niet weten wat kwaad zij doen<note n="919">Dit vers behoort bij het volgende hoofdstuk. De zin is: Geef acht, welke meening u bestuurt, als gij opgaat naar het huis van God, den tempel; begeef u derwaarts met een leerzaam hart om den wil Gods te kennen en ten uitvoer te brengen. Want gehoorzaamheid aan Gods wet is beter dan het opdragen van slachtoffers met een van God afkeerig en onboetvaardig hart, gelijk dit geschiedt door de dwazen, d.i. de zondaars, die niet beseffen hoezeer zij God beleedigen en Hem door hunne offers meer tarten dan verzoenen.</note>.</verse>

</chapter>

<chapter osisID="Eccl.05">
 

<title type="chapter">Hoofdstuk V.</title><p>Over het spreken van of tot God en over geloften (v. 1-.6 Verdrukking der onderdanen (v. 7, .8 Het geld maakt niet gelukkig (v. 9-.19</p>

<verse osisID="Eccl.05.1"> Spreek niets onbedachtzaam, en uw hart haaste zich niet om voor God een woord uit te spreken. 

Want God is in den hemel, en gij, gij zijt op aarde; dat daarom uwe woorden weinig zijn<note n="920">De Prediker vermaant om hetzij in het gebed hetzij over Gods voorzienigheid niet onbedachtzaam en vermetel te spreken. De beweegreden hiertoe is de eerbied voor Gods majesteit, om den oneindigen afstand tusschen God en den mensch. Vgl. Matth. VI 7, 8.</note>.</verse>

<verse osisID="Eccl.05.2"> Op vele bekommeringen volgen droomen, en bij vele woorden blijft dwaasheid niet uit<note n="921">Dit vers geeft de reden aan (Hebr.: ‘want’) van de onmiddellijk voorafgaande vermaning in eene vergelijking, welke op Hebr. wijze is uitgedrukt door de twee leden der vergelijking naast elkander te stellen en ze met het voegwoord en te verbinden. De zin is: Want gelijk op vele bekommeringen bij dag droomen volgen in den nacht, zoo blijft bij vele woorden enz.</note>.</verse>

<verse osisID="Eccl.05.3"> Hebt gij iets beloofd aan God, stel niet uit het te vervullen; want Hem mishaagt eene ontrouwe en dwaze belofte<note n="922">Eene ontrouwe belofte, die niet vervuld wordt, eene dwaze, die onbedachtzaam gedaan is. Hebr.: ‘want Hij heeft geen welgevallen aan dwazen’, hoedanigen zij zijn, die iets onbezonnen beloven en het beloofde niet volbrengen. Vgl. Deut. XXIII 22-23.</note>; maar vervul al wat gij belooft;</verse>

<verse osisID="Eccl.05.4"> en veel beter is het niet te beloven, dan na de gelofte het beloofde niet te vervullen.</verse> 

<verse osisID="Eccl.05.5"> Laat niet toe, dat uw mond uw vleesch doe zondigen; en zeg niet voor den engel: Het was zonder bedachtzaamheid; opdat God niet soms vergramd worde over uwe woorden en al de werken uwer handen verderve<note n="923">Laat niet toe, dat uw mond iets onbedachtzaam van God zegge of Hem iets belove, zonder dat gij het vervult. Hierdoor toch maakt gij uw vleesch, d.i. uw lichaam, tegenover God strafschuldig. Wellicht had de Prediker, zeggende uw vleesch, het oog op geloften van lichamelijke onthouding, als die der Nazareërs (vgl. Num. VI). - De engel kan, evenals Mal. II 7, den priester beteekenen, die uitspraak moest doen in zake van geloften. De zin is: Gij kunt u niet van schuld vrijpleiten door aan den priester te verklaren, dat gij het zonder bedachtzaamheid gezegd hebt. Want dit is niets dan eene uitvlucht; God zal zijnen toorn openbaren, door uwe werken te doen mislukken.</note>.</verse>

<verse osisID="Eccl.05.6"> Waar vele droomen zijn, is velerhande ijdelheid, ook (waar) ontelbare woorden zijn; gij echter, vrees God<note n="924">De Prediker herhaalt de vergelijking van v. 2, in het algemeen vermanend tegen lichtzinnige en vele woorden tegenover God.</note>!</verse>

<verse osisID="Eccl.05.7"> Als gij verdrukking der armen en gewelddadige gerichten en verkrachting van recht<note n="925">Hebr.: ‘en ontduiking van recht en gerechtigheid’.</note> in de landstreek ziet, verwonder u over deze zaak niet; want boven een hooggeplaatste is een ander, die hooger is, en boven dezen zijn er nog anderen, die aanzienlijker zijn,</verse>

<verse osisID="Eccl.05.8"> en bovendien, de koning gebiedt over het geheele land, dat hem dienstbaar is<note n="926">Wees over onderdrukking der armen en over rechtsverkrachting niet verwonderd. De reden, waarom men zich over dergelijke onrechtvaardigheid niet moet verbazen, want enz., is in de Vulgaat anders dan in den grondtekst. Naar de Vulgaat waarschijnlijk: wees daarover niet ontstemd, want het is uwe zaak niet; hierover zijn anderen aangesteld, die zulke rechters tot hun plicht moeten brengen. En (v. 8) boven hen allen staat de koning die over allen, overheden en onderdanen, moet waken. Hebr. v. 7: ‘Want de eene hooggeplaatste loert op den anderen, en andere hooggeplaatsten (loeren) op hen’. M.a.w. de hoogere bestuurders trachten de lagere beambten te bestelen, ten koste van het volk. Hunne schraapzucht is dus de oorzaak van al die rechtsverkrachting. Verder v. 8: ‘Maar ondanks dat alles, een voorrecht voor een land is het: een koning voor bebouwd land’. Wat volgens velen beteekent: ondanks al die rechtsverkrachting, is het een zegen voor een landbouwend volk, als het een koning heeft.</note>.</verse>

<verse osisID="Eccl.05.9"> De geldgierige wordt van geld niet verzadigd; en die den rijkdom liefheeft, plukt er geen vrucht van; ook dit derhalve is ijdelheid<note n="927">De geldgierige is nimmer voldaan en gunt zich van zijn geld geen genot. Rijkdom is derhalve ijdelheid en kan den mensch niet gelukkig maken.</note>.</verse>

<verse osisID="Eccl.05.10"> Waar vele schatten zijn, zijn</verse> 
<verse osisID="Eccl.05.1">er ook velen, die er op teren. En wat heeft de bezitter er van dan dat hij den rijkdom mag aanzien met zijne oogen<note n="928">Evenmin kan overvloed van rijkdom gelukkig maken. Want vele bezittingen vorderen vele uitgaven aan bedienden en beheerders, wat den vrek pijn doet. En daar hij zijnen overvloed voor zich niet kan gebruiken, heeft hij niets dan de voldoening bij het zien der opgehoopte schatten.</note>?</verse>

<verse osisID="Eccl.05.11"> Zoet is de slaap voor den arbeider, hij hebbe weinig of veel te eten; maar de verzadigdheid des rijken laat hem niet toe te slapen<note n="929">De vermoeide arbeider, al heeft hij ook een karig levensonderhoud, wordt door een zoeten slaap verkwikt, terwijl daarentegen de verzadigdheid des rijken, d.i. zoowel de overvloed zijner schatten, welke hem zorg baart, als de overvloed der genoten spijzen hem den slaap beneemt.</note>.</verse>

<verse osisID="Eccl.05.12"> Er is nog een ander allerergst kwaad, dat ik zag onder de zon: rijkdom door zijnen bezitter tot zijn ongeluk bewaard<note n="930">Waarin dit ongeluk bestaat, wordt in v. 13-15 verklaard. De met zorg opgehoopte en bewaarde schatten gaan niet zelden verloren door eenig ongeval, zoodat de vrek zelfs zijn eigen zoon in de diepste armoede moet achterlaten.</note>.</verse>

<verse osisID="Eccl.05.13"> Want zij gaan verloren door een allerergst ongeval; hij heeft eenen zoon voortgebracht, die in de diepste armoede zal wezen.</verse>

<verse osisID="Eccl.05.14"> Gelijk hij naakt is voortgekomen uit den schoot zijner moeder, zoo zal hij wederkeeren; en niets zal hij met zich wegdragen van zijnen arbeid<note n="931">Dit ander bewijs voor de ijdelheid des rijkdoms heeft meer nadruk in het Hebr.: ‘Gelijk hij (de rijke vrek van v. 9-12) gekomen is uit den schoot zijner moeder, naakt keert hij weder om te gaan gelijk hij gekomen is; en niets zal hij medenemen (als loon) voor zijnen arbeid, (niets) zal hij wegdragen in zijne hand!’</note>.</verse>

<verse osisID="Eccl.05.15"> Voorwaar, een ellendig kwaad: gelijk hij gekomen is, zóó zal hij wederkeeren! Wat baat het hem dan, dat hij zich heeft afgesloofd voor den wind<note n="932">Voor een vergankelijk goed.</note>?</verse>

<verse osisID="Eccl.05.16"> Al de dagen zijns levens eet hij in duisternis<note n="933">M.a.w. Geheel zijn leven leidde hij een droevig bestaan.</note> en in veel kommer en in kwelling en verdriet.</verse>

<verse osisID="Eccl.05.17"> Dit derhalve heeft mij goed geschenen, dat iemand eet en drinkt en vreugde geniet van zijnen arbeid, waarmede hij zich afslooft onder de zon gedurende het getal zijner levensdagen, die God hem geeft; en dit is zijn deel<note n="934">In plaats van dat rusteloos jagen naar rijkdom, die tevredenheid noch geluk kan schenken, acht de Prediker goed, d.i. meer overeenkomstig de wijsheid, een matig en dankbaar genot te hebben van zijnen arbeid; vgl. II 24 en III 22. Want niet alleen het bezit van de goederen dezer aarde, doch ook het genieten daarvan is eene gave Gods (v. 18).</note>.</verse>

<verse osisID="Eccl.05.18"> En iederen mensch, wien God rijkdom en goed geeft en dien Hij in staat stelt daarvan te eten en zijn deel te genieten en zich te verblijden bij zijnen arbeid - dit is eene gave Gods<note n="935">Dezelfde gedachte met een zelfden onregelmatigen zinbouw als III 13.</note>.</verse>

<verse osisID="Eccl.05.19"> Want niet veel zal hij denken aan de dagen zijns levens, omdat God zijn hart bezig houdt met geneugten<note n="936">M.a.w. de dagen van zijn leven vliegen voorbij in de tevredenheid en de vreugde zijns harten. Immers die in lijden en kommer leven, tellen als het ware hunne langzaam voortkruipende dagen.</note>.</verse>

</chapter>

<chapter osisID="Eccl.06">
 

<title type="chapter">Hoofdstuk VI.</title>
<p>Rijkdom en aanzien, waarvan de bezitter niet genieten mag, is ijdelheid (v. 1-.6 IJdel is ook de onverzadigbare begeerlijkheid; de mensch vermag niets tegen Gods raadsbesluiten (v. 7-.11</p>


<verse osisID="Eccl.06.1"> Er is nog een ander kwaad, dat ik gezien heb onder de zon, en wel menigvuldig onder de menschen<note n="937">Het Hebr. kan ook vertaald worden: ‘Er is een kwaad, dat..., en dat zwaar drukt op den mensch’.</note>:</verse>

<verse osisID="Eccl.06.2"> Als God aan iemand rijkdom en goed en eer schenkt, zoodat niets ontbreekt aan zijne ziel van al wat zij begeert; doch God hem niet in staat stelt er van te eten<note n="938">M.a.w. Als God hem de gave weigert (waarvan sprake was in V 18) om zijnen rijkdom en zijn aanzien te gebruiken tot een betamelijk en matig genot, wat naar II 26 niet zelden eene straf der zonden is.</note>, maar een vreemde mensch<note n="939">Niet van zijne maagschap; in tegenstelling dus met den natuurlijken erfgenaam.</note> het verslindt: dit is ijdelheid en eene groote ellende.</verse>

<verse osisID="Eccl.06.3"> Als iemand honderd kinderen voortbracht<note n="940">Eene onderstelling, die voor een Oostersch vorst van dien tijd niet onmogelijk was.</note> en vele jaren leefde en talrijke levensdagen had, en zijne ziel heeft geen genot van het goede zijner bezitting en hij blijft zonder begrafenis<note n="941">Zonder zulk eene begrafenis, als voor een man van zijn fortuin en aanzien (v. 2) past. Dit veronderstelt, dat zoo iemand of tot lageren stand was vervallen of door zijne nakomelingen wordt veracht.</note> - van dien zeg ik, dat eene misgeboorte er beter aan toe is dan hij<note n="942">Al is een misgeboorte beroofd van al het goed dezer aarde, zij voelt ook de ellende en het jammer van dien rijke niet (v. 4 en 5). Overigens spreekt ook hier de schrijver met overdrijving en uit de volheid zijns gemoeds.</note>.</verse>

<verse osisID="Eccl.06.4"> Want vergeefs gekomen, gaat zij in duisternis henen, en door vergetelheid wordt haar naam uitgewischt.</verse>

<verse osisID="Eccl.06.5"> Zij heeft de zon niet gezien en het onderscheid niet gekend tusschen goed en kwaad<note n="943">Zij heeft de zon, d.i. het leven onder de zon met zijne ijdelheid en nietigheid, niet gezien (Hebr.) ‘en niet ondervonden; rust heeft zij meer dan hij’. De misgeboorte toch is bevrijd van de moeiten en zorgen, welke dien rijkaard niet gespaard blijven. In de Vulgaat is het natuurlijke, niet het zedelijke, goed en kwaad bedoeld.</note>.</verse>

<verse osisID="Eccl.06.6"> Al leefde hij ook twee duizend jaren en hij heeft geen genot gehad van het goede: spoedt niet alles heen naar ééne plaats<note n="944">De gedachte van v. 3 wordt met nadruk herhaald. Al leefde die rijke twee duizend jaren, d.i. meer dan tweemaal zoo lang dan de langstlevende oud vaders vóór den zondvloed, zonder dat God hem het genot van zijn goed toestond, wat zou hem al die rijkdom baten? Want gaan niet allen naar het graf om terug te keeren tot het stof, waaruit zij gemaakt zijn (III 20)? - Over het oordeel, dat dien rijke en allen na den dood wacht en bijgevolg over het leven na den dood, spreekt de Prediker in XII 7.</note>?</verse>

<verse osisID="Eccl.06.7"> Al de arbeid van den mensch is voor zijnen mond; maar zijne ziel wordt niet verzadigd<note n="945">Al de vrucht van den arbeid des menschen is naar Gods beschikking bestemd voor zijnen mond, d.i. om er betamelijk genot van te hebben; maar de mensch is niet tevreden met datgene wat God voor hem beschikt heeft: zijne ziel, d.i. zijne begeerlijkheid, is nimmer verzadigd en ontneemt hem de tevredenheid zijns harten.</note>.</verse>

<verse osisID="Eccl.06.8"> Wat heeft de wijze vóór boven den dwaas? en wat de arme, dan dat hij derwaarts gaat, waar het leven is<note n="946">De wijze is hier degene, die volgens het licht zijner rede leeft en zijne begeerlijkheid beteugelt. De dwaas is degene, die aan zijne begeerlijkheid den teugel viert. De arme of degene die niet door fortuin of vernuft uitmunt, heeft dit vóór boven den dwaas, dat hij derwaarts gaat, waar voor hem het leven te vinden is, m.a.w. dat hij zich door inspanning en nijverheid het levensonderhoud weet te verschaffen. Naar eene andere vertaling en verklaring van het Hebr. overtreft hij den dwaas hierin, dat hij ‘weet hoe te wandelen voor de levenden’, d.i. dat hij levenswijsheid bezit.</note>?</verse>

<verse osisID="Eccl.06.9"> Beter is het te zien wat gij gaarne hebt, dan te begeeren wat gij niet kent; maar ook dit is ijdelheid en vermetelheid des geestes<note n="947">Hebr.: ‘Beter is het zien der oogen dan het omzwerven der ziel’, d.i. gelukkiger en wijzer is hij, die een matig genot heeft van hetgeen hij bezit, dan hij, die wordt rondgeslingerd door eene nooit voldane begeerlijkheid. Voor vermetelheid des geestes heeft het Hebr. dezelfde woorden, die elders in dit boek door afflictio spiritus, kwelling des geestes, vertaald zijn en eigenlijk ‘streven naar wind’ beteekenen. Zie I 14.</note>.</verse>

<verse osisID="Eccl.06.10"> Die wezen zal, diens naam is alreeds genoemd; en het is bekend, dat hij een mensch zal zijn, en dat hij niet in het gericht kan treden met dengene, die machtiger is dan hij<note n="948">Dit vers geeft de reden aan, waarom het rusteloos begeeren der ziel ijdelheid is. Zij is gelegen in Gods voorzienigheid, die het wedervaren van den mensch vooraf bepaald heeft, zonder echter inbreuk te maken op 's menschen vrijen wil. Wat baat het dan, de door God gestelde orde te willen overschrijden, daar de zwakke mensch tegenover den oppermachtigen wil van God niets vermag? Die wezen zal of nog geboren moet worden, hij is bij God met name bekend. Hij zal een zwak mensch zijn, gelijk de overigen. - Naar het Hebr. en de Septuag. is de zin: hetgeen geschiedt, is voorlang met name genoemd, d.i. door God gekend en bepaald; en het is bepaald, wat een mensch zijn zal, d.i. hoedanig zijn lot zal wezen; hij kan dus niet in het gericht treden, d.i. niet over zijn lot redetwisten met den almachtigen God, Hem als het ware tot verantwoording roepend. En toch dit geschiedt naar v. 11 veelvuldig.</note>.</verse>

<verse osisID="Eccl.06.11"> Zeer vele woorden zijn er, en zij hebben bij het redetwisten veel ijdelheid<note n="949">Zeer vele woorden worden er gesproken over Gods handelwijze met den mensch en over zijne beschikkingen. Bij het redetwisten, in disputando, ontbreekt in het Hebr. en in de oude vertalingen. De grondtekst voegt hier nog bij: ‘wat baten zij den mensch?’ In de Vulgaat is dit in het begin van het volg. hoofdstuk geplaatst en vrij vertaald teruggegeven door: quid necesse... quaerere.</note>.</verse>

</chapter>

<chapter osisID="Eccl.07">
 

<title type="chapter">Hoofdstuk VII.</title>
<p>Het eerste vers behoort bij het vorige hoofdstuk. - De Prediker vermaant de lichtzinnigen tot een ernstig leven (v. 2-7) en de droefgeestigen tot geduld en kalme berusting in Gods beschikkingen (v. 8-15); hij toont den gulden middelweg (v. 16-.23 Het bederf komt van de vrouw (v. 24-.30</p>


<verse osisID="Eccl.07.1"> Wat is het den mensch noodig, naar dingen te streven, die boven hem zijn, daar hij niet weet wat hem in zijn leven dienstig is, gedurende het getal der dagen van zijnen pelgrimstocht en gedurendeden tijd, die als eene schaduw voorbijgaat? of wie kan hem bekend maken wat na hem zal zijn onder de zon<note n="950">Zie voor de eerste woorden Wat.... boven hem zijn VI noot 13 aan het einde. Streven naar dingen, die boven den mensch zijn, beteekent hier begeeren wat men niet kan bereiken. Zulke begeerten zijn ijdel en niet zelden tot onheil, daar de mensch niet weet wat hem dienstig is in de toekomst. Voor dagen van zijnen pelgrimstocht heeft Hebr.: ‘dagen van het leven zijner ijdelheid’, d.i. van zijn allerijdelst leven. Hier is geen sprake van hetgeen den mensch in het andere leven te beurt valt; immers wat na hem zijn zal onder de zon betreft alleen hetgeen in de toekomst op deze aarde zal gebeuren.</note>?</verse> 


<verse osisID="Eccl.07.2"> Beter is een goede naam dan kostelijke zalfoliën, en de sterfdag dan de geboortedag<note n="951">In v. 2-7 volgt eene vermaning tot de lichtzinnigen, die, overgegeven aan zinvermaak en dwaze vreugde, den ernst des levens uit het oog verliezen. Hun prijst de Prediker de droefheid des harten als iets beters aan. Vgl. Matth. V 5 en Luc. VI 25. - Zalfoliën werden gebruikt bij feestmalen en zijn hier een zinnebeeld der zinnelijke vermaken. Hiermede vergelijkt Salomon een goeden naam, zoowel om de klankovereenkomst tusschen ‘sjeem’ (naam) en ‘sjemen’ (zalfolie) als om den goeden reuk, die beide, de zalfolie in eigenlijken, de goed[e] naam in overdrachtelijken zin, verspreiden. Tegenover de onmatige vreugde, waaraan men zich placht over te geven op den geboortedag, prijst hij den sterfdag, omdat de omstanders daardoor tot ernst en droefheid gestemd worden.</note>.</verse>

<verse osisID="Eccl.07.3"> Beter is het te gaan naar een huis, waar rouw is, dan naar een huis, waar een gastmaal is aangericht; want in het eerste wordt herinnerd aan het einde van alle menschen, en de levende overdenkt wat gebeuren zal<note n="952">In het huis waar rouw is, wordt een doode beweend; een gastmaal richt men aan b.v. bij de geboorte van een kind. De reden, waarom het gaan naar het eerste beter is, geeft het Hebr. aldus: ‘want dat is het einde van elken mensch en de levende neemt het ter harte’, te weten dat ook zijn einde komen zal.</note>.</verse>

<verse osisID="Eccl.07.4"> Beter is gramstorigheid dan lachen, want door somberheid des gelaats wordt het gemoed van den kwaaddoende verbeterd<note n="953">Gramstorigheid of, wat het Hebr. kan beteekenen, verdriet, d.i. eene gepaste droefheid, is beter dan lachen of uitgelaten en onzinnige vreugde, want (Hebr.) ‘bij een somber gelaat vaart het hart wel’. Naar de Vulgaat stemt dit anderen tot verbetering.</note>.</verse>

<verse osisID="Eccl.07.5"> Het hart der wijzen is waar droefheid, en het hart der dwazen waar blijdschap is<note n="954">De Prediker besluit uit v. 3 en 4, dat in gepaste droefheid ware wijsheid, in overmatige vreugde dwaasheid is.</note>.</verse>

<verse osisID="Eccl.07.6"> Beter is het door den wijze berispt dan door vleitaal van dwazen misleid te worden<note n="955">Naar het Hebr. is de zin: Heilzamer is het de ernstige berisping eens wijzen te hooren, dan te luisteren naar ‘het gezang’, d.i. het luchthartig vreugdegejuich, van dwazen.</note>.</verse>

<verse osisID="Eccl.07.7"> Want gelijk het knetteren van doornen, brandende onder een pot, zoo is het lachen van den dwaas; maar ook dit is ijdelheid<note n="956">Gelijk brandende doornen bij veel gedruisch niet verwarmen en aanstonds zijn uitgebrand, zoo is de onmatige vreugde van den dwaas luidruchtig, nutteloos en spoedig voorbijgaande, derhalve ijdelheid. In het Hebr. hebben doornen en pot onderling klankovereenkomst, die als volgt kan worden nagebootst: het knetteren der netels (‘sirim’), brandende onder den ketel (‘sir’).</note>.</verse> 


<verse osisID="Eccl.07.8"> Verdrukking verbijstert een wijze en verderft de kracht zijns harten<note n="957">In v. 8-15 richt de Prediker zich tegen het aan de lichtzinnigheid tegenovergestelde gebrek. Hij spoort de droefgeestigen en de om de ellenden des levens al te neerslachtigen aan tot lijdzaamheid en kalme berusting in Gods wil. Het Hebr. kan men vertalen: ‘Wanneer (het zien van) verdrukking een wijze in verwarring brengt en een geschenk (tot omkooping van rechters enz.; vgl. III 16 volg.) hem van zijn verstand berooft, dan (v. 9) is het einde der woorden (waarmede hij zijne verontwaardiging en misnoegdheid uitdrukt; vgl IV 1) beter dan het begin’.</note>.</verse>

<verse osisID="Eccl.07.9"> Beter is het einde eener rede dan het begin. Beter is een geduldige dan een laatdunkende<note n="958">Die geduldig en gelaten blijft bij het zien van veel, wat hij verkeerd acht, is beter, d.i. gelukkiger en wijzer, dan die zich laatdunkend aanstelt tegenover Gods voorzienigheid, welke het kwaad toelaat.</note>.</verse>

<verse osisID="Eccl.07.10"> Wordt niet terstond gramstorig; want gramstorigheid verblijft in den boezem van een dwaas<note n="959">Gramstorigheid over het kwaad, dat men ziet gebeuren, is het kenmerk van een dwaas. De wijze immers is daarbij geduldig en berust in Gods wil.</note>.</verse>

<verse osisID="Eccl.07.11"> Zeg niet: Wat mag toch de reden zijn, dat de vroegere tijden beter waren dan de tegenwoordige? Dwaas toch is eene dusdanige vraag<note n="960">Die de vroegere tijden beter acht om het tegenwoordige kwaad, hetwelk hij ziet en ondervindt, bewijst, dat hij als een dwaas oordeelt en niet bedenkt, dat de vroegere tijden eveneens hunne licht- en schaduwzijde hadden.</note>.</verse>

<verse osisID="Eccl.07.12"> Nuttiger is wijsheid met rijkdom, en meer baat zij voor hen, die de zon zien<note n="961">De wijsheid, welke het midden houdt tusschen de twee in v. 2-7 en v. 8-11 bedoelde gebreken, wordt naar het Hebr. vergeleken met rijkdom: ‘Goed is wijsheid, evenals een erfdeel, en een voorrecht voor hen, die’ de zon zien, d.w.z. voor de levenden op deze aarde. Het eerste halfvers wordt in v. 13a, het tweede in 13b nader verklaard.</note>.</verse>

<verse osisID="Eccl.07.13"> Gelijk toch de wijsheid beschermt, zoo beschermt het geld; maar dit hebben kennis en wijsheid vóór, dat zij het leven<note n="962">Beide beschermen tegen onheil, maar de wijsheid, waarvan hier sprake is, nl. de levenswijsheid, leert den mensch wat hij doen moet om een rustig en tevreden leven te leiden.</note> bezorgen aan hem, die haar bezit.</verse>

<verse osisID="Eccl.07.14"> Geef acht op de werken van God, dat niemand hem verbeteren kan, dien Hij versmaadt<note n="963">Droefgeestigheid en verontwaardiging over het kwaad in de wereld, ie nutteloos en ijdel. Want de mensch kan hetgeen, volgens Gods beschikking of toelating, naar menschelijke schatting verkeerd is in de wereld, niet omkeeren of veranderen. In het Hebr. ‘Geef acht op het werk van God; want wie kan recht maken, wat Hij (naar het oordeel der menschen) krom heeft gemaakt?’ vgl. I 16. Volgens de Vulgaat is dit van de verharde zondaars te verstaan, die niemand kan verbeteren, omdat God hen versmaad heeft in dien zin, dat Hij hun de meer dan voldoende genade weigert, zonder welke zij zich niet zullen bekeeren. Vgl. Exod. IV noot 16.</note>.</verse> 


<verse osisID="Eccl.07.15"> Geniet het goede op den goeden dag en voorzie den kwaden dag; want zoowel dezen als ook genen heeft God gemaakt, opdat de mensch tegen Hem geene rechtmatige klachten zou vinden<note n="964">De goede dag is de tijd van voorspoed. Verder schijnt de zin naar het Hebr.: en ten dage, als het u slecht gaat, gedenk dan, dat God zoowel den goeden als den kwaden dag heeft gemaakt. En de reden hiervan is: omdat de mensch geenszins op de toekomst mag rekenen. Hieruit leere hij zich in voorspoed niet te verheffen en in tegenspoed niet ongeduldig te zijn, maar zich aan Gods wil en beschikking over te geven.</note>.</verse>

<verse osisID="Eccl.07.16"> Ook dit heb ik gezien in de dagen mijner ijdelheid<note n="965">d.i. In de dagen van mijn vroeger leven, die ik vol ijdelheid had bevonden. Na de lichtzinnigen tot ernst, en de al te ernstige en overdreven strenge zedemeesters tot gematigdheid te hebben vermaand, wijst hij, vooral aan deze laatsten, den gulden middelweg tusschen lichtzinnigheid en gestrengheid.</note>: Een gerechtige komt om in zijne gerechtigheid, en een goddelooze leeft langen tijd in zijne boosheid<note n="966">Daar volgens v. 17 de gerechtigheid overmatig zijn kan en naar v. 18 eene zekere mate van goddeloosheid niet afkeurenswaardig is, zijn hier niet de gerechtigen en de goddeloozen in den gewonen zin bedoeld. Uit het voorafgaande (in v. 2-7 en v. 8-15) kan men opmaken, dat de gerechtige beteekent den al te gestrengen vijand en rechter van al wat verkeerd is; door zijne droefgeestigheid en verontwaardiging, welke hij gerechtigheid waant, komt hij om, d.i. berokkent hij zich zelven kwaad zonder anderen te verbeteren. De goddelooze is degene, die in het oog dier ‘gerechtigen’ zoodanig is. Het zijn dezulken, die met luchthartigheid de genoegens des levens smaken en daarbij, naar menschelijke wijsheid handelend, een lang leven genieten. Hierop wijst de Prediker om de ‘gerechtigen’ tot eene matige navolging van hun gedrag aan te sporen.</note>.</verse>

<verse osisID="Eccl.07.17"> Wees toch niet al te gerechtig, en zij ook niet wijzer dan noodig is, opdat gij niet verbijsterd moogt worden<note n="967">Eene vermaning tot die ‘gerechtigen’ om zich te matigen en den middelweg te bewandelen. Anders loopen zij door hunne gewaande wijsheid gevaar verbijsterd te worden, d.i. van verontwaardiging en droefgeestigheid hun verstand te verliezen.</note>.</verse>

<verse osisID="Eccl.07.18"> Handel niet al te goddeloos, en wees geen dwaas, opdat gij niet sterft buiten uwen tijd<note n="968">Eene zelfde vermaning tot de ‘goddeloozen’, die nog lichter de juiste maat overschrijden en door het onmatig streven naar dwaasheid, d.i. naar zinnelijke vermaken, hun leven verkorten.</note>.</verse>

<verse osisID="Eccl.07.19"> Het is goed, dat gij den gerechtige ondersteunt, maar trek ook van genen uwe hand niet af; want wie God vreest, verwaarloost niets<note n="969">Hebr. ‘Het is goed, dat gij aan het een (de gestrengheid) vasthoudt en ook van het ander (de luchthartigheid) de hand niet aftrekt’, bijgevolg den middelweg der gematigdheid bewandelt, ‘want de godvreezende ontkomt dat alles’, d.i. vermijdt de twee uiterste gebreken en derzelver nadeelige gevolgen. Deze middelweg wordt in v. 20 als de wijsheid aangeprezen.</note>.</verse> 


<verse osisID="Eccl.07.20"> De wijsheid maakt den wijze sterk meer dan tien oversten eener stad.</verse>

<verse osisID="Eccl.07.21"> Want er is geen mensch op aarde zoo gerechtig, dat hij het goede doet en niet zondigt<note n="970">De overweging, dat allen zondaars zijn, stemt tot nederigheid en zachtmoedigheid tegenover de werkelijke of gewaande zonden van anderen en behoedt tegen gestrengheid in het oordeelen, tegen al te groote verontwaardiging en droefgeestigheid bij het zien van het vele onvolmaakte en verkeerde.</note>.</verse>

<verse osisID="Eccl.07.22"> Maar dat ook uw hart niet lette op alle woorden, die men zegt, opdat gij wellicht niet hoort, dat uw dienstknecht kwaadspreekt van u<note n="971">Zij, die zwaarmoedig en droefgeestig zijn gestemd, zijn ook lichter geneigd om te luisteren naar hetgeen ten nadeele van hen gezegd wordt. Vandaar deze vermaning, waarop in v. 22 wordt aangedrongen door te wijzen op eigen zwakheid en zondigheid in dezelfde zaak, welke men in anderen veroordeelt.</note>.</verse>

<verse osisID="Eccl.07.23"> Uw geweten toch is zich bewust, dat ook gij dikwerf kwaadgesproken hebt van anderen.</verse>

<verse osisID="Eccl.07.24"> Alles heb ik beproefd met wijsheid. Ik zeide: Ik zal wijs worden; en zij week verder van mij<note n="972">Hebr.; ‘Dit alles’, wat in v. 2-23 voorafgaat, heb ik wijselijk overwogen. De Prediker zeide, d.i. dacht bij zich zelven, op den weg der wijsheid te zijn. En hoe meer hij zijn doel meende nabij te komen, hoe verder de wijsheid van hem verwijderd bleek.</note>,</verse>

<verse osisID="Eccl.07.25"> veel verder dan zij te voren was; en zij is eene diepe diepte, wie kan haar vinden<note n="973">Hebr.: ‘Ver is (van mij de kennis van) wat is, en diep, diep, wie kan het vinden?’ Wat is beteekent ‘het werk van God’ (v. 14), alles wat onder de leiding van Gods voorzienigheid geschiedt. Dat alles ligt diep voor het verstand van den mensch, daar hij Gods bedoeling bij hetgeen Hij beschikt of toelaat, niet doorgronden kan; vgl. III 11 en VIII 17.</note>?</verse>

<verse osisID="Eccl.07.26"> Ik doorliep alles in mijn gemoed om te weten en te beschouwen en om wijsheid en overleg te zoeken en om te leeren kennen de goddeloosheid des dwazen en de dwaling der onwijzen<note n="974">De Prediker spande al de krachten zijner ziel in om wijsheid en overleg te vinden, d.w.z. zulke wijsheid, die hem reden gaf van hetgeen hij zocht, te weten de oorzaak van de menschelijke bedorvenheid, gelijk volgt naar het Hebr.: ‘en om de goddeloosheid als dwaasheid en het onverstand (de zonde) als onzinnigheid te leeren kennen’.</note>.</verse> 


<verse osisID="Eccl.07.27"> En ik vond iets bitterder dan de dood, de vrouw; zij toch is een jagersstrik, en haar hart een net, ketenen zijn hare handen. Wie behaaglijk is aan God, ontkomt haar; maar wie een zondaar is, wordt door haar gevangen.</verse>

<verse osisID="Eccl.07.28"> Zie, dit heb ik gevonden, zegt de Prediker, het een bij het ander (voegend), om de reden te vinden<note n="975">En ik vond na langdurige overweging, (‘het een bij het ander’ voegend v. 28), geleid door het licht der Openbaring, de verklaring der menschelijke bedorvenheid in den zondenval van het eerste menschenpaar (zie v. 30). Daaruit bleek mij het allerbitterste kwaad, dat uitgaat van de vrouw, die (van den beginne aan) eene verleidster is, gelijk in v. 27 door vergelijkingen (een jagersstrik enz.) verklaard wordt. Alleen door Gods gunst en bijzonderen bijstand ontkomt men aan hare verleiding.</note>,</verse>

<verse osisID="Eccl.07.29"> waarnaar mijne ziel nog zoekt en die ik niet gevonden heb<note n="976">Naar het Hebr. betreft dit het hier volgende: ‘Wat voorts mijne ziel vurig gezocht heeft en ik niet gevonden heb’: op duizend enz., te weten een alleszins volmaakten man vond hij zeldzaam en eene alleszins volmaakte vrouw nog zeldzamer. De reden hiervan is de bedorvenheid der menschelijke natuur na den zondenval (v. 30).</note>. Op duizend heb ik éénen man gevonden, eene vrouw heb ik onder allen niet gevonden.</verse>

<verse osisID="Eccl.07.30"> Alleen dit heb ik gevonden, dat God den mensch recht gemaakt heeft en dat deze zich gemengd heeft in eindelooze vragen<note n="977">Niet God is de oorzaak van de algemeene bedorvenheid der menschelijke natuur; Hij toch heeft den mensch recht gemaakt, d.i. in den staat der oorspronkelijke gerechtigheid geschapen. Maar de mensch zelf is daarvan de oorzaak, en ten gevolge daarvan heeft hij zich gemengd in eindelooze vragen, Hebr.: ‘hebben zij vele uitvindsels gezocht’. Wellicht ziet dit terug op Eva's verlangen naar kennis, waardoor zij aan den alwetenden God gelijk wilde worden (Gen. III 5). Zoo ook zoeken hare nakomelingen, door een zelfden hoogmoed gedreven, immer naar nieuwe wegen om gelukkig te zijn, welke echter, als strijdig met de door God gestelde orde, op ijdelheid en ongeluk uitloopen. - De nog volgende vragen voegt men beter bij hoofdst. VIII; de oplossing van het woord is hetzelfde als de verklaring der dingen.</note>. Wie is aan den wijze gelijk? en wie kent de oplossing van het woord?</verse>

</chapter>

<chapter osisID="Eccl.08"> 
 

<title type="chapter">Hoofdstuk VIII.</title><p>Eerbied voor den hemelschen Koning en voor den door Hem vastgestelden tijd (v. 1-.8 Al gaat het niet zelden den goddelooze goed en den gerechtige slecht, er komt een tijd, dat ieder loon of straf naar verdienste zal ontvangen (v. 9-.15 De mensch kan de leiding van Gods voorzienigheid niet doorgronden (v. 16, .17</p>


<verse osisID="Eccl.08.1"> Eens menschen wijsheid schijnt uit op zijn gelaat, en de machtigste verandert zijn aangezicht<note n="978">Op de twee vragen, welke de Vulgaat nog aan het einde van het vorige hoofdstuk geplaatst heeft, wordt hier in v. 2 het antwoord gegeven. Door den wijze duidt de Prediker op bescheiden wijze zich zelven aan. Alvorens de aldaar gevraagde oplossing van het vraagstuk betreffende den weg der wijsheid en des geluks te geven, prijst hij in v. 1 de wijsheid, welke als een licht uitschijnt op het gelaat van den wijze (vgl. Eccli. XIX 26 en XXXII 20), d.i. zich in zijne houding en zijne handelingen vertoont, en (Hebr.) ‘de barschheid van zijn aangezicht wegneemt’. Naar de Vulgaat verandert zelfs de machtigste, die van nature tot stuurschheid geneigd is, zijn aangezicht en wordt hij onder den invloed der wijsheid tot zachtheid gestemd.</note>.</verse>

<verse osisID="Eccl.08.2"> Ik geef acht op den mond des konings en op de geboden van Gods eed<note n="979">Hebr.: ‘Ik (zeg): Geef acht op den mond (of het woord) des konings, en dit om den bij God gezworen eed’, d.i. omdat gij u onder eed tot gehoorzaamheid verplicht hebt (vgl. IV Reg. XI 17). Zoo vermaant de Prediker - en dit is de oplossing der vraag naar wijsheid en geluk - tot onderdanigheid aan het koninklijk gezag. Blijkens het volgende bedoelt hij vooral den oppersten Koning, de bron en de reden van alle gezag op aarde. De geboden van Gods eed zijn dan die, waartoe het volk krachtens het met eede bevestigde Verbond gehouden is; vgl. Exod. XXIV 7.</note>.</verse>

<verse osisID="Eccl.08.3"> Ga niet in overijling van zijn aangezicht weg en volhard niet in een boos werk; want al wat hij wil, doet hij<note n="980">Weggaan van 's konings aangezicht beteekent zijnen dienst verlaten. Dit betreft vooral den dienst van den Koning der koningen, die geboden had: ‘Wandel voor mij en wees volmaakt’ Gen. XVII 1. Verzet u niet stijfhoofdig en eigenzinnig tegen hetgeen geboden of verordend is, want vergeefs verzet men zich tegen de oppermacht (vgl. Job XXIII 13).</note>.</verse>

<verse osisID="Eccl.08.4"> En zijn woord is oppermachtig, en niemand kan tot hem zeggen: Waarom doet gij zoo?</verse>

<verse osisID="Eccl.08.5"> Die het gebod in acht neemt, zal niets kwaads ondervinden. Tijd en antwoord verstaat het hart eens wijzen.</verse>

<verse osisID="Eccl.08.6"> Voor elke zaak is tijd en gelegenheid, en de kwelling des menschen is veelvuldig<note n="981">Die het gebod van den hemelschen Koning in acht neemt, zal van Hem niets kwaads ondervinden. Wel kan hem tegenspoed en verdrukking treffen, maar, omdat hij het hart eens wijzen bezit, verstaat hij tijd en (Hebr.) ‘gericht’, hetwelk hem het antwoord van den goddelijken Rechter geven zal. Want (v. 6) voor elke zaak is tijd en (Hebr.) ‘gericht’, d.w.z. voor alles is door God een tijd vastgesteld (vgl. III 1) en over alles zal te bekwamen tijde gericht gehouden worden. Al is dus de kwelling des menschen veelvuldig en groot, omdat in dit leven het onrecht dikwerf zegeviert en de toekomst niet in 's menschen handen is (v. 7), eenmaal zal de goddeloosheid hare gerechte straf ontvangen (v. 8).</note>;</verse> 


<verse osisID="Eccl.08.7"> omdat hij van het verledene onkundig is en het toekomende door geen bericht weten kan<note n="982">Hebr.: ‘omdat niemand weet wat geschieden zal; want, hoe het geschieden zal, wie zal het hem bekend maken?’</note>.</verse>

<verse osisID="Eccl.08.8"> Het is niet in 's menschen macht den wind tegen te houden, en hij heeft geen macht over den dag des doods, en geene verpoozing wordt hem gegund bij het uitbreken van krijg, evenmin zal de goddeloosheid den goddelooze redden<note n="983">De zin schijnt te zijn: Evenmin als een mensch bij machte is den wind (anderen vertalen: ‘den geest’ bij het scheiden uit het lichaam) tegen te houden, of den dag des doods te bepalen, of zich bij krijg aan doodsgevaren te onttrekken - evenmin zal de goddeloosheid den goddelooze van straf vrijwaren. Eenmaal toch zal zij hare gerechte straf ontvangen.</note>.</verse>

<verse osisID="Eccl.08.9"> Op dit alles heb ik acht gegeven, en ik heb mijn hart gericht op alle werken, die onder de zon geschieden. Somtijds heerscht de eene mensch over den anderen tot zijn ongeluk<note n="984">Het Hebr.: kan beteekenen ‘Er is een tijd, dat de eene mensch heerscht over den anderen tot zijn ongeluk’, d.i. tot ongeluk van den heerscher zelven, of liever tot ongeluk van den anderen, over wien hij heerscht. Gelijk de gerechtige zich mag troosten met de gedachte, dat er een tijd is vastgesteld voor Gods rechtvaardig oordeel (v. 5-8), zoo wete hij ook - en dit is het besluit van Salomon's aandachtige overweging - dat er hier beneden een tijd is, waarin met Gods toelating onrecht en verdrukking ongestraft zegeviert.</note>.</verse>

<verse osisID="Eccl.08.10"> Ik heb gezien, dat goddeloozen begraven werden, die zelfs, toen zij nog leefden, in de heilige plaats waren en in de stad geprezen werden als menschen van gerechte werken<note n="985">Waarschijnlijk is de zin naar het Hebr. in verband met v. 9: ‘En zoo heb ik gezien, dat goddeloozen (met eere) begraven werden en (ongewroken ter rustplaats) heengingen, maar dat uit de heilige plaats (uit Jerusalem) wegtrokken (als ballingen) en in de stad vergeten werden (door de medeburgers) dezulken, die zich goed hadden gedragen.’ - In plaats van ‘vergeten werden’ lazen de Vulgaat en het Grieksch (overeenkomstig niet weinige Hebr. handschriften) geprezen werden; naar deze lezing wordt het geheele vers van de goddeloozen verstaan.</note>; maar ook dit is ijdelheid.</verse>

<verse osisID="Eccl.08.11"> Want dewijl het vonnis tegen de boozen niet aanstonds gewezen wordt, bedrijven de menschenkinderen zonder eenigen schroom het kwaad.</verse> 


<verse osisID="Eccl.08.12"> Evenwel omdat de zondaar honderdmaal kwaad doet en met lankmoedigheid geduld wordt, daarom weet ik, dat het goed zal gaan aan de godvreezenden, die zijn aangezicht vreezen<note n="986">Naar de Vulgaat besluit de Prediker uit Gods lankmoedigheid jegens den zondaar tot Gods goedertierenheid en barmhartigheid jegens de godvreezenden. Het Hebr. vertaalt men aldus: ‘Hoewel een zondaar honderdmaal kwaad doet en (niettemin zijne dagen) verlengt, toch weet ik ook, dat het den godvreezenden, hun, die voor zijn aangezicht vreezen, goed zal gaan’.</note>.</verse>

<verse osisID="Eccl.08.13"> Het ga den goddelooze niet goed, en dat zijne dagen niet verlengd worden, maar als een schaduw mogen voorbijgaan die het aangezicht des Heeren niet vreezen<note n="987">Naar de Vulgaat eene uit ijver voor Gods eer en voor de gerechtigheid voortkomende verwensching tegen den goddelooze. Het Hebr. vertaalt men in verband met v. 12: (en ik weet ook) ‘dat het den goddeloozen niet goed zal gaan en dat hij, die voor het aangezicht van God niet vreest, evenmin zijne dagen zal verlengen als een schaduw’.</note>.</verse>

<verse osisID="Eccl.08.14"> Er is nog eene andere ijdelheid<note n="988">Hebr.: ‘Er is eene ijdelheid’; nog eene andere staat niet in den grondtekst. Wat volgt is eene versterkte bevestiging der reeds uitgesproken waarheid betreffende de averechtsche verhouding tusschen deugd en tegenspoed, ondeugd en voorspoed, hier op aarde.</note>, die op aarde geschiedt: er zijn gerechtigen, aan wie onheilen overkomen, alsof zij de werken der goddeloozen gedaan hadden; en er zijn goddeloozen, die zoo gerust zijn, alsof zij de werken der gerechtigen gedaan hadden; maar ook dit houd ik voor zeer ijdel<note n="989">Zeer ijdel of bedrieglijk is het, bij zijn oordeel te steunen op hetgeen hier beneden geschiedt en de vergelding in het andere leven uit het oog te verliezen. Daarop volgt weder het gewone besluit, dat het beter is voor den tijd van dit aardsche leven (onder de zon) een betamelijk genot te hebben van zijnen arbeid en overigens te berusten in Gods wil, wiens Voorzienigheid het kwaad beschikt of toelaat volgens zijne wijsheid.</note>.</verse>

<verse osisID="Eccl.08.15"> Ik roemde derhalve de vreugde, dat er voor den mensch niets goed onder de zon is dan te eten en te drinken en zich te verheugen, en dat hij dit alleen met zich wegdrage van zijnen arbeid<note n="990">Hebr.: ‘en dat dit hem vergezelle bij zijnen arbeid’.</note> gedurende zijne levensdagen, die God hem geeft onder de zon.</verse>

<verse osisID="Eccl.08.16"> En ik zette er mijn hart op om wijsheid te leeren kennen en de afsloving te begrijpen, die op de aarde geschiedt - er is een mensch, die dagen en nachten den slaap niet vat met zijne oogen.</verse>

<verse osisID="Eccl.08.17"> En ik begreep, dat de mensch van geen der werken Gods, die onder de zon geschieden, eenige reden kan vinden, en dat hoe meer hij zich vermoeit om er naar te zoeken, hij ze des te minder vinden zal; zelfs al zegt de wijze ze te kennen, hij kan ze niet vinden<note n="991">De zin van v. 16 en 17 is: En toen ik mijn hart er op zette om wijsheid te leeren kennen, d.i. om de reden te achterhalen, waarom de menschen zich voor het geluk afsloven in die mate, dat zij zich den slaap niet gunnen, toen begreep ik enz. v. 17. De werken Gods zijn al de dingen, die op de aarde onder de leiding van Gods Voorzienigheid geschieden, vooral Gods handelwijze met de gerechtigen en de goddeloozen. De reden waarom dat alles zóó en niet anders geschiedt, kan de mensch uit zich zelf niet achterhalen. Dat kan zelfs de wijze niet. Vgl. III 11, 14 volg.</note>.</verse>

</chapter>

<chapter osisID="Eccl.09">
 

<title type="chapter">Hoofdstuk IX.</title>
<p>Hetzelfde lot treft in dit leven de deugdzamen en de goddeloozen (v. 1-.2 Daarom geven deze laatsten zich over aan dwaas zingenot, totdat de dood hun alles ontneemt (v. 3-6); aanprijzing van een betamelijk levensgenot met werkzaamheid (v. 7-10); afhankelijkheid van eene hoogere macht (v. 11-.12 Wat wijsheid vermag (v. 13-.18</p>


<verse osisID="Eccl.09.1"> Dit alles overlegde ik in mijn hart om het nauwkeurig te verstaan: de gerechtigen en wijzen met hunne werken zijn in Gods hand<note n="992">Dit alles wat nu volgt. Door overweging bevond de Prediker, dat de gerechtigen met hunne werken van God afhankelijk zijn. Wat hun wedervaart, is niet toe te schrijven aan de fortuin of aan het toeval, maar aan Gods voorzienigheid.</note>; en nochtans weet de mensch niet of hij liefde dan wel haat waardig is<note n="993">In verband met het volgende in v. 2 is de zin: Uit hetgeen den mensch wedervaart, kan men niet met zekerheid besluiten of hij Gods liefde dan wel zijn haat waardig is. Want alles, geluk en ongeluk, wedervaart in dit leven aan allen, aan goddeloozen en aan deugdzamen. Tegenspoed immers kan beproeving doch ook straf zijn. De toekomst echter (v. 2), d.w.z. het oordeel Gods in het andere leven, zal openbaren wie Gods liefde en wie Gods haat verdiend heeft.</note>;</verse>

<verse osisID="Eccl.09.2"> maar alles blijft onzeker voor de toekomst, dewijl alles gelijkelijk wedervaart den gerechtige en den goddelooze, den goede en den kwade, den reine en den onreine, hem, die slachtoffers opdraagt, en hem, die het offeren versmaadt; gelijk de vrome, zoo vaart ook de zondaar; gelijk de meineedige, zoo ook hij, die de waarheid zweert.</verse> 


<verse osisID="Eccl.09.3"> Dit is het ergste bij al wat geschiedt onder de zon, dat hetzelfde allen wedervaart; daarom ook zijn de harten der menschenkinderen vol boosheid en verachting gedurende hun leven, en daarna worden zij heengevoerd naar de onderwereld<note n="994">Dit is het ergste, Hebr.: ‘een kwaad’, omdat het voor velen eene aanleiding is tot zonde en dwaling. Daardoor toch verliezen zij de vreeze Gods en geven zij zich over aan boosheid en verachting, Hebr. ‘onverstand’. En daarna, na zulk een leven, gaat het naar de onderwereld, Hebr.: ‘naar de dooden’, waar voor dezulken alles, wat in hun oog waarde had, onherroepelijk verloren is. Deze gedachte wordt in v. 4-6 nader verklaard.</note>.</verse>

<verse osisID="Eccl.09.4"> Er is niemand, die altijd leeft, of die hoop daarop heeft; beter is een levende hond dan een doode leeuw<note n="995">Hebr.: ‘Want zoolang iemand tot alle levenden behoort, is er hoop’, nl. op verbetering van zijn lot. Met den dood echter gaat die hoop verloren. Onder dit opzicht is het ellendigste leven (een levende hond) beter dan de voorheen machtigste doode (een doode leeuw).</note>.</verse>

<verse osisID="Eccl.09.5"> De levenden immers weten, dat zij zullen sterven, maar de dooden weten niets meer en hebben geen loon meer, daar de gedachtenis van hen aan de vergetelheid is prijsgegeven<note n="996">De levenden, wetende dat zij moeten sterven, kunnen intusschen van het leven genieten en het goede doen (III 12), of, indien zij ongelukkig zijn, nog hopen op de verbetering van hun lot; maar de dooden weten niets van dat alles, m.a.w. zij hebben niet de practische kennis, welke voor dit leven dienstig is. Het loon, dat zij missen, is het genot van het aardsche. Niemand, God noch mensch, gedenkt hunner om hun dat genot te verschaffen.</note>.</verse>

<verse osisID="Eccl.09.6"> Ook liefde en haat en afgunst zijn tevens verdwenen, en zij hebben geen deel aan deze wereld en aan het werk, dat onder de zon geschiedt<note n="997">Hebr.: ‘Hun liefhebben, hun haten, hun ijveren’, m.a.w. al de hartstochten, waardoor men in dit leven en om tijdelijke belangen, beheerscht wordt, zijn met dit leven verdwenen; want de dooden hebben geen deel meer, (Hebr.) ‘voor eeuwig, aan alles wat geschiedt onder de zon’.</note>.</verse>

<verse osisID="Eccl.09.7"> Ga dan en eet met vreugde uw brood en drink met blijdschap uwen wijn; want uwe werken zijn aan God behaaglijk<note n="998">Hetzelfde besluit als II 24; V 18 enz. Het woord is gericht tot de deugdzamen (uwe werken enz.), aan wie God het betamelijk genot van het goede des levens toestaat.</note>.</verse>

<verse osisID="Eccl.09.8"> Laten te allen tijde uwe kleederen wit zijn, en de zalfolie op uw hoofd ontbreke niet<note n="999">Witte kleederen en zalfolie waren in gebruik bij feestelijke gelegenheden. Vgl. Phil. IV 4.</note>.</verse> 


<verse osisID="Eccl.09.9"> Geniet het leven met de vrouw, die gij liefhebt, al de dagen van het leven uwer onbestendigheid, die u vergund zijn onder de zon, al den tijd uwer ijdelheid; dit toch is het deel in het leven en bij den arbeid, waarmede gij u vermoeit onder de zon<note n="1000">Aanprijzing der vreugde in de huishoudelijke samenleving. Zij is het zoete loon van den arbeid, waartoe de Prediker in v. 10 vermaant. Tweemaal legt hij nadruk op het vergankelijke en onbestendige van de vreugde in dit leven om zijdelings op het onvergankelijk en altijddurend goed te wijzen.</note>.</verse>

<verse osisID="Eccl.09.10"> Al wat uwe hand doen kan, verricht dat met ijver; want in de onderwereld, waarheen gij snelt, is geen werk, geen overleg, geen wijsheid, geen kennis<note n="1001">Na dit leven komt ‘de nacht, wanneer niemand werken kan’ (Joan. IX 4); alsdan zullen overleg, wijsheid en kennis niemands lot kunnen verbeteren.</note>.</verse>

<verse osisID="Eccl.09.11"> Ik keerde mij tot iets anders en zag onder de zon, dat de vluggen niet beschikken over den loop en de dapperen niet over den krijg en de wijzen niet over het brood en de geleerden niet over den rijkdom en de kunstenaars niet over de gunst; maar dat tijd en toeval over alles beschikken<note n="1002">Hebr.: ‘Ik keerde mij en zag’, d.i. wederom zag ik, terugkeerende tot dezelfde gedachte als IX 1 volg., te weten de afhankelijkheid des menschen van eene macht buiten en boven hem. Daarom kan inspanning noch arbeid iemand verzekeren van den goeden uitslag zijner handelingen; hij is afhankelijk van hetgeen in zijn oog tijd en toeval mag heeten, hoewel het eigenlijk is de wil en de beschikking van God.</note>.</verse>

<verse osisID="Eccl.09.12"> De mensch kent zijn einde niet; maar gelijk de visschen gevangen worden met den angel, en gelijk de vogelen in den strik worden gegrepen, alzoo worden de menschen gevangen te boozen tijde, als deze over hen plotseling komt<note n="1003">Voor zijn einde heeft het Hebr.: ‘zijnen tijd’, d.i. den tijd van zijn sterven, die den mensch onverwachts en plotseling overvalt, gelijk de visschen enz.</note>.</verse>

<verse osisID="Eccl.09.13"> Ook dit heb ik als wijsheid gezien onder de zon, en ik hield ze voor zeer groot<note n="1004">De Prediker beschrijft thans (v. 13 - X 3) de waarde en de macht der wijsheid, als uitmuntend boven krijgswapenen. In eene parabel (v. 14-15) of allegorische rede toont hij aan, hoe God het menschdom, dat door de ongeregelde begeerlijkheid wordt voortgestuwd, beperkt binnen de grenzen, welke de noodzakelijke loop der natuur, naar de beschikking of de toelating der goddelijke Voorzienigheid, voorschrijft. Hierdoor worden allen en ieder in het bijzonder als eene stad omsingeld en belegerd. De eenige weg tot bevrijding uit de macht der begeerlijkheid is de wijsheid en wel bepaaldelijk de nederigheid en de zelfbeheersching.</note>:</verse> 


<verse osisID="Eccl.09.14"> Daar was een kleine stad met weinig menschen daarin; een groot koning trok tegen haar op en omsingelde haar en bouwde schansen in het rond, en de belegering was volkomen<note n="1005">Dat er sprake is van eene kleine stad, waarin slechts weinig menschen, d.i. strijdbare mannen, gevonden worden, behoort tot de inkleeding der parabel. Niettemin blijkt ook hieruit de waarde en de macht der wijsheid; want hoe klein de stad ook is en hoe gering ook het aantal der verdedigers, toch kan een groot koning haar niet overwinnen ondanks zijne belegeringswerktuigen (schansen). De reden hiervan geeft het volg. vers aan. - De laatste woorden en de belegering enz., eene verklarende toevoeging, staan niet in het Hebr. of de Septuag.</note>.</verse>

<verse osisID="Eccl.09.15"> Nu bevond zich in haar een arme wijze man, en deze redde de stad door zijne wijsheid, en niemand gedacht verder dien armen man<note n="1006">De H. Hiëronymus vertaalde het Hebr.: ‘En hij’ (de koning van v. 14) vond in die stad een armen wijzen man enz. Die redder was arm en wijs, want de ware wijsheid steunt op de armoede van geest of de nederigheid. In de volgende woorden (en niemand enz.) wordt te kennen gegeven, dat de wijsheid niet altijd geëerd en beloond wordt. Daar echter dit de ijdelheid der wijsheid zou aantoonen, wat hier in de lofspraak der wijsheid niet te pas komt, kan de zin ook zijn: en niemand had aan dien armen man gedacht en van hem en van zijne wijsheid redding verwacht. Want naar v. 16 wordt de wijsheid der nederigen gemeenlijk weinig geteld.</note>.</verse>

<verse osisID="Eccl.09.16"> En ik zeide, dat wijsheid beter is dan kracht; hoe wordt dan de wijsheid des armen veracht en hoort men niet naar zijne woorden?</verse>

<verse osisID="Eccl.09.17"> Woorden van wijzen aanhoort men in stilte meer dan het geroep van een vorst onder de dwazen<note n="1007">Hebr.: ‘Woorden van wijzen, rustig aangehoord, zijn meer dan het geroep van een machtige onder de dwazen’.</note>.</verse>

<verse osisID="Eccl.09.18"> Wijsheid is beter dan krijgswapenen; en die in één punt misdoet, bederft veel goeds<note n="1008">De H. Hiëronymus vertaalt: ‘en één, die misdoet, bederft veel goeds’. Dit wordt in X 1 door eene vergelijking verklaard.</note>.</verse>

</chapter>

<chapter osisID="Eccl.10"> 
 

<title type="chapter">Hoofdstuk X.</title>
<p>Dwaasheid vermag ten kwade meer dan wijsheid ten goede (v. .1 Een dwaas toont zich steeds een dwaas (v. 2-.3 Waarschuwing om zijne verontwaardiging te matigen bij het zien van vele verkeerdheden, die God beschikt of toelaat; vooral bij moeilijke omstandigheid is wijsheid en beraad noodig (v. 4-.11 Het spreken der dwazen is noodlottig voor hen en voor anderen (v. 12-.15 Waarschuwing tegen vadsigheid en weelde (v. 16-.20</p>


<verse osisID="Eccl.10.1"> Doode vliegen bederven de welriekendheid van de zalfolie. Kostelijker dan wijsheid en eer is eene geringe en kortstondige dwaasheid<note n="1009">De vergelijking geeft te kennen, in verband met IX 18b, hoe noodlottig eene weinig dwaasheid is. Hebr.: ‘Vliegen des doods’, d.i. (naar de Septuag.) ‘doodelijke’ of vergiftige ‘vliegen’. In het tweede halfvers wordt naar de Vulgaat, de Syrische en de Chaldeeuwsche vertalingen de voorkeur gegeven aan een weinig prijsbare dwaasheid (volgens den H. Hiëronymus, de eenvoudigheid der vromen) boven (valsche) wijsheid en (ijdele) eer. Doch in plaats van kostelijker kan het Hebr. ook beteekenen: ‘gewichtiger’, en dan is de zin, dat een weinig dwaasheid meer ten kwade uitwerkt, dan wijsheid en roem ten goede. En zóó verklaarde het de Prediker IX 18. Wijsheid wordt hier, gelijk in IX 13-18, in eigenlijken en goeden zin genomen.</note>.</verse>

<verse osisID="Eccl.10.2"> Het hart van den wijze keert zich naar zijnen rechterkant, en het hart van den dwaas naar zijnen linkerkant<note n="1010">De zin is: Het hart, d.i. het verstand en de wil, des wijzen streeft naar al wat goed en deugdzaam is, terwijl de dwaas immer bedacht is om kwaad te doen.</note>.</verse>

<verse osisID="Eccl.10.3"> En ook als de dwaas op den weg wandelt, houdt hij, daar hij zelf onwijs is, allen voor dwazen<note n="1011">Als de dwaas op den openbaren weg wandelt, d.i. overal waar hij zich vertoont, ‘ontbreekt het hem aan verstand’. Deze woorden van den grondtekst zijn in de Vulgaat uitgevallen; zie v. 15. Het tweede halfvers kan naar het Hebr. beteekenen: ‘en hij (de dwaas) zegt aan ieder, dat hij een dwaas is’, m.a.w. hij openbaart zich aan ieder als een dwaas.</note>.</verse>

<verse osisID="Eccl.10.4"> Als het geblaas van dengene, die macht heeft, zich tegen u verheft, verlaat uwe plaats dan niet, want gelatenheid doet zeer groote zonden ophouden<note n="1012">Als het geblaas, d.i. het opbruisen van den toorn, des trotschen en driftigen gebieders zich tegen u verheft, laat u daardoor niet van uwe plaats, d.i. van uwen gemoedstoestand, afbrengen. m.a.w. verlies uwe kalmte niet, want gelatenheid van den verdrukte voorkomt vele zonden, waarin hij anders door ongeduld en verbittering bij verdrukking zou vallen. In de volg. verzen erkent de Prediker, dat er inderdaad vele misstanden en ongerechtigheden zijn, welke, bij gebrek aan gelatenheid en zelfbeheersching, tot ongeduld en verbittering kunnen leiden.</note>.</verse>

<verse osisID="Eccl.10.5"> Er is een kwaad, dat ik gezien heb onder de zon, en dat als bij vergissing uitgaat van het aangezicht des vorsten<note n="1013">De vorst, van wien als bij vergissing het in v. 6 en 7 genoemde kwaad hier op aarde (onder de zon) uitgaat, is volgens sommigen God zelf. Als bij vergissing, wordt dan gezegd uit eerbied voor den alwetenden God, die het kwaad toelaat of beschikt om wijze redenen. Anderen verstaan dit van bestuurders op deze aarde en vertalen het Hebr.: ‘Er is een kwaad.... eene verkeerdheid, die van den machthebber uitgaat’; door hunne schuld is er veel verkeerds, zooals in v. 6 en 7 met voorbeelden wordt aangetoond.</note>:</verse> 


<verse osisID="Eccl.10.6"> een dwaas gesteld in hooge waardigheid, en rijken gezeten op een lage plaats.</verse>

<verse osisID="Eccl.10.7"> Ik zag knechten te paard en vorsten op den grond<note n="1014">D.w.z. te voet.</note> gaan als knechten.</verse>

<verse osisID="Eccl.10.8"> Wie eenen kuil graaft, kan er in vallen, en wie eene omtuining doorbreekt, hem kan eene slang bijten.</verse>

<verse osisID="Eccl.10.9"> Wie steenen wegdraagt, kan er zich aan bezeeren; en wie hout klooft, kan er zich aan verwonden<note n="1015">Met voorbeelden wordt (v. 8 en 9) aangetoond, dat bij eene gevaarlijke verrichting wijsheid en voorzichtigheid noodig zijn. - Bij het wegbreken eener omtuining loopt men gevaar te stooten op eene slang, die in het oude muurwerk verscholen ligt.</note>.</verse>

<verse osisID="Eccl.10.10"> Is het ijzer stomp geworden en niet meer zooals te voren, maar bot, dan wordt het met veel arbeid scherp gemaakt; en op de naarstigheid volgt de wijsheid.</verse>

<verse osisID="Eccl.10.11"> Bijt de slang in stilte - niets minder doet hij, die heimelijk lastert<note n="1016">Heetf de bijl hare vroegere scherpte verloren, dan kan zij slechts met moeite gescherpt worden. Dit wordt toegepast op de wijsheid, die, is zij door vadsigheid verstompt, alleen door ijver en inspanning kan herwonnen worden. In v. 11 wordt verder het heimelijk lasteren (van God of den naaste) vergeleken met een giftigen slangenbeet. Volgens de nieuweren is de zin van het Hebr.: Is het ijzer stomp geworden en heeft men de snede niet gescherpt, dan moet men zijne krachten meer inspannen. (Zoo is dus gemis van wijsheid oorzaak, dat men zich meer moeite moet geven). Doch het voordeel van het welslagen bij zijne handelingen is aan de wijsheid te danken. - v. 11. Als de slang bijt, eer de bezwering geschied is, dan kan de ervaren belezer niet meer helpen. M.a.w. vergeefs verhelpt men het kwaad, als het ongeluk gebeurd is. De wijze neemt bij tijds zijne voorzorgen.</note>.</verse>

<verse osisID="Eccl.10.12"> Woorden uit den mond des wijzen zijn bevallig; maar de lippen van een dwaas storten hem in het verderf.</verse>

<verse osisID="Eccl.10.13"> Het begin zijner woorden is dwaasheid, en het laatste van zijnen mond is allernoodlottigst onverstand<note n="1017">M.a.w. Alles wat de dwaas spreekt, van het begin tot het einde, is dwaasheid en onverstand; vgl. VII 9.</note>.</verse> 


<verse osisID="Eccl.10.14"> De dwaas spreekt vele woorden<note n="1018">Hij spreekt veel en over alles, alsof hij alles wist, zonder indachtig te zijn, dat het weten van den mensch binnen enge grenzen beperkt is, gelijk verder gezegd wordt.</note>. De mensch weet niet, wat er vóór hem geweest is<note n="1019">Naar het Hebr. en de oude Grieksche vertalingen: ‘wat er zijn zal’, m.a.w. wat Gods raadsbesluiten voor de toekomst inhouden. Vgl VIII 7.</note>; en wat na hem zal zijn, wie kan het hem bekend maken?</verse>

<verse osisID="Eccl.10.15"> De arbeid der dwazen velt hun lastig, terwijl zij naar de stad niet weten te gaan<note n="1020">De arbeid der dwazen, die zich afmatten om de wegen der Voorzienigheid, zelfs voor de toekomst, te doorvorschen, schaadt hun zelf en is ijdel en nutteloos. Want ook de eenvoudigste dingen (als voorbeeld noemt de Prediker den door ieder gekenden openbaren weg, die stadwaarts voert) gaan het begrip van den dwaas te boven.</note>.</verse>

<verse osisID="Eccl.10.16"> Wee u, land, welks koning een knaap is, en welks vorsten des morgens vroeg maaltijd houden<note n="1021">Hiermede begint de waarschuwing tegen een vadsig en weelderig leven (v. 16-19). Zij wordt in voorbeelden en gelijkenissen gegeven. Wat kwaad hierdoor aan het volk wordt berokkend, toont de Prediker uit het voorbeeld van een koning, die als een knaap, onervaren en lichtzinnig, met zijne vorsten of rijksgrooten op onbehoorlijke tijden brast en de staatsplichten verwaarloost. Hier tegenover staat in v. 17 het geluk van een land, dat bestuurd wordt door een edelen koning, wiens adeldom vooral in deugd en arbeidzaamheid bestaat, en door vorsten, die, op hun tijd passend, matig en werkzaam zijn.</note>!</verse>

<verse osisID="Eccl.10.17"> Gelukkig het land, welks koning een edele is, en welks vorsten op hun tijd maaltijd houden om zich te versterken en niet tot overdaad.</verse>

<verse osisID="Eccl.10.18"> Door aanhoudende vadsigheid zakt de zoldering in, en door slapheid der handen wordt het huis lek<note n="1022">Zinnebeeldige voorstelling van het kwaad, dat de vadsigheid aan het huisgezin berokkent.</note>.</verse>

<verse osisID="Eccl.10.19"> Tot verlustiging schaft men brood en wijn om, zoolang men leeft, feest te vieren; en aan het geld is alles onderdanig<note n="1023">Met vadsigheid gaat wellustigheid gepaard vooral bij hen, die volop geld ter beschikking hebben.</note>.</verse>

<verse osisID="Eccl.10.20"> Laster in uwe gedachte den koning niet, en spreek geen kwaad van den rijke in het binnenste van uw slaapvertrek; want ook de vogels des hemels zullen uw geluid overbrengen, en wat vleugelen heeft, zal het gezegde verraden.</verse>

</chapter>

<chapter osisID="Eccl.11"> 
 

<title type="chapter">Hoofdstuk XI.</title><p>Vermaning tot milddadigheid zonder veel te letten op de uitkomst, tot arbeidzaamheid zonder zich te veel over den uitslag te bekommeren (v. 1-.6 Bij de genoegens der jeugd denke men aan het uur des doods en aan de rekenschap voor Gods rechtbank (v. 7-.10</p>


<verse osisID="Eccl.11.1"> Werp uw brood op de voorbijvlietende wateren; want langen tijd daarna zult gij het vinden<note n="1024">In v. 1 en 2 vermaant de Prediker tot milddadigheid. Het brood op de voorbijvlietende wateren werpen of zaaien beteekent weldaden bewijzen, b.v. aalmoezen geven, zonder te letten of te hopen op eenig voordeel, dat hieruit onmiddellijk kan volgen, zelfs ook dan, wanneer naar menschelijke berekening geen loon of dankbaarheid te verwachten is; vgl. Eccli. XXIX 13; Luc. VI 35 en XIV 13 volg. Want langen tijd daarna, hetzij hier hetzij in het andere leven, zult gij het met milde hand uitgestrooide zaad honderdvoudig terug vinden.</note>.</verse>

<verse osisID="Eccl.11.2"> Geef een deel aan zeven en ook aan acht; want gij weet niet wat onheil komen zal over de aarde<note n="1025">Deel mildelijk uw brood uit aan velen, daar gij niet weet, welke onheilen u op de aarde nog zullen treffen, waarin gij den bijstand der u door weldaden verworven vrienden kunt noodig hebben. Zie Ps. XL 2 en vgl. Luc. XVI 9. De uitdrukking zeven en acht komt ook voor Mich. V 5 en beteekent een niet te bepalen getal (zie Am. I noot 6).</note>.</verse>

<verse osisID="Eccl.11.3"> Als de wolken gevuld zijn, storten zij regen uit op de aarde. Als een boom valt, zuidwaarts of noordwaarts, op welke plaats hij valt, dáár ligt hij<note n="1026">Zulk een onheil (v. 2) kan onverwachts u treffen en is dan zoo onvermijdelijk en onafwendbaar als de zich uitstortende regen uit de met water gevulde wolken, zoo zeker als het zeker is, dat een boven komt te liggen op de plaats waar hij valt. - Evenzoo zal de mensch in dien staat blijven, waarin de dood hem verrassen zal. Aldus past de H. Hiëronymus de laatste vergelijking toe.</note>.</verse>

<verse osisID="Eccl.11.4"> Die acht geeft op den wind, zaait niet; en die veel naar de wolken ziet, zal nimmer oogsten<note n="1027">De reeds dikwerf uitgesproken waarheid, dat de mensch de toekomst niet in zijne handen heeft, niet berekenen, niet afwenden kan, mag geene aanleiding worden tot moedeloosheid en besluiteloosheid, welke allen arbeid zou verlammen. Anders wordt men gelijk aan den landman, die, door al te angstig acht te geven op weer en wind, den tijd van zaaien laat voorbijgaan en daarom niet oogsten zal.</note>.</verse>

<verse osisID="Eccl.11.5"> Gelijk gij niet weet, welken weg de wind neemt en op wat wijze de gebeenten zich in den schoot der zwangere samenvoegen, zoo kent gij Gods werken niet, die de maker is van alles<note n="1028">In plaats van de wind vertalen anderen de geest of het levensbeginsel van de vrucht in den moederschoot. De werken, Hebr.: ‘het werk’, van God (vgl. III 11; VII 14; VIII 17) is de leiding van zijne voorzienigheid.</note>.</verse> 


<verse osisID="Eccl.11.6"> Zaai des morgens uw zaad, en des avonds late uwe hand niet af; want gij weet niet, wat beter zal opkomen, het een of het ander; en komen beide te gader op, zooveel te beter<note n="1029">Zijdelings vermaande de Prediker in v. 5 tot vertrouwen op Gods voorzienigheid. Hier waarschuwt hij om met opgewektheid en onvermoeid de beroepsbezigheden te vervullen.</note>.</verse>

<verse osisID="Eccl.11.7"> Zoet is het licht, en genoeglijk is het voor de oogen, de zon te zien.</verse>

<verse osisID="Eccl.11.8"> Al leeft de mensch vele jaren en verblijdt hij zich in al die jaren, hij moet toch gedachtig zijn aan den duisteren tijd en aan de vele dagen; en zijn deze gekomen, dan zal het verledene zich als ijdelheid toonen<note n="1030">De Prediker besluit zijne lessen en waarschuwingen met de vermaning tot de vreeze Gods (v. 7 - XII 8). Het licht des levens, vooral in de jeugd (v. 9), is zoet, en het is genoeglijk de zon te zien, d.i. het levenslicht te genieten; daarbij echter moet de mensch gedachtig zijn, (Hebr.) ‘dat de dagen der duisternis talrijk zullen zijn’. Tegenover het licht des levens staat de duisternis der onderwereld, de tijd des doods, ‘de nacht, waarin niemand werken kan’ (Joan. IX 4). Want (Hebr. en Septuag.) ‘alles wat komt’, d.i. wat na dit leven volgt, ‘is ijdelheid’ of ledig, d.w.z. verstoken van alles wat dit leven wezenlijks biedt (zie IX 5).</note>.</verse>

<verse osisID="Eccl.11.9"> Wees dan vroolijk, jongeling, in uwe jeugd, en zij uw hart welgemoed in uwe jongelingsdagen, en wandel in de wegen uws harten en in de aanschouwing uwer oogen - en weet, dat God u over dit alles in het gericht zal brengen<note n="1031">De gedachte aan Gods oordeel moet vooral in de jeugd levendig blijven als een breidel tegen lichtzinnigheid en losbandigheid. De wegen des harten zijn die, welke het hart gaan wil en die aan hetzelve behagen; de aanschouwing der oogen beteekent datgene, waaraan de oogen zich op gepaste wijze verlustigen.</note>.</verse>

<verse osisID="Eccl.11.10"> Doe de gramstorigheid weg uit uw hart en weer het kwaad van uw vleesch. Want jeugd en genieting zijn ijdel<note n="1032">Hebr.: ‘want jeugd en morgenrood zijn ijdel’, d.i. ras voorbijgaande. Eene beweegreden tot zelfbeheersching bij gramstorigheid en andere hartstochten der ziel, ten einde het kwaad, de straf der zonde, van het lichaam (vgl. V 5) af te weren.</note>.</verse>

</chapter>

<chapter osisID="Eccl.12"> 
 

<title type="chapter">Hoofdstuk XII.</title><p>Gedenk God in de dagen uwer jeugd, eer de ouderdom komt met zijne gebreken en de mensch naar zijn eeuwig huis gaat (v. 1-.8 Narede (v. 9-.14</p>


<verse osisID="Eccl.12.1"> Gedenk aan uwen Schepper in uwe jongelingsdagen, voordat de tijd der kwelling komt en de jaren naderen, waarvan gij zult zeggen: Ik heb er geen behagen in<note n="1033">Vooral in de jongelingsdagen, bij het genieten van de genoegens des levens (XI 7, 8, 9), is het noodig den Schepper en toekomstigen Rechter (XI 9) te gedenken, en niet eerst in de dagen van den hoogen ouderdom, die met zijne lasten en ongemakken en gebreken spoedig zal komen. Den ouderdom, den tijd der kwelling, beschrijft de Prediker verder in beelden (v. 2-5), welke niet alle even duidelijk zijn en verschillend verklaard worden.</note>;</verse>

<verse osisID="Eccl.12.2"> voordat de zon en het licht en de maan en de sterren verduisteren, en na den regen de wolken terugkeeren<note n="1034">De wolken, die gedurende den regentijd in Palestina terugkeeren na den regen en nieuwen regen aanvoeren, die de zon en het licht bij dag, en de maan en de sterren bij nacht, verduisteren, beteekenen de vele ongemakken en gebreken, welke in den ouden dag elkander opvolgen en het licht der levensvreugde verkeeren in de duisternis der wederwaardigheden.</note>;</verse>

<verse osisID="Eccl.12.3"> wanneer de bewakers van het huis beven, en de kloekste mannen waggelen, en de maalsters het werk staken, omdat zij in gering aantal zijn, en zij, die door de vensters zien, verduisteren<note n="1035">De gebreken des lichaams, dat wordt voorgesteld als een huis met zijne deelen (vgl. II Cor. V 1). De bewakers zijn de handen en de armen; de kloekste mannen zijn de rug en de beenen, de hechte steun van het lichaam; voor waggelen heeft het Hebr. ‘krom worden’. De maalsters (in het vrouwelijk, omdat het malen van den handmolen slavinnenwerk was) zijn de tanden, die het werk staken, daar zij, in gering aantal overgebleven, het kauwen eerder verhinderen dan bevorderen. Die door de vensters zien zijn de uit de oogholten naar buiten ziende oogen.</note>;</verse>

<verse osisID="Eccl.12.4"> en de deuren aan de straat gesloten worden, terwijl het geluid van den molen doffer wordt, en men opstaat met het zingen des vogels, en al de dochters des gezangs doof worden<note n="1036">De deuren aan de straat zijn de beide lippen, die door het verlies der tanden den mond doen invallen en zich toeknijpen. Met het invallen van den mond verliest ook de stem hare kracht; de molen beteekent den mond. Wegens slapeloosheid staat de grijsaard op bij het eerste morgenlied der vogels. De dochters des gezangs beteekenen de ooren, het orgaan, waarmede men luistert naar het gezang; er wordt dus op de doofheid, een gebrek van den ouden dag, gewezen.</note>.</verse>

<verse osisID="Eccl.12.5"> Ook zijn zij bevreesd voor hoogten, en zij hebben schrik op den weg; de amandelboom staat in bloei, de sprinkhaan wordt zwaarlijvig, en de kapper vergaat; want de mensch zal gaan naar het huis zijner eeuwigheid, en de rouwklagers zullen rondgaan op de straat<note n="1037">De zwakke en kortademige grijsaard is bevreesd voor elke hoogte op den weg en heeft schrik voor allerlei wezenlijke en ingebeelde gevaren en hindernissen. De amandelboom, die, nog bladerloos zijnde, bloeit en welks bloesem tegen het afvallen op sneeuwvlokken gelijkt, is een zinnebeeld der sneeuwwitte haren. Door de twee volgende beelden worden nog andere lichamelijke gebreken van den hoogen leeftijd aangeduid. Naar den H. Hiëronymus beteekent het door sprinkhaan vertaalde Hebr. ook ‘hiel’; voor impinguabitur kan men ook vertalen onerabitur, zoodat de zin is, dat het gaan tot last strekt. Volgens anderen zijn de zwaarlijvige maden of nog ongevleugelde sprinkhanen bedoeld, wat op den zwaarlijvigen en dikbeenigen grijsaard zou wijzen. Het vergaan van de kapper, eene vrucht, welke dient om den smaak te prikkelen, beteekent wellicht de volslagen lusteloosheid van den afgeleefden grijsaard, als weldra het oogenblik aanstaande is, waarop de ziel het lichaam verlaat en de mensch heengaat naar het huis zijner eeuwigheid of zijn eeuwig huis, d.i. het graf of de onderwereld, waaruit hij nimmermeer tot dit leven zal terugkeeren.</note>.</verse>

<verse osisID="Eccl.12.6"> Voordat de zilveren koord verscheurd wordt, en de gouden hoofdband terugkeert, en de emmer boven de bron gebroken en het rad boven den put verbrijzeld wordt<note n="1038">In v. 6 wordt het sterven of het scheiden der ziel van het lichaam zinnebeeldig voorgesteld. Naar den H. Hiëronymus beteekent de zilveren koord den adem des levens en de gouden hoofdband de ziel, die tot God terugkeert (v. 7). Maar voor hoofdband heeft de grondtekst: ‘goellath’, dat Zach. IV 2 met ‘olieschaal’ is vertaald. Naar het Hebr. wordt dan gezegd, dat bij het breken der zilveren koord de daaraan opgehangen gouden lamp in stukken valt. Evenzoo wordt bij het sterven de band verbroken, die de ziel met het lichaam vereenigt. Het op- en neergaan van den emmer door middel van het rad boven den put wijst wellicht op den geregelden bloedsomloop of op de ademhaling, die bij het sterven ophoudt.</note>,</verse>

<verse osisID="Eccl.12.7"> en het stof wederkeert tot de aarde, waaruit het was, en de adem teruggaat tot God, die hem gegeven heeft<note n="1039">Duidelijk spreekt de Prediker hier uit, wat bij het sterven van den mensch geschiedt. Het lichaam, dat uit stof is, keert tot stof weder (vgl. Gen. III 19), en de adem (zie III noot 19), een beeld der onsterfelijke ziel, keert terug tot den Schepper (v. 1) om rekenschap te geven aan den eeuwigen Rechter (XI 9). Hiermede eindigt het betoog van den Prediker; hij besluit (v. 8) met dezelfde woorden als waarmede hij I 2 begonnen was. De nietigheid en de ijdelheid van al wat tot deze aarde behoort, is hiermede (van I 3 af) aangetoond.</note>.</verse>

<verse osisID="Eccl.12.8"> IJdelheid der ijdelheden, zeide de Prediker, en alles is ijdelheid!</verse>

<verse osisID="Eccl.12.9"> En daar de Prediker zeer wijs was, onderrichtte hij het volk en legde uit hetgeen hij gedaan had; en navorschend stelde hij vele spreuken op<note n="1040">In de narede (v. 9-14) spreekt de Prediker van zich in den derden persoon. Hij legde uit wat hij gedaan had om de wijsheid te verkrijgen en anderen daarin te onderrichten. De laatste woorden wijzen waarschijnlijk op Salomon's boek der Spreuken.</note>.</verse> 


<verse osisID="Eccl.12.10"> Hij zocht nuttige woorden en schreef vertoogen, zeer oprecht en vol waarheid<note n="1041">Bij het opstellen van dit Boek zocht de Prediker zijne vertoogen te kleeden in nuttige, Hebr. ‘behaaglijke’, woorden. Dit ziet waarschijnlijk op den vorm der rede. Wat den inhoud betreft, waren zijne vertoogen oprecht, d.i. overeenkomstig zijne innige overtuiging, en bevatten zij objectieve waarheid.</note>.</verse>

<verse osisID="Eccl.12.11"> De woorden der wijzen zijn als prikkels en als diep ingeslagen nagels, en naar den raad der leeraars zijn zij gegeven door den éénen herder<note n="1042">De woorden der wijzen, gelijk in dit Boek zijn opgeteekend, zijn als prikkels, waarmede lastdieren worden voortgedreven, m.a.w. zij dringen diep door in het hart en wekken het ten goede. Zij zijn als diep ingeslagen nagels, d.w.z. zij maken een blijvenden indruk. Zij zijn gegeven naar den raad der leeraars enz.: volgens den H. Hiëronymus wijst dit op het gezag dezer godspraken, welke haren oorsprong hebben uit God, den éénen herder, die zijn volk met wijsheid leidt en voedt (vgl. Gen. XLIX 24 en Ps. XXII 1 volg.).</note>.</verse>

<verse osisID="Eccl.12.12"> Zoek buiten deze niets, mijn zoon! Aan het maken van vele boeken is geen einde, en veelvuldig overpeinzen is kwelling des vleesches<note n="1043">Zoek buiten de woorden der wijzen niets, hoe veelvuldig het ook wordt aangeboden. Want valsche wijsheid wordt gevonden in vele boeken, welke ook in Salomon's tijd niet ophielden te verschijnen. Het lezen en overpeinzen daarvan geeft kwelling des vleesches, d.i. afmatting des lichaams, zonder den geest een degelijk voedsel te verschaffen.</note>.</verse>

<verse osisID="Eccl.12.13"> Hooren wij allen te gader het einde der rede: Vrees God en onderhoud zijne geboden; want dit is geheel de mensch<note n="1044">Het besluit en de korte inhoud van dit boek is vervat in de woorden: Vrees God enz. Dit is het, waarnaar geheel de mensch, met al de krachten van ziel en lichaam, in al zijne woorden en werken moet streven. Want daarin bestaat zijne roeping, zijne bestemming; dit alleen is geene ijdelheid.</note>;</verse>

<verse osisID="Eccl.12.14"> en al wat er geschiedt, zal God ten oordeel brengen volgens al wat er ontbreekt, zoowel het goede als het kwade<note n="1045">Zoowel hetgeen op zich zelf goed is, maar waaraan door bijkomende omstandigheden iets ontbreekt, als hetgeen uit zijne natuur kwaad is. Maar duidelijker vertaalde de H. Hiëronymus in zijne andere Latijnsche overzetting: God zal oordeelen ‘over al wat verborgen is, zoowel het goede als het kwade’.</note>.</verse>


</chapter>
</div>
<div canonical="true" osisID="Song" type="book">
		<title short="Hooglied" type="main">Het Hooglied</title>
		<title>Inleiding</title>
<p><hi type="bold">Het Hooglied</hi> heet in den Bijbel <hi type="bold">Het Lied der Liederen van Salomon.</hi> <hi type="italic">Lied der Liederen</hi> is een hebraïsme, waarvan de zin is: het schoonste of het verhevenste lied, zoodat onze naam <hi type="italic">Hooglied</hi> de beteekenis goed weergeeft. Door de bijvoeging <hi type="italic">van Salomon</hi> wordt Salomon als auteur van het Hooglied aangeduid. Dat de titel - althans in zijn geheel - niet van den dichter zelf afkomstig is, blijkt reeds uit het betrekkelijk voornaamwoord <hi type="italic">asjer (asjer li-Sjelomo</hi> = ‘hetwelk van Salomon is’), waarvoor in het boek standvastig de partikel <hi type="italic">sje</hi> gebezigd wordt.</p>
<p>Reeds Origenes noemt het Hooglied een <hi type="italic">epithalamium</hi> (evenzoo de H. Gregorius van Nyssa), een <hi type="italic">carmen nuptiale:</hi> een bruiloftszang. Dat het boek tot de liefdespoëzie behoort, blijkt bij de eerste inzage. De hoofdpersonen zijn eene bruid en een bruidegom. Zij bezingen elkanders voortreffelijkheid en betuigen hunne liefde tot elkander. Andere personen treden slechts nu en dan op om deze twee dingen nog beter te doen uitkomen.</p>
<p>In het Hooglied zijn gemakkelijk verschillende kleinere en grootere stukken te onderscheiden, die elk voor zich een bepaalde strekking hebben, doch waarvan het onderling verband den lezer ontgaat. Toch  bespeurt men al spoedig een zekere eenheid: de verschillende stukken hooren in een bundel bij elkander. Daar is eenheid van taal, van toon en van gevoel, zelfs van beelden en van uitdrukkingen soms. Nergens krijgt men den indruk dat de bruid of de bruidegom een andere is. Van een vader der bruid wordt nergens gerept, daarentegen spreekt zij met voorliefde telkens van het huis harer moeder. Hare broeders ontmoeten we in het eerste en in het laatste hoofdstuk. Hare gezellinnen zijn door het geheele boek de ‘dochters van Jerusalem’.</p>
<p>Maar een onderlinge samenhang, waardoor verschillende zangen minder of meer onmisbare deelen van een geheel worden, als in een drama of epos, is in die stukken niet te ontdekken. Pogingen, door verschillende geleerden aangewend om het Hooglied als een drama - hetzij al of niet voor het tooneel bestemd - of als een zangspel (‘melodrama’) te verklaren, worden tegenwoordig schier algemeen als mislukt beschouwd. Trouwens de Somietische oudheid kent geen drama en de Israëlieten wilden van het tooneel niet weten.</p>
<p>Wat dan heeft de auteur van het boek ons willen geven?</p>
<p>Om deze vraag te kunnen beantwoorden, moeten we allereerst de natuurlijke beteekenis van een dichtwerk als het Hooglied trachten te leeren kennen.</p>
<p>Het lijdt geen twijfel dat de geliefden hier twee verloofden zijn. De verloving was rechtens de echtverbintenis, doch de samenwoning begon gewoonlijk eerst een jaar na de verloving, gedurende welken tijd samenkomsten der gelieven door het volksgebruik verboden waren. Na afloop daarvan werd de bruid plechtig ingehaald en vierde men de bruiloft, die zeven dagen duurde: de bruiloftsweek (zie Judic. XIV 12 en 17 met noot 16 ald.). De zangen van het Hooglied nu groepeeren zich om eene bruiloft. III 6-11 heeft blijkbaar betrekking op het inhalen der bruid, v. 11 ald. wordt de ‘bruiloftsdag’ uitdrukkelijk genoemd en V 1 (einde) komt het feestmaal ter sprake, terwijl we VIII 8-10 en 11-12 toepasselijke raadselspreuken (met oplossing) vinden, die bij bruiloften gebruikelijk waren (vgl. Judic. XIV 12-18).</p>
<p>Het Hooglied - in natuurlijken zin opgevat - schijnt dus te zijn: <hi type="italic">een bundel liederen die bij gelegenheid eener bruiloft werden of konden worden gezongen.</hi></p>
<p>Dit vermoeden wordt ten volle bevestigd door de in den laatsten tijd meer bekend geworden bruiloftsgebruiken bij de landelijke bevolking van Syrië en Palestina. De Duitsche consul Dr. Wetzstein, die jaren lang in Syrië vertoefde en er huwde, heeft daarop voor het eerst gewezen in het jaar 1873. Bij de feestelijkheden der bruiloft worden liederen gezongen, welke met die van het Hooglied naar vorm en inhoud zeer nauw verwant zijn. Na Wetzstein hebben andere bevoegde geleerden verzamelingen uitgegeven van Palestijnsche, Arabische, zelfs van oud-Egyptische liederen, in 't bijzonder bruilofts- en minnezangen, waarin tallooze parallellen van uitdrukkingen in het Hooglied voorkomen. In onze aanteekeningen zullen we gelegenheid hebben daarop te wijzen. Voorheen onverklaarbare beelden en voorstellingen, die in het Hooglied worden aangetroffen, vinden thans hun gereede verklaring. Zoo weten we nu dat de benaming ‘koning’, ja ‘koning Salomon’,  niets anders is dan de bruiloftsnaam van den bruidegom. De bruidegom en de bruid zijn thans nog de ‘koning’ en de ‘koningin’ en worden als zoodanig bezongen en geëerd, al zijn ze de eenvoudigste landlieden; de bruid is ‘van adellijke afkomst’ (vgl. Cant. VII 1 Vulg.), de bruidegom wordt in een liedje zelfs betiteld met den naam van den regeerenden sultan: Abdoel Hamid!</p>
<p>Het Hooglied is derhalve o.i. inderdaad een <hi type="italic">carmen nuptiale,</hi> een bruiloftszang, n.l. een bundel bruiloftsliederen.<note n="1046">Wij volgen bij deze opvatting van het Hooglied in zijn natuurlijken zin den katholieken exegeet Vincenz Zapletal O.P.: Das Hohelied kritisch und metrisch untersucht. Freiburg (Schweiz) 1907.</note></p>
<p>Wie heeft deze liederen gemaakt?</p>
<p>De eenvoudigste en bij lezing van het Hooglied meest waarschijnlijk blijkende onderstelling is, dat de auteur van het boek ze niet zelf gedicht heeft, maar van bestaande liederen een bundel heeft gemaakt met inachtneming van zijn doel. Hij heeft ze gerangschikt in de orde, die hem gewenscht voorkwam, zal hebben weggelaten wat hij niet geschikt oordeelde, kan ook hier en daar iets gewijzigd of bijgevoegd hebben, waardoor zijne gedachte beter tot uitdrukking kwam of waardoor meer eenheid in den bundel gelegd werd. Te trachten dit alles te achterhalen zou ijdel pogen zijn.</p>
<p>Thans eerst kunnen we een kort overzicht geven van den inhoud van het Hooglied. (Wij citeeren naar de Vulgaat, waarvan de versindeeling soms met die van den Hebreeuwschen tekst verschilt.)</p>
<p>De bruidegom is een herder, de bruid eene herderin en wordt Sulamith genoemd. Bij het huis der bruid behoort echter ook een ‘wijnberg’ met wijngaarden en vruchttuinen. Hare familie behoort derhalve tot die, welke deels van kleinveeteelt deels van wijnbouw enz. leven, iets wat men in de dorpen van Palestina nog aantreft. De bruidegom van het Hooglied schijnt geen afzonderlijken ‘wijnberg’ te hebben, maar die der bruid is ook de zijne (‘onze’, II 15, vgl. ook VI 10 met VII 11-13).</p>
<p>Het Hooglied zet in met een liedje dat zingt van het <hi type="italic">verlangen der bruid en harer gezellinnen naar de komst van den bruidegom,</hi> die haar zal halen (I 1-3). Dan komen eenige liederen met ongeveer den volgenden inhoud.</p>
<p>De bruid is schoon, maar als wijnbergbewaakster gebruind door de zon (I 4-5).</p>
<p>Herderszang: waar weidt mijn herder (I 6-7).</p>
<p>Hoe de bruidegom spreekt als koning en wat de bruid daarbij denkt (I 8-13).</p>
<p>Herder en herderin buiten (I 14 - II 7).</p>
<p>'s Bruidegoms lentelied tot de bruid (II 8-17).</p>
<p>Een bruidsdroom: de bruidegom gezocht en gevonden (III 1-5).</p>
<p>Thans volgt een lied, waarin de <hi type="italic">komst van den bruidegom</hi> gemeld, zijn stoet geschilderd, zijne draagkoets beschreven wordt als die van koning Salomon (III 6-11). Volgen:</p>
<p>De schoonheid der bruid geloofd door den bruidegom (IV 1-7).</p> 
<p>Haar bekoorlijkheid voor hem (IV 8 - V 1).</p>
<p>In het laatste lied wordt de bruid hoofdzakelijk bezongen als een tuin met heerlijke vruchten en geurige specerijen, waartoe dan de bruid den bruidegom uitnoodigt (IV 16 <hi type="italic">e-f</hi>), terwijl de bruidegom de bruiloftsgasten op het eind van het lied uitnoodigt van het feestmaal te genieten. Het lied is derhalve een zang vóór of bij het <hi type="italic">bruiloftsmaal.</hi></p>
<p>Daarna volgt een zang in drie deelen met dramatische inkleeding (V 2 - VI 2), waarvan het doel en de kern is: een stoute schildering van den bruidegom door de bruid (V 10-16).</p>
<p>Als loon ontvangt de bruid een nieuwe lofprijzing van den bruidegom (VI 3-9).</p>
<p>Dan komt de in sommige streken van Palestina nòg gebruikelijke <hi type="italic">bruidsdans,</hi> waarbij de bruid in sterk sprekende kleuren geschilderd wordt (VI 12 - VII 9). Verder volgen:</p>
<p>Een liefdelied uit den verlovingstijd: ontmoeting en samenzijn der gelieven buiten (VI 10-11, VII 10 - VIII 4), waarbij echter de innige wenschen der bruid nog niet vervuld konden worden (VIII 1-2).</p>
<p>Zegevierende liefde (VIII 5-7).</p>
<p>Twee <hi type="italic">raadselspreuken</hi> met oplossing:</p>
<p>de bruid eene vesting (VIII 8-10);</p>
<p>de bruid de wijnberg des bruidegoms (VIII 11-12; de verzen 13 en 14 staan op een verkeerde plaats).</p>
<p>Men ziet dat er toch volgorde is in de zangen van het Hooglied, als werkelijk <hi type="italic">carmen nuptiale</hi> opgevat.<note n="1047">Onze indeeling en opvatting der liederen (meermalen afwijkend van die van Zapletal) worden in de aanteekeningen voor zoover noodig nader gestaafd.</note></p>
<p> </p>
<p>Welk doel had de auteur van het Hooglied?</p>
<p>Daar het boek ‘onder inspiratie van den H. Geest geschreven’ (Conc. Vat.) d.i. samengesteld is, is zijn doel dat van een geïnspireerden schrijver. Eerste vereischte is derhalve dat dit doel een geïnspireerd auteur waardig zij.</p>
<p>Daaraan voldoet niet de gedachte alleen om liedjes te verzamelen ten einde een ‘tekstboekje’ voor bruiloftsfeesten te leveren. Voor zoo iets is goddelijke inspiratie minstens overbodig.</p>
<p>De inspiratie niet onwaardig zou het denkbeeld zijn om liedjes te verzamelen, waardoor de opvatting van het huwelijk verhoogd, de door God gewilde vorm van het huwelijk tot eere gebracht wordt. Dit nu is in het Hooglied werkelijk het geval. Het bezingt van het begin tot het einde de <hi type="italic">liefde</hi> als den noodzakelijken grondslag van het huwelijk: de innige, echte, alle andere motieven overtreffende liefde, de onverbreekbare, eeuwigdurende liefde, die ‘sterk is als de dood’ en ‘onverzettelijk als het doodenrijk’, de liefde wier laaie gloed geen tanen kent, door geen wateren ooit gebluscht, door geen vloeden overstelpt kan worden. Heerlijker apotheose van de huwelijksliefde is niet denkbaar dan die het Hooglied ons in de hier bedoelde paar versregels (VIII 6-7) te genieten geeft. Welnu zulk eene verheerlijking van de liefde kon niet missen verheffend te werken op den Oosterling, ook op den  ouden Israëliet, die geneigd was de vrouw als eene minderwaardige, ja slechts als een nuttige <hi type="italic">zaak</hi> te beschouwen. En ten tweede verheft het Hooglied de <hi type="italic">monogamie</hi> tegenover de polygamie tot de haar toekomende eere. Tegenover den harem eens konings is de bruid 's bruidegoms ‘duive’, zijne ‘ééne’, en daarom gelukkig geprezen door koninginnen en nevenvrouwen en haremsmeisjes (VI 7-8).</p>
<p>Doch de gewijde auteur had zeker nog een hooger doel.</p>
<p>Er bestond een huwelijksverbond tusschen Israël en God - den God van Israël.</p>
<p>Ezech. XVI 7 volg. zegt Jahwe tot Jerusalem (naar den grondtekst): ‘Gij groeidet op en werdt groot en kwaamt tot vrouwelijke schoonheid, uwe borsten zwollen en uw haar sproot uit, maar gij waart naakt en bloot. En Ik kwam langs u voorbij, en Ik zag u, en zie het was uw tijd, de tijd der minne. En Ik spreidde mijnen mantel over u uit (vgl. Ruth III 9 en noot 6) en bedekte uwe naaktheid; Ik zwoer u en <hi type="italic">ging een verbond met u aan,</hi> spreekt de Heer Jahwe. <hi type="italic">Zoo werdt gij de mijne</hi>’.</p>
<p>Jer. II 2: ‘Ik gedenk om uwentwil de genegenheid uwer jeugd, <hi type="italic">de liefde van uwen bruidstijd,</hi> toen gij Mij volgdet in de woestijn’. Is. LIV 4-6: ‘Vrees niet, want gij zult niet beschaamd staan, ducht geen schande, want gij zult niet behoeven te blozen, maar de schande uwer jonkheid zult gij vergeten, den smaad van uw weduwstaat niet meer gedenken. Want <hi type="italic">uw Maker is uw gemaal</hi> - Jahwe der heerscharen is zijn naam, de God der gansche aarde heet Hij. Want evenals eene verlaten vrouw, eene zielsbedroefde, heeft Jahwe u geroepen - <hi type="italic">eene gade der jeugd,</hi> zou die versmaad worden? zegt uw God’. LXII 4-5: ‘Men noemt u niet meer Verlatene, noch noemt men uw land meer Eenzame; maar gij heet: Mijn welbehagen, en uw land: <hi type="italic">Gehuwde;</hi> Jahwe toch heeft in u behagen en <hi type="italic">uw land wordt gehuwd.</hi> Want evenals een jongeling eene maagd huwt, zal Hij, die u herbouwt, u huwen (met andere klinkers volgens de Leidsche vertaling); <hi type="italic">zooals een bruidegom zich verheugt in zijne bruid, zal uw God zich in u verheugen</hi>’.</p>
<p>Is. L 1: ‘<hi type="italic">Waar is dan de scheidbrief</hi> uwer moeder (Israël), waarmede Ik haar zou verstooten hebben?’</p>
<p>De profeet Oseë huwde met eene vrouw die hem ontrouw was. Dat was een beeld van de ontrouw, waaraan Israël zich tegenover God schuldig maakte (Os. I-III). Jer. III 1 zegt God dienaangaande: ‘Indien een man zijne vrouw verstoot, en zij gaat van hem weg en wordt de vrouw van een ander, zal hij dan ooit tot haar wederkeeren? Is die vrouw niet onrein en bezoedeld? En gij hebt geboeleerd met vele minnaars, - en gij tot Mij terugkeeren?’ Os. II 2 (Vulg.): ‘Treedt tegen uwe moeder op, treedt tegen haar op - want zij is mijne vrouw niet, en Ik ben haar man niet -, dat zij haar boeleeringen wegdoe uit haar aangezicht en hare ontuchtigheden van tusschen hare borsten’; v. 13: ‘zij liep hare minnaars na en vergat Mij, spreekt Jahwe’. Verder: ‘Daarom ga Ik haren weg omringen met doornen, hare wegen versperren, zoodat zij haar pad niet vinden kan. Loopt zij dan hare minnaars na zonder hen in te halen, zoekt zij hen zonder ze te vinden, dan zal zij zeggen: Ik wil wederkeeren tot mijn vorigen Man, want toen had ik het beter dan thans’ (v. 6-7). ‘Dies zal Ik haar medetroonen, haar brengen in de woestijn en spreken tot haar hart.... Daar zal zij zingen als in de dagen harer jeugd, als toen zij optrok uit Egypteland. Te dien dage, spreekt Jahwe, <hi type="italic">zal zij Mij</hi> “<hi type="italic">mijn Man</hi>” noemen’ (v. 14-16). ‘<hi type="italic">Ik zal Mij met u verloven voor eeuwig,</hi> Mij met u verloven in recht en gerechtigheid en gunstbetoon en erbarmen, Mij met u verloven in trouwe, en dan zult gij erkennen dat Ik Jahwe ben’ (v. 19-20).</p>
<p>Ziedaar Israël's God als de trouwe, altijd minnende echtgenoot, en Israël als zijne bruid, zijne vrouw. En Israël's profeten hebben den mond vol van zinspelingen op deze verhouding!</p>
<p>Is het niet reeds <hi type="italic">a priori</hi> te vermoeden dat een gewijde zanger in Israël de inspiratie ontving om die verhouding tusschen Jahwe en Israël te bezingen onder het beeld van een menschelijk huwelijk, in den vorm van bruiloftszangen naar de gebruiken in Israël? Er zou iets ontbreken in de rijke Hebreeuwsche poëzie, zoo dit niet geschied was. De bruiloft in Israël als beeld der bruiloft van Israël - ziedaar een onderwerp der Israëlietische poëzie en.... der goddelijke inspiratie waardig.</p>
<p>Wij weten niet of de schrijver van het Hooglied den titel ‘Lied der liederen’ zelf boven zijn werk heeft gezet, maar wel weten wij door de Septuaginta-vertaling dat deze titel van geruimen tijd vóór Christus' geboorte dagteekent. Nu is deze titel een onbetwistbare aanwijzing dat het Hooglied bij de Israëlieten voor een verheven, hoogheilig geschrift gold. Rabbi Akiba (omstr. 135 na Chr.) zegt dan ook: ‘alle kethoebim<note n="1048">De “kethoebim” zijn de “boeken van den derden bundel” van den Hebr. canon, bestaande uit: Psalmen, Spreuken, Job, de “vijf rollen” (Hooglied, Ruth, Klaagliederen, Prediker en Esther), Daniël, Esdras, Nehemias en Kronieken. De uitspraak van R. Akiba behoudt haar waarde al is zij vermoedelijk reactie tegen een kort te voren bestaanden twijfel (hierna blz. 206).</note> zijn heilig, maar het Hooglied is allerheiligst’.</p>
<p>Volgens de aloude traditie der Synagoge is het Hooglied eene allegorie (of, zoo men wil, eene parabel) op de huwelijksverhouding tusschen Jahwe en zijn volk Israël: ‘Salomon’ is de hemelsche Koning en ‘Sulamith’ Israël. Voor die traditie getuigen reeds de oude rabbijnen in de Misjna uit de eerste en het begin der tweede eeuw: Gamaliël, R. Josua, R. Akiba, R. Papias. Ook het apokriefe boek IV Esdras (waarschijnlijk uit de tweede helft der eerste eeuw) zinspeelt op deze allegorische verklaring: V 24 ald. heet Israël de lelie onder de bloemen (Cant. II 1 en 2), v. 26 de duif onder de vogels (Cant. II 14, VI 8).</p>
<p>De Kerk nam de allegorische opvatting van de Synagoge over: de Bruidegom is Christus, de Bruid is de Kerk, het ware Israël. Reeds Hippolytus († 235) heeft deze verklaring; hij kende de Joodsche exegese niet, maar betuigt de in de kerkelijke praxis gangbare opvatting (v. Scholz), welke Origenes († 253 of 254) in zijn commentaar de reeds ‘door de ouden’ verdedigde verklaring kon noemen.</p>
<p>Geen wonder. Voor die opvatting toch getuigen bereids de schriften van het Nieuwe Testament.</p>
<p>Apoc. XIX 7-9 wordt gesproken van het <hi type="italic">bruiloftsmaal</hi> des Lams en zijner vrouw, welke in schitterend wit, fijn lijnwaad gekleed is, - ‘en  het lijnwaad zijn de rechtvaardigmakingen der heiligen’. XXI 2 ald. ziet Joannes ‘de heilige stad, het nieuwe Jerusalem, nederdalende van God uit den hemel, <hi type="italic">toebereid als eene bruid,</hi> die getooid is voor haren man’, en v. 9 volg. toont de engel hem van naderbij ‘<hi type="italic">de bruid, de vrouw des Lams</hi>’, ‘de groote stad, het heilige Jerusalem, nederdalend uit den hemel van God’ (v. 10). ‘En de Geest en <hi type="italic">de Bruid</hi> zeggen: Kom!’ (XXII 17).</p>
<p>II Cor. XI 2 zegt Paulus: ‘Want ik heb ulieden <hi type="italic">verloofd aan éénen man,</hi> om <hi type="italic">als een kuische maagd u voor te stellen aan Christus</hi>’. Ephes V 23-30: ‘Want de man is het hoofd der vrouw, gelijk Christus het hoofd der Kerk is.... Maar gelijk de Kerk onderworpen is aan Christus, alzoo ook de vrouwen aan hare mannen in alles. Mannen, hebt uwe vrouwen lief, gelijk ook Christus de Kerk heeft liefgehad en zich voor haar heeft overgeleverd, om haar te heiligen, haar reinigend door het bad des waters in het woord, om zelf <hi type="italic">aan zich zelven de Kerk</hi> volheerlijk <hi type="italic">voor te stellen,</hi> die geen smet of rimpel heeft of iets dergelijks, maar opdat zij heilig zij en vlekkeloos.... Niemand heeft ooit zijn eigen vleesch gehaat, maar hij voedt en koestert het, gelijk ook Christus de Kerk. Want ledematen zijn wij van zijn lichaam, <hi type="italic">wij zijn van zijn vleesch en van zijn gebeente</hi>’. Het laatste is zinspeling op Gen. II 23, waar Adam zijne vrouw aanspreekt: ‘Dit is nu been van mijn gebeente en vleesch van mijn vleesch’. Act. XX 28 spreekt dezelfde apostel van ‘de Kerk Gods, <hi type="italic">die Hij zich verworven heeft</hi> door zijn eigen bloed’.</p>
<p>De voorlooper des Heeren, Joannes de Dooper, verkondigde Christus als den Bruidegom. ‘Die de bruid heeft - zeide hij - is de bruidegom, maar de vriend des bruidegoms, die staande naar hem luistert, is zielsverheugd door de stem des bruidegoms: <hi type="italic">deze mijne vreugde dan is mij ten volle geworden</hi>’ (Joan. III 29).</p>
<p>Ja Christus zelf kende zich als den Bruidegom: ‘Kunnen de bruiloftsgasten treuren zoolang de bruidegom met hen is? Maar de dagen zullen komen <hi type="italic">dat de Bruidegom van hen wordt weggenomen</hi>, en dan zullen zij vasten’ (Matth. IX 15).</p>
<p>Matth. XXV bij de parabel van de vijf dwaze en vijf wijze maagden spreekt Hij van de <hi type="italic">bruiloft</hi> van het rijk der hemelen, waarbij Hij zelf de bruidegom is. En het <hi type="italic">bruiloftsmaal</hi> is volgens Matth. XXII 2 bereid door den Koning <hi type="italic">voor zijnen Zoon.</hi></p>
<p>Daar de boven besproken allegorische verklaring van het Hooglied bij de Joden bekend en gangbaar was, kunnen deze teksten van het Nieuwe Testament niet anders worden opgevat dan als bevestiging en als hoogere opvoering van dezen zin. Omgekeerd konden althans enkele van deze teksten slechts worden verstaan <hi type="italic">indien</hi> de allegorische verklaring van het boek bekend was, b.v. Joan. III 29 en Matth. IX 15 (welke laatste tekst ook bij Marcus en Lucas staat).</p>
<p>Uit het bovenstaande blijkt wel voldoende, dat de Kerk door hare leeraren en schriftverklaarders zeer terecht steeds aan de allegorische verklaring van het Hooglied in bovengenoemden zin heeft vastgehouden: zij hield en houdt eenvoudig wat zij van Christus en de Apostelen heeft ontvangen.</p>
<p>Daarmede is niet gezegd dat het Hooglied niet óók een natuurlijken  zin heeft. Op het vijfde oecumenische Concilie te Constantinopel in 553 werd de leer van Theodorus van Mopsueste († 428) veroordeeld, die beweerde dat het Hooglied <hi type="italic">uitsluitend</hi> een natuurlijken zin had, en wel als beschrijving der huwelijksverhouding tusschen Salomon en de Egyptische prinses (III Reg. III 1), welk huwelijk Salomon door dit lied op ongepaste wijze zou hebben willen rechtvaardigen tegenover aanmerkingen van zijne volksgenooten. ‘Geenszins echter acht het Concilie die vaderen en schriftverklaarders verwerpelijk en afkeurenswaardig, welke, een letterlijken en historischen zin aannemende, den geestelijken zin het hoogst stellen en hunne verklaring op Jesus Christus toepassen’. Aldus de bekende schriftverklaarder Calmet. En de Jezuïet Sanctius zegt in zijn commentaar op het Hooglied: ‘Niet onwaarschijnlijk is het dat al het hier gezegde zeker huwelijksgebruik is, hetwelk de ouden volgden en de Hebreërs ook nu nog grootendeels volgen’. Volgens hem beteekent ‘Salomon’ - in den natuurlijken zin - ‘een jongeling van Jerusalem’.</p>
<p>Wanneer wij in 't algemeen zeggen dat het Hooglied een allegorischen zin heeft, dan bedoelen we - niet dat die zin daar (later) aan gegeven is, maar - dat de H. Geest dien zin er in gelegd heeft.</p>
<p>Onder den <hi type="italic">aan den auteur geïnspireerden allegorischen</hi> zin verstaan wij die opvatting van het Hooglied, volgens welke de daarin beschreven natuurlijke liefdeverhouding beeld is van de bovennatuurlijke verhouding tusschen God en het Oudtestamentische Israël. Dat is naar onze meening de rechtstreeksche allegorische zin van het Hooglied, dien de menschelijke auteur of samensteller van het boek gekend en bedoeld heeft. Wanneer wij in onze verklaring spreken van den <hi type="italic">allegorischen</hi> zin, dan bedoelen wij dezen. Door de inspiratie van dezen zin wordt niet uitgesloten de inspiratie ook van het boven door ons besproken doel om de grondslagen van het huwelijk te verheerlijken.</p>
<p>Door de toepassing op oud-Israël wordt de allegorische zin van het Hooglied evenwel niet uitgeput. Israël was als het voorportaal tot de Kerk, was beeld, typus van de Kerk; de Kerk is het tot een hoogere orde verheven Israël, zij is de door Israël afgebeelde en in Israël beloofde hooge werkelijkheid, het vergeestelijkte, het ware Israël. De ‘Man’, de Heer, de Meester (<hi type="italic">baʽal</hi> = heer en man) van Israël is de Bruidegom der Kerk, tot welke Hij in menschengestalte is afgedaald om haar te kunnen ‘verwerven door zijn bloed’. Hij heeft Israël geadeld, van de slavin de vrije vrouw gemaakt (Gal. IV 31), eene Hem waardige Bruid. Zoo is de oude huwelijksverhouding tusschen Jahwe en Israël opgelost in een innige liefdegemeenschap tusschen Christus en zijne Kerk. En zoo is ook de allegorische zin van het Hooglied niet beperkt tot de verhouding van Jahwe tot oud-Israël, maar overgegaan tot den lof der liefde tusschen Jesus en zijne Bruid. Dat leeren ons trouwens de boven aangehaalde teksten uit het Nieuwe Testament.</p>
<p>Ook deze zin is door den H. Geest in het Hooglied gelegd, maar de menschelijke schrijver behoeft daarvan geen of geen klaar bewustzijn te hebben gehad, evenmin als andere Oudtestamentische schrijvers, die verhalen (b.v. van het offer van Isaäc) of beschrijvingen (b.v. van de toekomstige heerlijkheid van Israël) te boek stelden, welke later bleken  ‘typen’ te zijn van Christus en de Kerk. Dezen (óók allegorischen) zin van het Hooglied noemen wij den <hi type="italic">typischen</hi> zin.</p>
<p>De Kerk is wederom zinnebeeld en voorportaal van den hemel. Paulus spreekt van het ‘Jerusalem dat hierboven is’ (Gal. IV 26), en Joannes schildert het ‘nieuwe Jerusalem’, de Bruid van het Lam, in symbolen, die slechts in het hemelsche Jerusalem hun volle werkelijkheid vinden (Apoc. XXI en XXII), - dat deden trouwens reeds de oude profeten. Geen wonder dat bij de lezing van het Hooglied, door den Geest Gods tot onze stichting geïnspireerd (vgl. Rom. XV.4 en II Tim. III 16-17), de gedachte ook wordt opgevoerd naar de eeuwige ‘woontente Gods met de menschen’ (Apoc. XXI 3). Zulk eene opvatting van den tekst is verklaring in den <hi type="italic">symbolischen</hi> zin. Zoo is de bruiloft van het Hooglied een symbool van de ‘bruiloft des Lams’ in den hemel; vgl. Matth. XXV, waar Christus bij de parabel van de tien maagden blijkbaar de hemelsche bruiloft op het oog heeft (vooral v. 13)</p>
<p>Er is nog eene verklaring van het Hooglied, die vooral in de Middeleeuwen bloeide (St. Bernardus) en door mystieke schrijvers tot in de fijnste bijzonderheden is doorgevoerd. Dat is de toepassing van het Hooglied op de innige liefdeverhouding tusschen God en de Hem beminnende ziel, het <hi type="italic">castum connubium animae,</hi> het kuische huwelijk van de ziel met Jesus haar hemelschen Bruidegom. Den zin, dien deze verklaring op het oog heeft, noemen wij den <hi type="italic">mystieken</hi> zin van het Hooglied. Uit den aard der zaak geeft het Hooglied den Godminnenden christelijken lezer aanleiding tot zoodanige opvatting. Het valt dan ook niet te ontkennen dat de verklaring in dezen zin soms zeer treffend is, en er zijn aanwijzingen ten gunste van dezen zin (vgl. Cant. V 2 met Apoc. III 20). Toepassing in dezen zin, vooral op de H. Maagd, is zelfs traditioneel. Toch is deze uitlegging, vooral waar zij in bijzonderheden gaat, blijkbaar meer gezochte stichtelijke toepassing <hi type="italic">(sensus accommodatitius)</hi> dan gevonden eigenlijke verklaring van den tekst.</p>
<p>Dit laatste is bij vele schrijvers ook het geval waar zij het Hooglied verklaren in den allegorischen (vooral typischen) zin. Aan elk beeld niet alleen, dat in deze bruiloftsliederen voorkomt, maar ook aan elk onderdeel ervan beantwoordt bij hen een hoogere gedachte, en de gevonden, of liever de gewilde en veelal op zuivere phantasie berustende overeenkomst wordt tot in de fijnste bijzonderheden uitgesponnen, terwijl deze schrijvers, zooals Sanctius zegt, ‘zich met de letter, d.i. met den grammaticalen zin, niet of slechts matig hebben bemoeid’. ‘De voornaamste fout, zegt Zapletal, die begaan werd, bestaat daarin, dat men niet bij de groote trekken bleef, zooals men bij de allegorie moet doen, maar dat men elk woord in 't bijzonder allegorisch opvatte’. En dan geeft hij het volgende, zeer doeltreffende citaat uit ‘den ouden J. Ranolder’:</p>
<p>‘In allegorieën en parabels komen gewoonlijk zeer vele bijzonderheden voor, die niet de daardoor voorgestelde zaak, maar enkel de volmaking van het beeld en de sierlijkheid der taal op het oog hebben. Hier heeft hetzelfde plaats wat bij zinnebeeldige standbeelden of schilderstukken het geval is, waar alleen de gansche figuur zinnebeeld is van de voorgestelde zaak en dàt beteekent wat de schilder of beeldhouwer heeft  willen aanduiden. Zoo is b.v. eene vrouw met een blinddoek voor de oogen en een weegschaal in de hand het zinnebeeld van de gerechtigheid. Gelijk nu hierbij elk verstandig mensch slechts de heele figuur, in dit geval de vrouw zelve met de hoofdvoorstellingen, als de geblinddoekte oogen en de weegschaal, beschouwt en verklaart, in de andere dingen echter, die alleen ter voltooiing van de figuur moesten worden aangebracht, zooals in de haren, de vingers, de nagels, de randen der kleederen, geene beteekenis zoekt, om door den schilder niet te worden uitgelachen, - zoo moet ook bij het duiden van den zin van allegorieën of parabels slechts de hoofdzaak met de wezenlijke bestanddeelen worden uitgelegd, en moet men geenszins alle bijzonderheden angstig trachten te verklaren’.</p>
<p>Welnu dat is bij de verklaring van het Hooglied in zeer sterke mate geschied. Doch zoo iets heeft de auteur van het boek niet bedoeld, vooral niet wanneer hij, zooals waarschijnlijk is, bestaande bruiloftsliederen in zijn werk heeft opgenomen of het daaruit in hoofdzaak heeft samengesteld. Wij zullen ons dan ook van zoodanige verklaringen onthouden. Op den hoogeren zin zullen wij slechts wijzen waar plaatsen uit de H. Schrift of andere niet te miskennen gronden daartoe o.i. goede aanleiding geven.</p>
<p>En het zal blijken dat zoodanige gronden, vooal treffende Schriftuurplaatsen, in dit opzicht volstrekt niet schaarsch zijn. Het Hooglied blijkt zelfs tot in kleine vezelen vastgeworteld te zijn in de H. Schrift, waaruit het als opgroeit tot een liefelijke allegorie van het goddelijk heilsbestel. De rechtstreeks-allegorische zin treedt soms zeer duidelijk naar voren; zoo vooral IV 12-16, waar eer het land van Israël zelf - het ‘gehuwde’ - schijnt beschreven te worden dan eene bruid onder het beeld van een tuin.</p>
<p>Gelijk het natuurlijke huwelijk door Christus in de bovennatuurlijke orde verheven, en geworden is tot een Sacrament, ja tot ‘een groot mysterie in betrekking tot Christus en de Kerk’ (Ephes. V 32), zoo zijn ook de natuurlijke liefdezangen van het Hooglied door den H. Geest krachtens de inspiratie in de bovennatuurlijke orde verheven, en geworden tot een geheimnisvol lied in betrekking tot God en Israël - Christus en de Kerk. Een ‘lied dat niemand zingen kan dan de honderd-vier-en-veertig duizend, die vrijgekocht zijn van de aarde’, die met het Lam staan ‘op den berg Sion en Diens naam en den naam zijns Vaders hebben geschreven staan op hunne voorhoofden’ (zie Apoc. XIV 1-5).</p>
<p>De sleutel tot verstand van het Hooglied wordt ons aan de hand gedaan door een eigenaardig lied dat in het Boek der Psalmen staat, n.l. Ps. XLIV (Hebr. XLV). De titel zegt ons dat het een ‘lied van liefde’ is. De dichter wijdt zijn lied aan een ‘koning’ (v. 2) en bezingt hem in volle begeestering:<note n="1049">Wij veroorloven ons enkele wijzigingen van den Masoretischen tekst naar de o.i. beste uitkomsten der critiek.</note></p>
<lg>
<l>Schoon zijt gij boven menschenzonen,</l>
<l>uitgegoten is lieflijkheid op uw lippen,</l>
<l>daarom zegende u God voor eeuwig.</l> 
<l>Gord uw zwaard op de heup, o held,</l>
<l>(doe aan) uw glans en uwen luister!</l>
<l>Span (den boog), spring op de strijdkar,</l>
<l>voor waarheid, deemoed en gerechtigheid!</l>
<l>Toone u wonderdaden uwe rechterhand!</l>
<l>Volkeren vallen onder u,</l>
<l>uwe pijlen zijn scherp, -</l>
<l>(ze gaan) in 't hart uwer vijanden, o koning!</l>
<l>Uw troon (is die van) God<note n="1050">Zoo meenen wij den bestaanden tekst te mogen opvatten. Vgl. Ps. CIX 1: ‘Zit aan mijne rechterhand’. Deze opvatting doet geen afbreuk aan Hebr. I 8. Voor de Oudtestamentische opvatting vgl. I Par. XXVIII 5: ‘hij (David) koos Salomon om te zitten op den troon van Jahwe's koningschap over Israël’.</note>, altijd en eeuwig,</l>
<l>een schepter van recht uw rijksstaf.</l>
<l>Het recht hebt gij lief, en gij haat de boosheid:</l>
<l>daarom zalfde u God, uw God,</l>
<l>met vreugde-olie boven uw genooten.</l>
<l>Mirre en aloë en kassia</l>
<l>(geuren uit) al uwe kleederen.</l>
<l>Uit ivoren paleizen (gekomen) verblijden u<note n="1051">Zoo vatten wij den tekst op met weglating van het storende minni, dat als andere lezing van min (uit) in den tekst schijnt gekomen.</note></l>
<l>dochters van koningen onder uwe geliefden.</l>
<l>Aan uwe rechterhand staat de gemalin,</l>
<l>in goud van Ophir.</l></lg>
<p>Daarna wordt de ‘gemalin’ (koningin) aangesproken, die nog bruid blijkt te zijn:</p>
<lg>
<l>Hoor, dochter, zie en neig uw oor;</l>
<l>vergeet uw volk en uws vaders huis!</l>
<l>De koning begeert uwe schoonheid;</l>
<l>hij toch is uw heer: val voor hem neder!</l>
<l>Tyrus' dochter zal met geschenken tot u komen,</l>
<l>de grooten des volks zullen uwe gunst zoeken.</l>
<l>Gansch schoon is de koningsdochter binnenshuis,<note n="1052">Vrouwen mochten slechts diep gesluierd buiten komen.</note></l>
<l>goudbrocaat is haar kleedij.</l>
<l>In geborduurde kleederen wordt zij tot den koning geleid;</l>
<l>maagden achter haar worden tot u [koning] gebracht,</l>
<l>haar gezellinnen 16. worden voortgeleid met blijdschap en jubel:</l>
<l>zoo treden zij binnen in 't paleis des konings.</l></lg>
<p>Slot aan den koning:</p>
<lg>
<l>In de plaats uwer vaderen zullen zonen komen:</l>
<l>gij zult hen maken tot vorsten in heel het land.</l>
<l>Ik zal uw naam roemen van geslacht tot geslacht:</l>
<l>dies zullen volken u loven tot in eeuwigheid.</l></lg>
<p>De in dezen psalm bezongen ‘koning’ is een bruidegom, en de koningin is eene bruid, die met hare gezellinnen tot den koning gebracht wordt. ‘Koning’ is hier evenwel geen bloote eeretitel bij gelegenheid van de bruiloft, maar de dichter bezingt hem als een werkelijken koning. Nu bewijzen taalkundige eigenaardigheden dat de psalm een tamelijk laat gedicht is, zeker uit een tijd toen er geen sprake kon zijn van een Israëlietischen koning, wiens God de God van Israël, d.i. Jahwe, was (v. 8). Hieruit valt te besluiten dat de dichter den toekomstigen grooten Koning van Israël bezingt, den Messias (zie Ps. XLIV noot 1). De psalm gold bij de Israëlieten dan ook van oudsher als een Messiaansche, en ook ongeloovige critici kennen geen betere verklaring.</p>
<p>De bruidegom is derhalve de Messias, de bruid is de ‘koningsdochter’, zijn uitverkoren Israël, en haar gezellinnen, die met haar 's Konings paleis worden binnengeleid, zijn de heidensche volken (zie de aanteekeningen op den psalm in ons Boek der Psalmen). Het lied is dus eene allegorie.</p>
<p>Zoo blijkt dat deze psalm nauw verwant is aan het Hooglied. Hij is eene allegorie, waardoor de typisch-allegorische zin van het Hooglied in het licht wordt gesteld. Welke van de twee het eerst ontstaan is, valt moeilijk uit te maken.</p>
<p>De nauwe verwantschap tusschen de twee blijkt bovendien uit verschillende parallellen, waarop wij in onze aanteekeningen zullen wijzen. Reeds de naam ‘Liefdelied’ zegt genoeg.</p>
<p> </p>
<p>Men zegt wel eens dat het Hooglied is een stuk zinnelijk erotische poëzie.</p>
<p>Erotische poëzie is het zeker, maar niet in den slechten zin des woords. Het is niet uitteraard opwekkend tot wellustig erotisme, evenmin als b.v. Ezech. XVI. In dezen zin (waarin ‘zinnelijk’ als ‘wellustig’ wordt opgevat) kan het Hooglied dus niet zinnelijk-erotisch genoemd worden. ‘Zinnelijk’ is alle echte poëzie in zoover zij weergeeft wat de zinnen waarnemen en gewaar worden. In den hof der liefdespoëzie nu staat men bloot aan het gevaar om ‘zinnelijk’ te verwarren met wellust-wekkend, wijl die twee dingen hier onmiddellijk aan elkaar grenzen. Toch zijn ze gescheiden en moeten ze wèl onderscheiden worden. Ook door den dichter. Poëzie, waarin de grenzen tusschen beide vervluchtigen, is valsche, onzuivere poëzie, wijl ze 's menschen edelst gevoel beleedigt. Het Hooglied nu geeft ‘zinnelijke’ schilderingen van de bruid en van den bruidegom, blijkbaar met geen ander doel dan om hunne <hi type="italic">schoonheid</hi> en <hi type="italic">liefelijkheid</hi> tot in onderdeelen te bezingen en zoo hunne <hi type="italic">beminnenswaardigheid</hi> (voor elkander) te vertolken. En de daaruit groeiende liefde, waaraan beiden uitdrukking geven, is de ware en schoone echtelijke liefde. Wellustig zijn deze schilderingen objectief niet, en voor den zedelijk zuiver voelenden lezer ook niet subjectief.</p>
<p>Sommige schrijvers beweren dat enkele uitdrukkingen in het Hooglied rechtstreeks zinspelingen zijn op den bijslaap of op de geslachtsdeelen. Zij vermoeden dit omdat de gebezigde uitdrukking ook die beteekenis wel zou kunnen hebben en omdat b.v. de Arabische poëzie  van dergelijke gewilde dubbelzinnigheden geenszins vrij is. Uit den tekst van het Hooglied blijkt daarvan echter nergens iets. Zelfs al zou het zijn, dat in de oorspronkelijke liedjes iets dergelijks het geval is geweest, dan heeft de mogelijke sexueele zin zeker niet in de bedoeling gelegen van den gewijden auteur, die deze liedjes heeft uitgelezen en ze tot de zijne heeft gemaakt. Uit niets valt op te maken dat hij iets meer dan den gewonen zin der woorden en beelden op het oog heeft gehad, en de schriftverklaarder mist het recht zulks bij hem te onderstellen. VII 8-9<hi type="italic">a</hi> geeft de bruidegom slechts uiting aan zijn verlangen naar het bezit der bruid, die daar met een palm vergeleken wordt; hij blijft in dat beeld, verlangt naar den palm en zijne vruchten, d.i. naar het huwelijk met deze schoone.</p>
<p>Bij de lezing van het Hooglied houde men overigens in het oog:</p>
<p>1<hi type="super">o</hi>. dat het bestaat uit <hi type="italic">bruitofts</hi>liederen;</p>
<p>2<hi type="super">o</hi>. dat twee <hi type="italic">verloofden</hi> (zie boven blz. 192) het onderwerp der liederen uitmaken;</p>
<p>3<hi type="super">o</hi>. dat we hier Oostersche volkspoëzie voor ons hebben, die vooral in het minnedicht heel wat verschilt van de onze.</p>
<p>Bij dit laatste punt behoort nog eenige toelichting.</p>
<p>De Oostersche poëzie is in 't algemeen veel beeldrijker, of liever zij spreekt bijna uitsluitend in beelden en vergelijkingen. Die beelden worden gegrepen uit de natuur zelve, zóó als ze dáár zijn, ruw-weg, onbewerkt, niet verkunsteld, en.... geheel. Het gansche beeld wordt voor uwe oogen geplaatst, ofschoon slechts een deel - het hoofddeel - met de bezongen zaak kan vergeleken worden. Een fout begaat men wanneer men ook de andere deelen zoekt toe te passen. Als de buik eener bruid vergeleken wordt met eene tarweschelf omzoomd met leliën’ (Cant. VII 2), dan behoort deze appositie uitsluitend bij ‘tarweschelf’ en wil niet toegepast worden op den buik der bruid, - zij is niet anders dan voltooiing van het beeld der tarweschelf. Wij zullen meermalen gelegenheid hebben te wijzen op deze eigenaardigheid, die ook wel elders, b.v. bij Homerus, voorkomt, maar toch in mindere mate.</p>
<p>Niet alleen het beeld wordt in zijn natuurlijk geheel vóór u gezet, maar ook de bezongen zaak wordt geheel, in haar deelen, uitgebeeld.</p>
<p>Als de schoonheid van een menschen-lichaam geprezen moet worden, dan worden de deelen en ledematen van het hoofd tot de voeten (uitgenomen de geslachtsdeelen) elk afzonderlijk bezongen, d.i. met een natuurbeeld vergeleken.</p>
<p>Dat is alles meer oorspronkelijke, primitieve, minder beschaafde poëzie, mag men zeggen, dan de Westersche, maar zij heeft hare schoonheid: het natuurschoon. ‘Onzedelijk’ is ze daardoor niet, en in wat men ‘zinnelijkheid’ noemt wint het van haar de onze met haar fijne en verfijnde ‘uitbeelding’ van al wat onder zinnen valt en haar zoet lispelende ‘verklanking’ van het inwendig - soms niet al te loffelijk - ‘voelen’.</p>
<p>Eindelijk zijn nog twee dingen in aanmerking te nemen. Ten eerste dat de volmaaktheid der christelijke moraal niet als norm kan worden gebezigd bij de beoordeeling van oud-Israëlietische zeden en gebruiken.  Ten tweede dat men in het Oosten (Egypte, Arabië, Palestina) vooral op het land aan naaktheden (althans gedeeltelijke) en niet minder aan zeer vrije uitdrukkingen gewoon is, zoodat eene beschrijving, ook in onderdeelen, van het menschelijk lichaam<note n="1053">Zoodanige beschrijving van de bruid of den bruidegom in het Hooglied houdt geenszins in dat zij als naakt worden voorgesteld. Ze zijn integendeel in vollen bruiloftstooi. 't Was toen evenals nu.</note>, die op zich zelve niet onzedelijk kan genoemd worden, daar niet het vreemde en stootende heeft, dat wij er in vinden.</p>
<p>Het ‘stootende’ verdwijnt overigens bij opvatting in allegorischen zin.</p>
<p>Ziehier wat de H. Teresia schrijft aangaande de intense liefdesuitingen, welke in het Hooglied voorkomen: ‘Gij moet u niet verwonderen wanneer gij in de Schrift zeer levendige uitdrukkingen vindt van de liefde van God voor de menschen.... Wat mij veel meer verwondert dan de woorden van het Hooglied en mij als ware het buiten mijzelve brengt, is dit, dat de liefde onzes Heeren Hem heeft doen lijden voor ons. Ik ben verre van verrast door de teedere woorden in het Hooglied. Neen, dat zijn geen uitdrukkingen die te sterk zijn; zij halen niet bij de genegenheid, welke die goddelijke Verlosser ons betoond heeft gedurende geheel zijn leven en door zijnen dood’.</p>
<p>Niettemin moet het Hooglied, ook met commentaar, over 't algemeen aan de handen van jeugdige personen onthouden worden. Bij de Israëlieten werd de lezing er van slechts toegestaan aan gehuwden en hen die minstens 30 jaar oud waren. De H. Bernardus waarschuwt, dat het Hooglied slechts worde toevertrouwd aan kuische geesten en ooren.</p>
<p> </p>
<p>Het Hooglied is een <hi type="italic">dichtwerk.</hi> De wezenlijke eigenschap van de Hebreeuwsche poëzie, het parallelisme, treedt hier zelfs zeer sterk naar voren en in den meest natuurlijken en oorspronkelijken vorm ervan: het synoniem parallelisme (zie Inleiding op het Boek der Psalmen blz. 15). Daarin komen alle schrijvers overeen. Maar overigens treft men hier weer de gewone meeningsverschillen, vooreerst aangaande de vragen - die door sommigen zelfs nog voor de Hebreeuwsche poëzie in 't algemeen ontkend worden -, of de liederen uit (ongeveer) gelijkmatige strofen bestaan en of de verzen een bepaald metrum hebben. Tegenwoordig antwoorden wel de meesten bevestigend op deze vragen. Maar onder dezen vindt men geen twee schrijvers, die volkomen met elkander overeenstemmen hetzij in de indeeling der strofen of in de bepaling van het metrum. Het eigenaardige hierbij is dat allen hier en daar veranderingen in den tekst aanbrengen, ook waar inhoud en parallelisme onberispelijk zijn, alleen om het systeem door te voeren dat men, ieder voor zich, als het rechte meent gevonden te hebben. Zelfs waar het systeem gelijk is, is de toepassing nog verschillend. Zoo bij Haupt en Zapletal, die in het Hooglied over 't algemeen strofen van vier regels (versleden, zie Inl. Psalmen t.a.p.) en regels met twee of drie verheffingen aannemen (zie Inleiding op Rechters blz. 139). Daaruit blijkt wel dat een zéker systeem nog niet gevonden is. Het komt ons waarschijnlijk voor dat de Hebreeuwsche dichter zich niet  bond aan een vast als materiëel mechanisme, hoewel hij blijkbaar wel een zekere gelijkvormigheid binnen eenigszins rekbare grenzen in acht nam.</p>
<p>In het Hooglied schijnt de vierledige strofe regel, doch ook strofen van drie en vijf of zes regels komen voor, alsmede refreintjes (vóór- of nazang) van twee. Elke regel schijnt wel twee of drie verheffingen te hebben, doch in de vaststelling of de telling ervan komen de geleerden weer niet overeen. De korte vierledige strofe is thans nog in Palestina en Syrië de meest gebruikelijke vorm voor volksgedichten en voor liederen met dans en reien bij boeren en Bedoeïenen; zij is dan ook de natuurlijkste en eenvoudigste. Daar evenwel het gedicht ontstaan is uit het lied, en het lied een gezongen voordracht van gedachten, van indrukken is, hangt de vorm oorspronkelijk meer af van de al- of niet-volledigheid van de uitdrukking der gedachte dan van een theoretisch systeem voor strofe en rhythmus. En zoo kunnen in een lied van vierledige strofen wel variaties komen van strofen met een of twee regels minder of meer. Dergelijke variaties hangen waarschijnlijk ook samen met bijzonderheden van dans en muziek, die ons onbekend zijn. De liederen van het Hooglied zijn overigens natuur-poëzie, en de natuur kent wel regel en maat, maar hare eigene.</p>
<p> </p>
<p>Wie is de auteur van het Hooglied?</p>
<p>De vraag is voor de waarde van het boek van geen belang. Geschiedenis of wijsheidspreuken, waarvoor ook een menschelijk gezag gewenscht wordt, zijn aan het Hooglied vreemd. Ook de tijd, waarin het ontstaan is, kan op de waarde ervan geen invloed hebben.</p>
<p>De titel geeft als auteur: Salomon. Deze titel is gelijksoortig met de titels, die boven de Psalmen staan - waarin David, Salomon, verschillende zangers en zelfs Moses als auteur genoemd worden -, en heeft niet meer gezag dan deze (zie hierover Inleiding op het Boek der Psalmen blz. 17). Het auteurschap van Salomon wordt voor de ‘Salomonische’ boeken Proverbia (althans grootendeels) en Ecclesiastes ook door goede katholieke schrijvers ontkend of betwijfeld, voor het in 't Grieksch geschreven Boek der Wijsheid (‘van Salomon’) door allen. Men kan zich gemakkelijk voorstellen dat ook het Hooglied door een Joodsche school aan Salomon werd toegeschreven, daar ook in dit boek Salomon eenige malen genoemd, zijn ‘bruiloftsdag’ bezongen, op zijn harem gezinspeeld en zijn wijnberg vermeld wordt. In de twee - zoover wij weten - jongste verklaringen van het Hooglied door katholieke schriftverklaarders wordt Salomon als auteur losgelaten: door von Scholz (1904) en Zapletal (1907), zeer bekende en gezaghebbende Roomsche exegeten. De eerste laat het boek ontstaan in den tijd van de Machabeesche overwinningen, dus omstr. 165 v.Chr.; de tweede resumeert blijkbaar met ingenomenheid de argumenten, die tegen Salomon pleiten, ontzenuwt enkele, die er vóór worden aangehaald, en noemt een paar andere (zonder meer) die ‘als Stützen gelten’.<note n="1054">Hij heeft het voornemen aan het vraagstuk een afzonderlijk geschrift te wijden. Hontheim S.J. acht in zijn pas verschenen commentaar (1908) de gronden tegen het auteurschap van Salomon niet afdoende, doch hecht niet aan dat auteurschap en laat de oplossing der vraag aan de toekomst over.</note></p> 
<p>Het komt ons voor dat de gronden, die men voor het auteurschap van Salomon ten beste geeft, weinig gewicht hebben, vooral na de zeer bevredigende verklaring van het Hooglied als een bundel bruiloftszangen (evenwel door von Scholz bij zijn eigenaardige overdreven allegorische verklaring niet aangenomen), en dat de verdediging van dit auteurschap slechts in den titel van het boek hare oorzaak vindt. Zeker is het dat de taal van het Hooglied den stempel van laten oorsprong draagt. Ook komt er zeer waarschijnlijk een Grieksch leenwoord in voor (ʼ<hi type="italic">appirjôn</hi> = phoreion, draagkoets, III 9), terwijl <hi type="italic">pardes</hi> (paradijs, IV 13, ook Eccles. II 5) en ʼ<hi type="italic">egôz</hi> (noot, VI 11 Hebr.) van Perzischen oorsprong schijnen te zijn.</p>
<p>Volgens Halévy zou het Hooglied ontstaan zijn omstr. 340 v.Chr., volgens Haupt e.a. na 312, volgens Budde in de 3<hi type="super">de</hi> of 2<hi type="super">de</hi> eeuw; volgens Wildeboer bestond het Hooglied in de 3<hi type="super">de</hi> eeuw v.Chr. De mogelijkheid blijft echter bestaan, dat de oorspronkelijke liederen, waaruit het werd samengesteld, reeds zeer oud waren.</p>
<p> </p>
<p>Over de canoniciteit van het Boek slechts het volgende. Uit den tijd vóór Christus bezitten we dienaangaande, evenmin als aangaande meerdere andere boeken, geen stellige getuigenissen. Dat in Christus' tijd het Hooglied als een heilig boek gold, valt wel op te maken uit enkele, boven door ons aangehaalde zinspelingen in de Evangeliën en, ook voor de Grieksch lezende Joden in de Diaspora, uit die in brieven van Paulus en het Boek der Openbaring. De Joodsche geschiedschrijver Flavius Josephus, in 37 n.Chr. te Jerusalem uit een voornaam priesterlijk geslacht geboren (gestorven omstr. 101), telt 24 heilige Boeken, tot welke het Hooglied moet behooren. Op de Joodsche synode te Jamnia (ongeveer 90-100 n.Chr.) kwam de canoniciteit van Ecclesiastes en Hooglied ter sprake. Men verschilde daaromtrent van meening, waarschijnlijk wegens hun eigenaardigen inhoud, doch men besliste voor hunne ‘heiligheid’.</p>
<p>In de Christelijke Kerk heeft dienaangaade nooit eenige twijfel bestaan. Alleen Theodorus van Mopsueste sprak zich uit tegen de heiligheid van het boek wegens zijn - zooals hij beweerde - wereldschen en ongepasten inhoud en omdat God er niet in vermeld werd.<note n="1055">Evenwel komt VIII 6 in den Hebr. tekst het woord Jah = Jahwe voor.</note> Zijne meening werd echter op het Concilie van Constantinopel in 553 door de Kerk veroordeeld. Op de kerkelijke lijsten van canonieke Boeken komt steeds het Hooglied voor en het Concilie van Trente gaf daaraan door zijn Canon de officiëele bevestiging.</p>
<p> </p>
<p>De Hebreeuwsche tekst van het Hooglied is tamelijk zuiver bewaard. De oude vertalingen, in 't bijzonder de Grieksche (Septuagint) en de Syrische (Pesjita), geven evenwel hier en daar waardevolle aanwijzingen voor betere lezingen, en de litteraire critiek geeft meermalen goede verbeteringen van vermoedelijk bedorven plaatsen aan de hand. Enkele misstellingen zijn in het Hooglied, als in andere Bijbelboeken, met  waarschijnlijkheid aan te wijzen. De Vulgaat vertegenwoordigt schier overal den Masoretischen, d.i. den tegenwoordigen Hebreeuwschen tekst.</p>
<p>In afwijking van onze gewoonte bij de vertaling van dichtstukken naar de Vulgaat geven wij de vertaling van den Latijnschen tekst in versregels. Wij doen dit om het wezenlijk karakter van het Hooglied, dat als proza gelezen een verkeerden indruk kan wekken, reeds voor het oog zooveel mogelijk kenbaar te maken. Van indeeling in strofen zien wij bij die- vertaling af. Alleen maken we een zichtbare scheiding tusschen de o.i. verschillende liederen.</p>
<p>Ter vergemakkelijking van de vergelijking met den grondtekst en voor een juisten blik in de structuur en den poëtischen aard van het Hooglied laten wij hier eene in liedjes en strofen ingedeelde vertaling van den Hebreeuwschen tekst volgen met enkele wijzigingen en omzettingen, die den bestaanden tekst o.i. nader brengen tot dien der oorspronkelijke liedjes. Van kleinigheden afgezien (door den deskundigen lezer gemakkelijk na te gaan) motiveeren wij deze wijzigingen in de gewone aanteekeningen. Boven elk liedje zetten we de hoofdgedachte er van; tevens duiden wij telkens aan, in wiens of wier mond het volgende o.i. gelegd behoort te worden, - waarbij men evenwel in het oog houde dat deze liederen ondersteld worden in den regel door de bruidsjuffers of de gasten namens den als sprekend ingevoerden persoon te worden gezongen.</p>
<title>I 1. Lied der liederen van Salomo.</title>
<lg>
<l level="1"><hi type="italic">Verlangen naar de komst van den bruidegom.</hi></l>
<l level="2"><hi type="italic">Bruidsjuffers.</hi></l>
<l level="3">Haal ons! Dat wij achter u loopen!</l>
<l level="3">Voer ons, koning, in uw vertrekken:</l>
<l level="3">jubelen willen we en blijde zijn in u,</l>
<l level="3">vermelden uwe minne bij den wijn,</l>
<l level="3">met liederen uw liefde.</l>
<l level="2"><hi type="italic">Bruid.</hi></l>
<l level="3">Kusse hij mij met kussen van zijn mond!</l>
<l level="3">Uw minne toch is kostlijker dan wijn,</l>
<l level="3">en zoet de geur van uwe balsems.</l>
<l level="3">Boven uitgegoten olie gaat uw naam:</l>
<l level="3">daarom hebben de meisjes u lief.</l></lg>
<lg>
<l level="1"><hi type="italic">De bruid als wijnbergbewaakster door de zon gebruind.</hi></l>
<l level="2"><hi type="italic">Bruid.</hi></l>
<l level="3">Bruin ben ik, maar liefelijk,</l>
<l level="3">o dochters van Jerusalem,</l>
<l level="3">als de tenten van Kedar,</l>
<l level="3">als de dekkleeden van Salma.</l>
<l level="3"> </l>
<l level="3">Ziet me niet aan wijl ik gebruind ben,</l>
<l level="3">want de zon heeft mij beschenen.</l> 
<l level="3">De zonen mijner moeder toornden op mij,</l>
<l level="3">ze lieten mij de wingerds bewaken:</l>
<l level="3">mijn eigen wijnberg heb ik niet bewaakt.</l></lg>
<lg>
<l level="1"><hi type="italic">Waar weidt mijn herder?</hi></l>
<l level="2"><hi type="italic">Bruid.</hi></l>
<l level="3">Zeg mij, mijn zielsbeminde:</l>
<l level="3">Waar weidt gij toch?</l>
<l level="3">Waar doet ge 's middags rusten?</l>
<l level="3">Waarom zou ik als een zwerfster zijn</l>
<l level="3">bij uwer makkers kudden?</l>
<l level="2"><hi type="italic">Bruidsjuffers.</hi></l>
<l level="3">Indien gij dat niet weet,</l>
<l level="3">o schoonste der vrouwen,</l>
<l level="3">ga uit op 't spoor der kudden,</l>
<l level="3">en hoed uwe geitjes</l>
<l level="3">bij de herdershutten.</l></lg>
<lg>
<l level="1"><hi type="italic">Koning en bruidegom.</hi></l>
<l level="2"><hi type="italic">Bruidegom</hi><note n="1056">De volgende strofe wordt door de bruidsjuffers den afwezigen bruidegom in den mond gelegd.</note>.</l>
<l level="3">Met een merrie voor Pharao's wagen</l>
<l level="3">vergelijk ik u, mijne liefste.</l>
<l level="3">Schoon zijn uw wangen in de hangers,</l>
<l level="3">uw hals in de paarlen.</l>
<l level="3">Gouden hangers willen we u maken,</l>
<l level="3">met zilveren knoppen.</l>
<l level="2"><hi type="italic">Bruid.</hi></l>
<l level="3">Zoolang de koning in zijn diwan is,</l>
<l level="3">geeft mijne nardus haren geur.</l>
<l level="3">Een mirretaschje is mijn beminde mij,</l>
<l level="3">tusschen mijne borsten rust het.</l>
<l level="3">Een hennatros is mijn beminde mij,</l>
<l level="3">in de gaarden van Engedi.</l></lg>
<lg>
<l level="1"><hi type="italic">Herder en herderin buiten.</hi></l>
<l level="2"><hi type="italic">Bruidegom.</hi></l>
<l level="3">Wat zijt gij schoon, mijne liefste,</l>
<l level="3">wat zijt gij schoon!</l>
<l level="3">Uw oogen zijn als duiven!</l>
<l level="2"><hi type="italic">Bruid.</hi></l>
<l level="3">Wat zijt gij schoon, mijn beminde,</l>
<l level="3">ja verrukkelijk!</l>
<l level="3">Ons leger is in 't groen.</l>
<l level="2"><hi type="italic">Bruidegom.</hi></l>
<l level="3">De balken van ons paleis zijn ceders,</l>
<l level="3">en onze wanden zijn cypressen.</l> 
<l level="2"><hi type="italic">Bruid.</hi></l>
<l level="3">Ik ben een bloem van Saron,</l>
<l level="3">eene lelie der dalen.</l>
<l level="2"><hi type="italic">Bruidegom.</hi></l>
<l level="3">Als een lelie tusschen de distels</l>
<l level="3">is mijne liefste onder de dochters.</l>
<l level="2"><hi type="italic">Bruid.</hi></l>
<l level="3">Als een appelboom tusschen 't woudgeboomte</l>
<l level="3">is mijn beminde onder de zonen.</l>
<l level="3"> </l>
<l level="3">In zijn lommer zit ik, waarnaar ik smachtte,</l>
<l level="3">en zoet voor mijn gehemelte is zijn vrucht.</l>
<l level="3">Hij bracht mij in het huis des wijns,</l>
<l level="3">en zijn banier op mij is liefde.</l>
<l level="3"> </l>
<l level="3">Sterkt mij met druivenkoeken,</l>
<l level="3">verkwikt mij met appelen,</l>
<l level="3">want ik ben krank van liefde.</l>
<l level="3">Zijn linkerarm zij onder mijn hoofd,</l>
<l level="3">en zijn rechter omvatte mij!</l>
<l level="2"><hi type="italic">Dichter.</hi></l>
<l level="3">Ik bezweer u, dochters van Jerusalem,</l>
<l level="3">bij de gazellen en hinden des velds:</l>
<l level="3">ontrust en stoort ze niet,</l>
<l level="3">de liefde, zoolang zij geniet!</l></lg>
<lg>
<l level="1"><hi type="italic">Lente-liefdelied.</hi></l>
<l level="2"><hi type="italic">Bruid.</hi></l>
<l level="3">Hoor, mijn beminde!</l>
<l level="3">Zie hem komen,</l>
<l level="3">springend over de bergen,</l>
<l level="3">huppelend over de heuvels.</l>
<l level="3"> </l>
<l level="3">Mijn beminde lijkt een gazel,</l>
<l level="3">of een jong der herten.</l>
<l level="3">Zie, daar staat hij</l>
<l level="3">achter onzen muur.</l>
<l level="3"> </l>
<l level="3">Hij spiedt door het venster,</l>
<l level="3">blikt door de tralies.</l>
<l level="3">Mijn beminde heft aan</l>
<l level="3">en spreekt tot mij.</l>
<l level="2"><hi type="italic">Bruidegom.</hi></l>
<l level="3">‘Sta op, o liefste mijn,</l>
<l level="3">mijne schoone, en kom!</l>
<l level="3"> </l>
<l level="3">Want zie, de winter is voorbij,</l>
<l level="3">de regen is voorgoed geweken.</l>
<l level="3">De bloemen ziet men op het land,</l>
<l level="3">de zangtijd is gekomen.</l>
<l level="3"> </l>
<l level="3">'t Gekir der tortelduif</l>
<l level="3">laat in ons land zich hooren.</l> 
<l level="3">De vijgeboom zet zijne vijgjes aan,</l>
<l level="3">en de wingerds geven geur.</l>
<l level="3"> </l>
<l level="3">Ze vingen ons de vossen,</l>
<l level="3">de kleine vosjes,</l>
<l level="3">de wijngaardvernielers,</l>
<l level="3">en onze wingerds bloeien.</l>
<l level="3"> </l>
<l level="3">Sta op, o liefste mijn,</l>
<l level="3">mijne schoone, en kom!</l>
<l level="3">Mijne duif in de spleten der rots,</l>
<l level="3">in de holten der steile klip!</l>
<l level="3"> </l>
<l level="3">Laat mij zien uw gelaat,</l>
<l level="3">laat mij hooren uwe stem:</l>
<l level="3">want uwe stem is zoet,</l>
<l level="3">en uw gelaat is schoon’.</l>
<l level="3"> </l>
<l level="3">Mijn beminde is mijn, en ik ben zijn,</l>
<l level="3">die in de lelies weidt,</l>
<l level="3">totdat de dag koel waait</l>
<l level="3">en de schaduwen vlieden.</l>
<l level="3"> </l>
<l level="3">Wend u, wees gelijk,</l>
<l level="3">mijn beminde, aan een gazel,</l>
<l level="3">of aan een jong der herten</l>
<l level="3">op Bether's bergen.</l></lg>
<lg>
<l level="1"><hi type="italic">Een droom: de bruidegom gezocht en gevonden.</hi></l>
<l level="2"><hi type="italic">Bruid.</hi></l>
<l level="3">Op mijn sponde bij nachte zocht ik</l>
<l level="3">hem dien mijne ziel bemint:</l>
<l level="3">ik zocht hem, en ik vond hem niet.</l>
<l level="3"> </l>
<l level="3">'k Wil opstaan, rondgaan in de stad,</l>
<l level="3">op straten en pleinen hem zoeken</l>
<l level="3">dien mijne ziel bemint!</l>
<l level="3">Ik zocht hem, en ik vond hem niet.</l>
<l level="3"> </l>
<l level="3">Mij vonden de wachters,</l>
<l level="3">die rondgaan door de stad.</l>
<l level="3">‘Zaagt gij mijn zielsbebeminde?’</l>
<l level="3">Nauw was ik hen voorbij gegaan, -</l>
<l level="3">ik vond hem dien mijne ziel bemint.</l>
<l level="3"> </l>
<l level="3">Ik vatte hem en liet hem niet,</l>
<l level="3">totdat ik hem gebracht had</l>
<l level="3">in het huis van mijne moeder,</l>
<l level="3">en in 't vertrek van die mij droeg.</l> 
<l level="2"><hi type="italic">Dichter.</hi></l>
<l level="3">Ik bezweer u, dochters van Jerusalem,</l>
<l level="3">bij de gazellen en hinden des velds:</l>
<l level="3">ontrust en stoort ze niet,</l>
<l level="3">de liefde, zoolang zij geniet.</l></lg>
<lg>
<l level="1"><hi type="italic">Komst van den bruidegom.</hi></l>
<l level="3">Wat rijst daar op van de woestijn,</l>
<l level="3">gelijk een rookkolom,</l>
<l level="3">in rook van mirre en wierook,</l>
<l level="3">van alle poeder des koopmans?</l>
<l level="3"> </l>
<l level="3">Zie, Salomo's rustbed, -</l>
<l level="3">zestig helden er omheen</l>
<l level="3">uit Israël's helden.</l>
<l level="3"> </l>
<l level="3">Allen dragen ze het zwaard,</l>
<l level="3">ten krijg geoefend, -</l>
<l level="3">elk zijn zwaard aan zijne heup</l>
<l level="3">tegen schrik in den nacht.</l>
<l level="3"> </l>
<l level="3"><hi type="sub">*</hi> * <hi type="sub">*</hi></l>
<l level="3"> </l>
<l level="3">Een draagkoets maakte zich</l>
<l level="3">de koning Salomo</l>
<l level="3">van hout des Libanons.</l>
<l level="3"> </l>
<l level="3">Haar zuilen maakte hij zilver,</l>
<l level="3">haar randen goud,</l>
<l level="3">haar zitting purper,</l>
<l level="3">haar binnenste is ingelegd met ebbenhout.</l>
<l level="3"> </l>
<l level="3">Dochters van Jerusalem, gaat uit,</l>
<l level="3">en ziet, o dochters van Sion,</l>
<l level="3">koning Salomo met de kroon,</l>
<l level="3">waarmee hem kroonde zijne moeder</l>
<l level="3">op zijnen bruiloftsdag,</l>
<l level="3">den dag der vreugde van zijn hart.</l></lg>
<lg>
<l level="1"><hi type="italic">Lof der bruid.</hi></l>
<l level="2"><hi type="italic">Bruidegom.</hi></l>
<l level="3">Wat zijt gij schoon, mijne liefste,</l>
<l level="3">wat zijt gij schoon!</l>
<l level="3"> </l>
<l level="3">Uw oogen zijn als duiven,</l>
<l level="3">achter uwen sluier;</l>
<l level="3">uw haar is als de geitenkudde,</l>
<l level="3">die afdaalt van 't gebergte Galaäd.</l>
<l level="3"> </l>
<l level="3">Uw tanden als een kudde pas-geschorenen,</l>
<l level="3">opgestegen uit het wed,</l> 
<l level="3">die alle tweelingjongen hebben,</l>
<l level="3">en zonder kroost niet een er bij.</l>
<l level="3"> </l>
<l level="3">Als karmozijndraad zijn uw lippen,</l>
<l level="3">en uw mond is liefelijk.</l>
<l level="3">Als een granaathelft zijn uw wangen,</l>
<l level="3">achter uwen sluier.</l>
<l level="3"> </l>
<l level="3">Als David's toren is uw hals,</l>
<l level="3">gebouwd met kroonkanteelen;</l>
<l level="3">duizend schilden hangen er aan,</l>
<l level="3">àl beukelaars der helden.</l>
<l level="3"> </l>
<l level="3">Uw borsten als twee hertenjongen,</l>
<l level="3">tweelingen eener gazelle,</l>
<l level="3">die in de lelies weiden.</l>
<l level="3"> </l>
<l level="3">Gansch schoon zijt gij, mijne liefste,</l>
<l level="3">en smet is niet aan u.</l></lg>
<lg>
<l level="1"><hi type="italic">Bekoorlijkheid der bruid.</hi></l>
<l level="2"><hi type="italic">Bruidegom.</hi></l>
<l level="3">Met mij van den Libanon, o bruid,</l>
<l level="3">met mij van den Libanon zult ge komen,</l>
<l level="3">reizen van des Amana's top,</l>
<l level="3">van de kruin des Sanirs en des Hermons,</l>
<l level="3">van de woningen der leeuwen,</l>
<l level="3">van de holen der panters.</l>
<l level="3"> </l>
<l level="3">Gij maaktet mij uitzinnig,</l>
<l level="3">mijne zuster bruid,</l>
<l level="3">door den lust van uwe oogen,</l>
<l level="3">door den lust van uwen hals.</l>
<l level="3"> </l>
<l level="3">Hoe lieflijk is uw minne,</l>
<l level="3">mijne zuster bruid!</l>
<l level="3">Hoe zoet uw minne boven wijn,</l>
<l level="3">en de geur uwer oliën</l>
<l level="3">boven alle balsems.</l>
<l level="3"> </l>
<l level="3">Maagdenhoning druipt</l>
<l level="3">van uwe lippen, bruid!</l>
<l level="3">Honingzeem en melk</l>
<l level="3">zijn onder uwe tong;</l>
<l level="3">en uwer kleederen geur</l>
<l level="3">is als de geur des Libanons.</l>
<l level="3"> </l>
<l level="3">Een gesloten tuin (zijt gij),</l>
<l level="3">mijne zuster bruid,</l>
<l level="3">een gesloten tuin,</l>
<l level="3">een verzegelde bron.</l> 
<l level="3">Een bron der tuinen,</l>
<l level="3">put van levend water,</l>
<l level="3">en stroomen van den Libanon.</l>
<l level="3"> </l>
<l level="3">Uw scheuten zijn een granatenpark,</l>
<l level="3">met edele vruchten;</l>
<l level="3">hennabloemen en narden,</l>
<l level="3">nardus en safraan.</l>
<l level="3"> </l>
<l level="3">Kalmus en kaneel,</l>
<l level="3">met alle wierookboomen;</l>
<l level="3">mirre en aloë,</l>
<l level="3">met alle eerste balsems.</l>
<l level="3"> </l>
<l level="3">Waak op, o Noorden,</l>
<l level="3">en kom, o Zuiden,</l>
<l level="3">doorwaai mijn tuin,</l>
<l level="3">dat vloeien zijne geuren!</l>
<l level="3"> </l>
<l level="3">O gij die woont in de tuinen,</l>
<l level="3">de gezellen luisteren:</l>
<l level="3">doe uwe stem mij hooren!</l>
<l level="2"><hi type="italic">Bruid.</hi></l>
<l level="3">Kome mijn beminde in zijnen tuin,</l>
<l level="3">en ete zijne edele vruchten!</l>
<l level="3">Ga hij naar den mirreberg,</l>
<l level="3">en naar den wierookheuvel!</l>
<l level="2"><hi type="italic">Bruidegom.</hi></l>
<l level="3">Ik kom in mijnen tuin,</l>
<l level="3">mijne zuster bruid.</l>
<l level="3">Ik lees mijne mirre</l>
<l level="3">met mijnen balsem.</l>
<l level="3"> </l>
<l level="3">Ik eet mijne raten</l>
<l level="3">met mijnen honing,</l>
<l level="3">ik drink mijnen wijn</l>
<l level="3">met mijne melk.</l>
<l level="3"> </l>
<l level="3">Eet, vrienden, en drinkt,</l>
<l level="3">en wordt dronken, geliefden!</l></lg>
<lg>
<l level="1"><hi type="italic">Zang in drie deelen.</hi></l>
<l level="1">De bruidegom zoek.</l>
<l level="2"><hi type="italic">Bruid.</hi></l>
<l level="3">Ik sluimerde, en mijn hart was wakker.</l>
<l level="3">Hoor! Mijn beminde klopt.</l>
<l level="2"><hi type="italic">(Bruidegom.)</hi></l>
<l level="3">‘Open mij, mijne zuster, mijne liefste,</l>
<l level="3">mijne duive, mijne reine!</l>
<l level="3">Want mijn hoofd is nat van dauw,</l>
<l level="3">en mijn haren van den nachtmist.’</l> 
<l level="2"><hi type="italic">(Bruid.)</hi></l>
<l level="3">‘'k Ontdeed mij van mijn kleed:</l>
<l level="3">hoe kan ik het weer aandoen!</l>
<l level="3">Ik waschte mijne voeten:</l>
<l level="3">hoe kan ik ze besmeuren!’</l>
<l level="3"> </l>
<l level="3">Mijn beminde stak zijn hand door 't deurgat,</l>
<l level="3">en mijn lijf ontroerde om hem;</l>
<l level="3">mijne ziel begaf mij toen hij sprak.</l>
<l level="3"> </l>
<l level="3">'k Stond op, te openen voor mijn beminde:</l>
<l level="3">mijne handen dropen van mirre,</l>
<l level="3">en mijn vingers van vloeiende mirre,</l>
<l level="3">bij 't wegdoen van den grendel.</l>
<l level="3"> </l>
<l level="3">Ik opende voor mijn beminde,</l>
<l level="3">en mijn beminde had zich gewend, was weg!</l>
<l level="3">Ik zocht hem en ik vond hem niet,</l>
<l level="3">ik riep hem: hij gaf mij geen antwoord.</l>
<l level="3"> </l>
<l level="3">Mij vonden de wachters,</l>
<l level="3">die rondgaan door de stad:</l>
<l level="3">zij sloegen mij, zij wondden mij,</l>
<l level="3">ze ontnamen mij mijn omslagdoek, -</l>
<l level="3">de wachters van de muren.</l>
<l level="3"> </l>
<l level="3">Ik bezweer u, dochters van Jerusalem:</l>
<l level="3">zoo gij mijn beminde vindt, -</l>
<l level="3">wat zult ge hem dan melden? ....</l>
<l level="3">Dat ik van liefde krank ben.</l></lg>
<l><hi type="sub">*</hi> * <hi type="sub">*</hi></l>
<lg>
<l level="1">B. Hoe schoon hij is.</l>
<l level="2"><hi type="italic">Bruidsjuffers.</hi></l>
<l level="3">Wat is uw beminde meer dan een beminde,</l>
<l level="3">o schoonste der vrouwen?</l>
<l level="3">Wat is uw beminde meer dan een beminde,</l>
<l level="3">dat ge ons zoo bezweert?</l>
<l level="2"><hi type="italic">Bruid.</hi></l>
<l level="3">Mijn beminde is licht en rood,</l>
<l level="3">uitstekend uit tienduizend.</l>
<l level="3">Zijn hoofd is zuiver goud;</l>
<l level="3">zijn lokken palmentakken,</l>
<l level="3">zwart als de raaf.</l>
<l level="3"> </l>
<l level="3">Zijn oogen zijn als duiven</l>
<l level="3">aan de waterbeken,</l>
<l level="3">wonend aan den vollen vloed,</l>
<l level="3">in melk zich badend.</l>
<l level="3"> </l>
<l level="3">Zijn kaken zijn als balsemperken,</l>
<l level="3">begroeid met specerijen;</l> 
<l level="3">zijn lippen leliën,</l>
<l level="3">waar fijne mirre uit druipt.</l>
<l level="3"> </l>
<l level="3">Zijn handen gouden rollen,</l>
<l level="3">bezet met tarsis-steen;</l>
<l level="3">zijn lijf ivoren werk,</l>
<l level="3">bepareld met saffieren.</l>
<l level="3"> </l>
<l level="3">Zijn dijen marmeren zuilen,</l>
<l level="3">gevest op gouden voeten.</l>
<l level="3">Zijn gestalte is als de Libanon,</l>
<l level="3">uitgelezen als de ceders.</l>
<l level="3"> </l>
<l level="3">Zijn keel is zoetigheid,</l>
<l level="3">en gansch is hij geneugten.</l>
<l level="3">Dàt is mijn beminde en dàt mijn vriend,</l>
<l level="3">o dochters van Jerusalem!</l></lg>
<l><hi type="sub">*</hi> * <hi type="sub">*</hi></l>
<lg>
<l level="1">C. Hij is bij haar.</l>
<l level="2"><hi type="italic">Bruidsjuffers.</hi></l>
<l level="3">Waar ging uw beminde heen,</l>
<l level="3">o schoonste der vrouwen?</l>
<l level="3">Waar wendde zich uw beminde heen?</l>
<l level="3">Dan gaan we hem met u zoeken.</l>
<l level="2"><hi type="italic">Bruid.</hi></l>
<l level="3">Mijn beminde is naar zijn tuin gegaan,</l>
<l level="3">naar de balsemperken,</l>
<l level="3">om te weiden in de gaarden,</l>
<l level="3">en leliën te lezen.</l>
<l level="3"> </l>
<l level="3">Ik aan mijn beminde, en mijn beminde aan mij,</l>
<l level="3">die in de lelies weidt,</l>
<l level="3">totdat de dag koel waait</l>
<l level="3">en de schaduwen vlieden.</l>
<l level="3"> </l>
<l level="3">Vlucht, mijn beminde,</l>
<l level="3">en wees gelijk aan een gazel,</l>
<l level="3">of aan een jong der herten</l>
<l level="3">op Bether's bergen.</l></lg>
<lg>
<l level="1"><hi type="italic">Lof der bruid.</hi></l>
<l level="2"><hi type="italic">Bruidegom.</hi></l>
<l level="3">Schoon zijt gij, liefste mijn, als Thirza,</l>
<l level="3">liefelijk als Jerusalem,</l>
<l level="3">geducht als legerscharen.</l>
<l level="3"> </l>
<l level="3">Wend uw oogen van mij af!</l>
<l level="3">Want die ontstellen mij.</l>
<l level="3">Uw haar is als de geitenkudde,</l>
<l level="3">die daalt van Gilead.</l> 
<l level="3">Uw tanden als de kudde schapen,</l>
<l level="3">gestegen uit het wed,</l>
<l level="3">die alle tweelingjongen hebben,</l>
<l level="3">en zonder kroost niet een er bij.</l>
<l level="3"> </l>
<l level="3">(Als karmozijndraad zijn uw lippen,</l>
<l level="3">en uw mond is liefelijk.)</l>
<l level="3">Als een granaathelft zijn uw wangen,</l>
<l level="3">achter uwen sluier.</l>
<l level="3"> </l>
<l level="3">Zestig koninginnen zijn er,</l>
<l level="3">en tachtig nevenvrouwen,</l>
<l level="3">en meisjes zonder tal.</l>
<l level="3"> </l>
<l level="3">Eéne is mijne duif, mijn reine,</l>
<l level="3">zij is de ééne van haar moeder,</l>
<l level="3">lieveling van die haar baarde.</l>
<l level="3"> </l>
<l level="3">De dochteren zagen haar,</l>
<l level="3">en roemden haar;</l>
<l level="3">koninginnen en nevenvrouwen,</l>
<l level="3">en loofden haar:</l>
<l level="3"> </l>
<l level="3">Wie is zij die daar neerblikt als de morgen,</l>
<l level="3">liefelijk als de maan,</l>
<l level="3">heerlijk als de zon, -</l>
<l level="3">geducht als legerscharen!</l></lg>
<lg>
<l level="1"><hi type="italic">De bruidsdans.</hi></l>
<l level="2"><hi type="italic">Bruiloftsgasten.</hi></l>
<l level="3">Keer u, keer u, Sulamith,</l>
<l level="3">keer u, dat wij u beschouwen!</l>
<l level="2"><hi type="italic">Bruid.</hi></l>
<l level="3">Wat ziet ge Sulamith toch aan,</l>
<l level="3">terwijl ze danst den legerdans!</l>
<l level="2"><hi type="italic">Koor.</hi></l>
<l level="3">Hoe schoon zijn uwe passen</l>
<l level="3">in het schoeisel, vorstendochter!</l>
<l level="3">De bochten uwer heupen zijn als halssieraden,</l>
<l level="3">werk van kunstenaarshanden.</l>
<l level="3"> </l>
<l level="3">Uw navel is het ronde bekken,</l>
<l level="3">waarin geen wijn ontbreeken mag;</l>
<l level="3">uw buik een tarweschelf,</l>
<l level="3">omzoomd met leliën.</l>
<l level="3"> </l>
<l level="3">Uw borsten als twee hertenjongen,</l>
<l level="3">tweelingen eener gazelle;</l>
<l level="3">uw hals als de elpenbeenen toren.</l>
<l level="3">..............</l> 
<l level="3">Uw oogen zijn als Hesebon's vijvers</l>
<l level="3">aan de poort Bathrabbim;</l>
<l level="3">uw neus is als de Libanons-toren,</l>
<l level="3">die naar Damascus ziet.</l>
<l level="3"> </l>
<l level="3">Uw hoofd op u is als de Karmel,</l>
<l level="3">en uw afhangend haar als purper, -</l>
<l level="3">een koning is gevangen in die lokken.</l>
<l level="3"> </l>
<l level="3">Hoe schoon zijt gij en hoe bevallig,</l>
<l level="3">geliefde vol bekoorlijkheid!</l>
<l level="2"><hi type="italic">Bruidegom.</hi></l>
<l level="3">Deze uw leest gelijkt den palmboom,</l>
<l level="3">en uwe borsten druiven.</l>
<l level="3">Ik sprak: ik wil den palm beklimmen,</l>
<l level="3">en vatten zijne dadels.</l>
<l level="3"> </l>
<l level="3">En uw borsten mogen zijn</l>
<l level="3">als druiven van den wingerd,</l>
<l level="3">en de adem van uw neus als appelengeur,</l>
<l level="3">en uwe keel als goede wijn.</l>
<l level="2"><hi type="italic">Bruid.</hi></l>
<l level="3">Die recht naar mijn beminde vloeit,</l>
<l level="3">glijdend over zijn lippen en zijn tong.</l></lg>
<lg>
<l level="1"><hi type="italic">Ontmoeting.</hi></l>
<l level="2"><hi type="italic">Bruidegom.</hi></l>
<l level="3">Naar den notenhof daal ik af,</l>
<l level="3">om naar de bloesems van het dal te zien,</l>
<l level="3">te spieden of de wijnstok uitbot,</l>
<l level="3">of de granaten bloeien.</l>
<l level="3"> </l>
<l level="3">Onbewust bracht mij mijn hart</l>
<l level="3">op 't pad der dochter van edelen stam.</l>
<l level="2"><hi type="italic">Bruid.</hi></l>
<l level="3">Ik ben aan mijn beminde,</l>
<l level="3">en naar mij is zijn verlangen.</l>
<l level="3"> </l>
<l level="3">Kom, mijn beminde,</l>
<l level="3">gaan we naar het veld,</l>
<l level="3">verwijlen we onder de hennabloemen, -</l>
<l level="3">gaan we vroeg de wingerds in.</l>
<l level="3"> </l>
<l level="3">Spieden we of de wijnstok uitbot,</l>
<l level="3">of de bloesem opengaat,</l>
<l level="3">of de granaten bloeien.</l>
<l level="3">Daar wil ik u mijn liefde schenken.</l>
<l level="3"> </l>
<l level="3">De mandragoren geven geur,</l>
<l level="3">aan onze deur is alle ooft:</l> 
<l level="3">zoo nieuw als oud</l>
<l level="3">bewaarde ik, mijn beminde, u.</l>
<l level="3"> </l>
<l level="3">Wie maakt mij u tot broeder,</l>
<l level="3">gezoogd aan mijner moeder borsten!</l>
<l level="3">U buiten vindend kuste ik u,</l>
<l level="3">en men zou mij niet verachten.</l>
<l level="3"> </l>
<l level="3">U vattend bracht ik u in moeders huis,</l>
<l level="3">(en in 't vertrek van die mij droeg;)</l>
<l level="3">ik drenkte u met gekruiden wijn</l>
<l level="3">en met granaten-most.</l>
<l level="3"> </l>
<l level="3">Zijn linkerarm zij onder mijn hoofd,</l>
<l level="3">en zijn rechter omvatte mij!</l>
<l level="2"><hi type="italic">Dichter.</hi></l>
<l level="3">Ik bezweer u, dochters van Jerusalem,</l>
<l level="3">(bij de gazellen en hinden des velds:)</l>
<l level="3">hoe zoudt ge ontrusten en storen</l>
<l level="3">de liefde, zoolang zij geniet!</l></lg>
<lg>
<l level="1"><hi type="italic">Zegevierende liefde.</hi></l>
<l level="2"><hi type="italic">Koor.</hi></l>
<l level="3">Wie komt daar op uit de woestijn,</l>
<l level="3">geleund op haar beminde?</l>
<l level="2"><hi type="italic">Bruidegom.</hi></l>
<l level="3">Onder d'appelboom verpandde ik mij voor u,</l>
<l level="3">daar kreeg ik uwe jeugd ten pand.</l>
<l level="2"><hi type="italic">Bruid.</hi></l>
<l level="3">Leg mij als een zegel aan uw hart,</l>
<l level="3">als een zegel aan uw arm.</l>
<l level="3">Want sterk als de dood is de liefde,</l>
<l level="3">onwrikbaar als het doodenrijk de ijver.</l>
<l level="2"><hi type="italic">Bruidegom.</hi></l>
<l level="3">Zijn gloed is gloed van vuur,</l>
<l level="3">vlammen van Jah.</l>
<l level="3">Veel wateren vermogen niet</l>
<l level="3">de liefde uit te blusschen,</l>
<l level="3">geen vloeden overstelpen ze.</l>
<l level="2"><hi type="italic">Bruid.</hi></l>
<l level="3">Bood iemand alle schatten aan,</l>
<l level="3">zijn huis voor de liefde,</l>
<l level="3">smadend zou men hem verachten.</l></lg>
<lg>
<l level="1"><hi type="italic">De bruid eene vesting.</hi></l>
<l level="2"><hi type="italic">De broeders.</hi></l>
<l level="3">Een kleine zuster hebben wij,</l>
<l level="3">en borsten heeft ze niet, -</l>
<l level="3">wat gaan we met ons zusje doen,</l>
<l level="3">wanneer men om haar dingt?</l> 
<l level="3">Is zij een muur, we bouwen</l>
<l level="3">daarop een zilveren tinne,</l>
<l level="3">en is ze een deur, we leggen</l>
<l level="3">daarom een cederen schot.</l>
<l level="2"><hi type="italic">Bruid.</hi></l>
<l level="3">Ik ben een muur,</l>
<l level="3">en torens zijn mijn borsten:</l>
<l level="3">zoo werd ik in hun oogen</l>
<l level="3">eene die vrede vond.</l></lg>
<lg>
<l level="1"><hi type="italic">De bruid een wijnberg.</hi></l>
<l level="2"><hi type="italic">Een gast.</hi></l>
<l level="3">Salomo had een wijnberg</l>
<l level="3">in Baälhamon.</l>
<l level="3"> </l>
<l level="3">Hij gaf den wijnberg aan de wachters:</l>
<l level="3">een man bracht voor zijn vrucht</l>
<l level="3">duizend zilverlingen.</l>
<l level="2"><hi type="italic">Bruidegom.</hi></l>
<l level="3">Mijn eigenen wijnberg heb ik vóór mij, -</l>
<l level="3">aan Salomo de duizend,</l>
<l level="3">en tweehonderd voor zijn vruchtbewaarders!</l></lg>
<p>NOTA. Om misverstand te voorkomen merken we op, dat noch bovenstaande ongeveer woordelijke vertaling van den grondtekst noch die van de Vulgaat moet worden opgevat als proeve van vertolking in Nederlandsche dichtregels.</p>
<chapter osisID="Song.1"> 
<title type="chapter">Hoofdstuk I.</title>
<p>Verlangen naar den bruidegom (v. 1-.3 De bruid schoon, maar als wijnbergbewaakster door de zon gebruind (v. 4-.5 Als herderin vraagt zij naar de rustplaats van haren herder (v. 6); zij zoeke hem bij de herdershutten (v. .7 De koning en zijne vriendin (v. 8-10); de bruid en haar beminde (v. 11-.13 Herder en herderin buiten (v. 14-.16</p><lg>
<verse osisID="Song.1.1"><l> Russe hij mij met een kus<note n="1057">Voor het enkelvoud heeft het Hebr. hier het meervoud: ‘met kussen’. - Dit eerste liedje (v. 1-3, Hebr. v. 2-4 en zoo vervolgens in dit hoofdstuk) is een uiting van liefdevolle verzuchtingen van de bruid en hare bruidsjuffers naar de komst van den bruidegom, dien zij verwachten, om haar te halen ter viering van de bruiloft in zijn huis (zijn vertrekken); vgl. Matth. XXV 1-13 (‘en de bruid’ v. 1 ald. is niet oorspronkelijk, zie hierna III noot 23). Voor een goede opvolging van gedachten in den natuurlijken zin behoort o.i. v. 1-2 achter v. 3 te staan. Daar v. 3 de koning (d.i. hier de bruidegom) genoemd wordt, is dan de onvoorbereide liefdeverzuchting der bruid (Kusse hij mij), waarmede het Hooglied begint, met den plotselingen overgang daarna van den 3den in den 2den persoon (‘want uwe minne’ enz.), ook minder stootend. Verandering hier in den 2den persoon is niet noodzakelijk. De gewijde schrijver kan de twee stukken voor zijn doel omgezet hebben. Voor den hoogeren zin zie noot 8 en 10.</note> zijns monds!</l>
<l>Uw boezem<note n="1058">Vulg. letterlijk: ‘want uwe borsten zijn’ enz. Sept. en Vulg. lazen hier en elders daddékha in plaats van dodékha, eigenlijk: ‘uwe liefkoozingen’.</note> toch is beter dan wijn<note n="1059">Heerlijker. De bruid stelt het genot van zijne liefde boven den wijn, waarnaar hare gezellinnen verlangen (zie noot 9).</note>,</l></verse>
<verse osisID="Song.1.2"><l> geurend van de beste balsems<note n="1060">Namelijk uw boezem. Het Hebr. vertaalt men: ‘aan geur zijn uwe balsems heerlijk’. Beter leest men met de Sept. ‘en’ in plaats van aan: ‘en de geur uwer balsems (d.i. waarmede uwe haren en kleederen doortrokken zijn) is heerlijk’ (tôb in plaats van tôbim, waarvan de m bij het volgende woord kan getrokken worden). Men deed veel aan welriekende balsems en specerijen. Vgl. Ps. XLIV 8-9 (ook tot den bruidegom): ‘Daarom zalfde u God met vreugdeolie, mirre en aloë en kassia geuren uit al uw kleederen’, en hierna IV 14 (tot de bruid).</note>. </l>
<l>Uitgegoten olie is uw naam. </l>
<l>Daarom minnen de jonkvrouwen u<note n="1061">Uw naam is reeds als een uitgegoten (lees môraq i.p.v. tôraq) welriekende olie, verspreidt zoeten geur om zich heen (vgl. Joan XII 3), d.i. gij wordt door allen, die u kennen, geëerd en bemind; daarom beminnen alle meisjes u (voor den mystieken zin zie noot 6). Vgl. Eccles. VII 2: ‘Beter is een goede naam dan kostbare balsems’. Men kan (met Zapletal) passend de m van het voorafgaande tobim bij sjemen (olie) trekken en vertalen: ‘boven uitgegoten olie gaat uw naam’. In een Palestijnsch liedje wordt een jongeling met ‘o reukwerk’ aangesproken en in een wiegelied heet het: ‘mijn zoon is amber’. - Voor den hoogeren zin vgl. o.a. II Cor. II 14 en 15: ‘Gode zij dank, die.... den geur zijner kennis door ons openbaar maakt op alle plaatsen, want wij zijn Gode een goede geur van Christus in degenen die zalig worden’.</note>.</l></verse>
<verse osisID="Song.1.3"><l> Haal mij! Dan loopen we achter u<note n="1062">Anderen nemen achter u bij het eerste werkwoord: ‘Trek mij achter u’, neem mij met u, kom mij halen. Halévy leest met een zeer kleine verandering: ‘Kom ons halen’. Daarna past beter: ‘ja laat ons loopen!’ (Hebr.). De volgende regel in den geur enz. ontbreekt in den grondtekst. Voor den allegorischen zin van dit en het volgende vgl. Psalm XLIV 15-16 (Inleiding blz. 201), waar meerdere gelijke uitdrukkingen voorkomen. Met het oog op dezen tekst zou men kunnen vermoeden dat ook in den onzen de bruid door haar gezellinnen wordt aangesproken: ‘Neem ons mede, achter u willen we ijlen’. - Voor den mystieken en symbolischen zin vgl. Apoc. XIV 4: ‘maagden zijn zij, dezen volgen het Lam waarheen het gaat’. En uit den hymnus van het Officie der Maagden: ‘Quocumque tendis virgines’ etc.:‘Waarheen Gij gaat, daar volgende maagden achter u,en huppelen al zingendlofzangen hemelzoet.’</note></l>
<l>in den geur van uwe balsems. </l>
<l>Brengt de koning mij in zijn vertrekken<note n="1063">De zin kan naar het Hebr. als conditioneel worden opgevat: zoo de koning mij brengt enz. Zooals uit den nazin blijkt, wordt het woord tot den (afwezigen) bruidegom gericht. De 3de persoon staat als eerbiedsvorm bij koning (vgl. b.v. II Reg. XIV 15). Velen willen echter (met de Pesjita) lezen: ‘Breng mij, o koning, in uwe vertrekken’. Met Halévy kan men voor een beteren samenhang met het volgende ook lezen: ‘Breng ons’ enz. Vgl. hierbij noot 26.</note>, -</l>
<l>jubelen willen we en blijde zijn in u<note n="1064">D.i. over u, om u: gij zult het voorwerp zijn van onzen jubel. Voor den allegorischen zin vgl. Ps. CXLIX 2: ‘Dat Israël zich verblijde in zijn Maker, Sion's zonen zich verheugen in hun Koning’. En Is. XXV 9: ‘Zie, onze God is Hij; wij hebben Hem verbeid, en Hij zal ons heil schaffen; Hij is Jahwe: op Hem hebben wij gewacht, jubelen zullen wij en ons verblijden in zijn heil’. Vgl. Ps. XLIV 16 (Inleiding). Ons liedje vertolkt ook op zijne wijze de Messiaansche verwachting.</note>, </l>
<l>denkend aan uw boezem boven wijn<note n="1065">D.i. die beter is dan wijn (v. 1 b). Het Hebr. kan men hier vertalen: ‘wij zullen uwe minne (dodêkha, zie noot 2) gedenken (roemen) met wijn’, d.i. uwe liefde bezingen onder het drinken van wijn. Hetzelfde woord voor ‘roemen’ staat Ps. XLIV 18 a.</note>. </l>
<l>Rechtschapenen beminnen u<note n="1066">Velen lezen of vertalen het Hebr.: ‘terecht (Hebr. meisjarim) bemint men u’. Beter is de door Schloegl en anderen voorgestelde lezing mis-sjirim d.i. hier: ‘met liederen’, en dan (eveneens met een kleine verandering, door de Pesjita gerechtvaardigd): ‘uwe liefde’. De geheele zin luidt dan: ‘Jubelen willen we en blijde zijn in u, gedenken uwe minne bij den wijn, met liederen uwe liefde’. Bij den natuurlijken zin zou v. 1-2 passend hierop volgen. - Voor den typischen en mystieken zin van het voorafgaande vgl. Apoc. XIX 7 en 9: ‘Laat ons blijde zijn en jubelen en Hem de heerlijkheid geven; want gekomen is de bruiloft des Lams, en zijne vrouw heeft zich toebereid.... Zalig zij die tot het bruiloftsmaal des Lams geroepen zijn!’</note>.</l></verse>
<verse osisID="Song.1.4"><l> Zwart<note n="1067">Donkerkleurig, bruin; zoo noemen zich de Bedoeïenen-meisjes zelf. De stadsmeisjes heeten ‘wit’. In Arabië en Palestina is de witte tint bij meisjes nog zeer gezocht. De bruinen staan in minachting. In Palestijnsche liederen spelen de ‘bruinen’ en de ‘witten’ een groote rol. Onze bruid wil zeggen dat zij van nature schoon is, en slechts door de zon gebruind. - Daar het Hooglied geen drama wil zijn, moet men niet denken aan een ‘dramatisch’ verband tusschen dit liedje (v. 4-5) en het vorige. Toch kon dit liedje eveneens vóór de komst van den bruidegom gezongen worden.</note> ben ik, maar toch schoon<note n="1068">Hebr. ‘liefelijk’ (naweh); zoo heet de bruid ook VI 3 (‘liefelijk als Jerusalem’), II 14 haar aangezicht, IV 3 haar mond (spraak?), Jer. VI 2 de ‘dochter (van) Sion’ (zie de volgende noot).</note>, </l>
<l>o dochters van Jerusalem<note n="1069">Dat zijn in den natuurlijken zin de gezellinnen der bruid, de ‘bruidsjuffers’. Zij worden ingevoerd als toegesproken personen daar waar de bruid niet tot den bruidegom, of omgekeerd, spreekt. Ze zijn aldus eenigermate te vergelijken met de reien (van maagden) in de Grieksche drama's, hoewel ze toch geen dramatische personen zijn, maar de werkelijke bruidsjuffers, met wie en door wie de betreffende liederen (geen tooneelstukjes) gezongen worden (vgl. V noot 22). Eigenaardig is het dat zij steeds ‘dochters van Jerusalem’ heeten. Hieruit blijkt dat de auteur ons de door hem bedoelde allegorische bruid als een Jerusalemsche wil voorstellen. Want de bruid heeft hare gezellinnen uit hare woonplaats, en als dezen ‘dochters van Jerusalem’ zijn, dan is zij allereerst eene ‘dochter van Jerusalem’. Eene tweede merkwaardigheid is het (hoewel in 't Hebreeuwsch niet gehéél ongewoon), dat hier en elders in het Hooglied bij dochters van Jerusalem het werkwoord den mannelijken vorm heeft. ‘Dochters’ eener stad heeten zeer dikwijls in de H. Schrift (Num. XXI 25 enz.) de onderhoorigheden (vlekken of dorpen) daarvan. Poëtisch zouden aldus alle plaatsen van het Joodsche land ‘dochters van (de hoofdstad) Jerusalem’ kunnen genoemd worden. In den allegorischen zin van het Hooglied kan dochters van Jerusalem deze beteekenis hebben, dus zooveel als: de bevolking, de bewoners van het land Israël. Tot deze verklaring geeft ook de mannelijke vorm van het werkwoord aanleiding. De bruid is dan in werkelijkheid hetzelfde: Israël, vertegenwoordigd door zijne hoofdstad; vgl. hierna VI 3: Jerusalem en Thirza, de twee hoofdsteden van den ouden tijd. Het metrum schijnt meermalen aan te duiden dat de bepaling van Jerusalem niet oorspronkelijk is en dat daar eerst slechts dochters (d.i. meisjes) stond. Wij vermoeden dat de gewijde auteur voor zijn doel de bepaling met opzet heeft bijgevoegd; hier en V 16 kan hij Jerusalem in plaats van een anderen, misschien willekeurigen, naam gezet hebben. Jerusalem zelf heet dikwijls ‘dochter (van) Sion’ (Ps. IX 15 enz., vgl. hierna III 10 e met 11 a), zooals Babel ‘dochter (van) Babel’ (b.v. Ps. CXXXVI 8, Hebr. CXXXVII), Dibon ‘dochter (van) Dibon’ (Jer. XLVIII 18). Vgl. bijzonderlijk Ezech. XVI, waar Jerusalem als eene vrouw (en bruid van Jahwe) wordt voorgesteld en vergeleken met hare zusters. - Voor den typischen zin vgl. het woord van Israël's Bruidegom op zijn kruisweg (bij Luc. XXIII 28-31), waaruit de toon van het Hooglied u weer tegenklinkt:‘Dochters van Jerusalem,weent niet om Mil,maar om u zelven weent,en om uw kinderen’.</note>, </l>
<l>als de tenten van Cedar, </l>
<l>als de kleeden van Salomon<note n="1070">Gordijnen of tapijten. De zin zou dan zijn: zwart als de tenten van Cedar, schoon als de kleeden van Salomon. Het woord jerʽôth wordt steeds voor de bekleeding (hetzij in- of uitwendig) van tenten gebezigd, ook bij den tabernakel (zie Exod. XXVI 1 volg. en noot 4 ald.; II Reg. VII 2; I Par. XVII 1). In parallelisme met ʼohalim (tenten) is het slechts een ander woord daarvoor (vgl. Hab. III 7). Ook hier moet het dus tenten beteekenen. Bij Salomon nu kan daarvan geen sprake zijn. In plaats van Sjelomoh (Salomon) lezen velen terecht Sjalmah d.i. het land der Salmeërs of Salamiërs. De Salamiërs waren evenals de Cedarenen een nomadenstam der Arabische woestijn, ten Z.O. van Palestina, en verwant met de Nabajoth of Nabateërs, die ook Is. LX 7 met Cedar genoemd worden. Deze stammen wonen onder tenten van (zwart) geitenhaar, die donker en lieflijk afsteken bij de omgeving. De Bedoeïenen worden vanwege hunne tenten in het Arabisch ‘haartentmenschen’ genoemd. In deze vergelijking bestaat dan de schoonheid der bruid voornamelijk in het zwarte haar, vgl. IV 1 d.</note>.</l></verse>
<verse osisID="Song.1.5"><l> Wilt me er niet op aanzien dat ik bruin ben, </l>
<l>want de zon heeft mij geroost<note n="1071">Hebr. woordelijk: ‘zag mij aan’, d.i. bescheen mij. Hontheim ziet in sjazaph een nevenvorm van sjadaph ‘zengen’.</note>. </l>
<l>De zonen mijner moeder streden<note n="1072">Hebr. ‘toornden’. Broeders uit dezelfde moeder gelden bij de veelwijverij in het Oosten als de naaste en dierbaarste bloedverwanten; ook als de man slechts ééne vrouw heeft, is de lievelingsnaam van een broeder nog ‘zoon mijner moeder’. De poëtisch- Hebr. uitdrukking voor ‘toornden’ kan een kleine overdrijving van het meisje zijn; ze wil zeggen: zij behandelden mij streng; vgl. VIII 8-9. - Voor den allegorischen zin kan met onzen tekst in verband gebracht worden Ps. LXVIII 8-10: ‘Om Uwentwille lijd ik smaad, bedekt beschaming mijn gelaat; een vreemdeling ben ik geworden voor mijne broeders en een uitheemsche voor de zonen mijner moeder; want de ijver voor uw huis heeft mij verteerd, en de beschimpingen van die U versmaden zijn op mij neergekomen’.</note> tegen mij, </l>
<l>ze lieten me in de wingerds waken<note n="1073">Eigenlijk: ‘ze maakten mij tot eene bewaakster der wijngaarden’. De wijnbergen liggen in de zon, en zoo werd zij door de zon gebruind. - Als allegorischen zin kan men vermoeden: de aardschgezinden in Israël gebruikten de bruid (het Israël Gods) tot hunne doeleinden, legden haar een taak op die niet de hare was: wereldsche macht en grootheid te bevorderen door verbintenissen met andere volkeren enz., maakten haar aldus tot bewaakster van hunne wijngaarden. Vgl. b.v. Os. V 10-11: ‘Juda's vorsten zijn aan grensverleggers gelijk geworden, - over hen zal Ik mijne gramschap uitstorten als water; Ephraïm staat schuldig aan verdrukking en rechtsverkrachting, omdat hij zich vermeten heeft valschheid achterna te loopen’.</note>:</l>
<l>mijn eigen wijngaard<note n="1074">Hebr. letterlijk: ‘den wijngaard die aan mij (is)’. Zij bedoelt zich zelve, haar schoonheid (de witte tint), die wel lijden moest door de zonnestralen waaraan zij op de wijnbergen van haar broeders was blootgesteld. VIII 12 noemt de bruidegom de bruid met dezelfde uitdrukking ‘mijn eigen wijnberg’. In den allegorischen zin is ook Israël de wijngaard (zie VIII noot 26).</note> heb ik niet bewaakt.</l></verse>
<verse osisID="Song.1.6"><l> Zeg mij, mijn zielsbeminde, </l>
<l>waar gij weidt, </l>
<l>waar gij 's middags legert<note n="1075">Hebr. ‘doet legeren’, nl. de schapen. Des middags rust de herder met zijne kudde in de schaduw en neemt zijn maaltijd. - In dit liedje (v. 6-7) is de bruid eene herderin en de bruidegom een herder. In het vorige was de bruid eene wijngaardenierster; zie Inleiding blz. 193. De eerste strofe (v. 6) van ons liedje vertolkt de verzuchting der herderin naar haren herder en de vraag naar zijne verblijfplaats, waar zij hem wil opzoeken. De tweede (v. 7) schijnt niet het antwoord te zingen van den herder, die haar met lieflijker namen dan schoonste der vrouwen aanspreekt, maar van de bruidsmeisjes (vgl. V 9 b). Men vergete alweer niet dat we met geen dramatische tafereelen te doen hebben, maar met Israëlietische minne-of bruiloftsliedjes, die gezongen worden en waarin ook idyllische tooneeltjes uit den schoonen tijd der eerste frissche liefde worden herdacht - De gewijde schrijver bond de twee liedjes in zijn bundel bij elkaar en zingt ze nu op zijne ééne allegorische bruid en haar Bruidegom, Wijngaardenier en Herder tevens met en over zijne bruid. Vgl. Jer. II 2: ‘Ik ben om uwentwil gedachtig geweest aan de genegenheid uwer jeugd, aan de liefde van uwen bruidsstaat, toen gij Mij volgdet in de woestijn’ (het land der nomaden). Ps. XXIII (Vulg. XXII) 1: ‘Jahwe is mijn herder’. Ezech. XXXIV 11, 15: ‘Dit zegt de Heere (Jahwe) God: zie, Ik, Ik zelf zal mijne schapen opzoeken en naar hen omzien..... Ik, Ik zal mijne schapen weiden en Ik zal ze doen legeren, zegt de Heere God’. Voor den typischen zin vgl. Joan. X 14: ‘Ik ben de goede herder’ enz.</note>, - dat ik niet zwerven ga<note n="1076">Zoo ook de Pesjita en andere oude vertalingen. De Sept. heeft met Hebr.: ‘opdat ik niet zij (Hebr. letterlijk: “waarom toch zou ik zijn”) als eene omhulde’ (in plaats van ‘zwervende’). Het verschil berust op verplaatsing van eene letter in het betreffende woord. De Hebr. tekst schijnt beïnvloed te zijn door Gen. XXXVIII 14-15; eene ‘omhulde’ zou voor eene publieke vrouw zijn aangezien. Ook ‘zwervend’ kan die bijbeteekenis hebben (‘zwerfster’). De bruid vreest, daarvoor te zullen worden aangezien zoo zij haren herder niet vindt, en ook de vrees voor een ernstig gevaar, als onmiddellijk gevolg daarvan, is niet uitgesloten. Ook in den hoogeren zin is de gedachte van toepassing; dan zijn de genooten (hierna) ook dezelfden als Ps. XLIV 8.</note></l>
<l>achter de kudden uwer genooten.</l></verse>
<verse osisID="Song.1.7"><l> Indien gij 't zelf niet weet, </l>
<l>o schoonste der vrouwen, </l>
<l>ga uit en volg het spoor der kudden, </l>
<l>en hoed uwe geitjes </l>
<l>nabij de herdershutten<note n="1077">Schoonste der vrouwen; zoo ook in de oud-Egyptische poëzie. Het antwoord (der meisjes) is gezocht naïef en heeft iets luimigs, passend in zoo'n liedje: daar uw beminde een herder is en gij eene herderin, moet ge met uw geitjes de herdershutten in het veld maar opzoeken, dan zal hij u wel ontdekken en u vertellen wat gij weten wilt. - Zoo had Israël ook de herdershutten van Bethlehem moeten opzoeken om zijn Herder te vinden. Vgl. Ezech. XXXIV 23: ‘En Ik zal over hen verwekken een eenigen herder, die hen weiden zal, mijnen dienstknecht David; hij, hij zal hen weiden en hij zal hun ten herder zijn’. Os. III 5: ‘De kinderen van Israël zullen zich bekeeren, en Jahwe, hun God, zoeken, en David, hun koning, en met vreeze zullen zij komen naar Jahwe en naar zijn goed’. Jer. XXX 9: ‘Zij zullen Jahwe hunnen God dienen, en David, den koning dien Ik hun verwekken zal’. David, type van den Herder der toekomst, was een herder van Bethlehem: daar, bij de herders, moest de nieuwe David dus te vinden zijn. Merk hierbij op dat het woord David hetzelfde is als dôd (‘beminde’), hetwelk op de lippen der bruid als bestorven ligt: dôdi ‘mijn beminde’.</note>.</l></verse>
<verse osisID="Song.1.8"><l> Met mijn span<note n="1078">Hebr.: ‘met mijne merrie’. Men kan echter ook vertalen: ‘met eene merrie’. Pharao's wagens heeft men met de Pesjita als enkelvoud op te vatten voor ‘pronkwagen’, evenals ‘huizen’ v. 16 voor ‘paleis’, III 1 en 8 ‘nachten’ voor ‘diepen nacht’, VIII 13 ‘tuinen’ voor ‘grooten’ of ‘prachtigen tuin’. De vreemde vergelijking van een meisje met een schoone merrie is in het Oosten en zelfs bij classieke dichters niet ongewoon. In een Palestijnsch liedje wordt eene vrouw met den naam van ‘rasmerrie’ gevleid, in een ander wordt een meisje geprezen als ‘eene vierjarige jonge merrie’ en in een Arabisch klaaglied heet het van eene overleden jonge vrouw: ‘o die jonge merrie, wier teugel paarlen en koralen zijn’. De Grieksche dichter Theocritus prijst Helena als ‘een Thessalisch ros voor een wagen’ en Anacreon spreekt een meisje aan als een ‘Thracisch veulen’, terwijl Horatius van Lyde zegt dat zij op het veld rondspringt ‘als een driejarig veulen’. In ons lied is het Egyptische paard, en dan wel dat voor den pronkwagen van Pharao, het type van een schoone merrie. Salomon betrok volgens III Reg. X 28 paarden uit Egypte; zijn wagen en paarden, van hoogen prijs, worden (v. 29 ald.) als iets bijzonders vermeld. - De eerste strofe (v. 8-10) van dit liedje (v. 8-13), door de bruidsjuffers gezongen (niet in tegenwoordigheid van den bruidegom), is gesteld in den toon eener aanspraak van den koning (vgl. v. 11 a) tot zijne ‘vriendin’ (zoo letterlijk voor liefste). Zij staat hier als in tegenstelling met het voorafgaande liedje, waar de bruidegom een eenvoudige herder is, zooals de bruidsmeisjes in v. 7 nog eens half spottend haar toezongen.... Doch neen, hij is op de bruiloft geen herder, maar een koning, liefst Salomon! Voor den gewijden schrijver is de Bruidegom werkelijk Herder en Koning tevens: daarom past dit liedje hier in den allegorischen zin uitstekend. Vgl. voor dien zin Zach. X 3: ‘Tegen de herders is mijne gramschap ontstoken en over de belhamels zal Ik bezoeking brengen: want bezocht heeft Jahwe der heerscharen zijne kudde, het huis Juda, en het gemaakt als zijn pronkros in den strijd’. Ook hier dus herder en koning. - En voor den typischen zin Apoc. VI 2: ‘En zie, ik zag een wit paard, en diens berijder had een boog, en hem werd eene kroon gegeven, en zegevierend trok hij uit ter overwinning’. Het witte paard is de leerende Kerk.</note> voor Pharao's wagen </l>
<l>vergelijk ik u, mijne liefste.</l></verse>
<verse osisID="Song.1.9"><l> Schoon zijn uw wangen als van een tortel;</l>
<l>uw hals is als juweelen<note n="1079">Hebr.: ‘Schoon zijn uw wangen in de hangers, uw hals in de paarlen’. Vulg. en Sept. lazen beide malen als i.p.v. ‘in’ (gewone verwisseling van b en k). De vertaling ‘hangers’ (thôrim, dat ook ‘tortelduiven’ beteekent) en ‘paarlen’ is niet geheel zeker. Onder de ‘hangers’ zijn zeer waarschijnlijk de op het voorhoofd en de slapen afhangende munten (liefst oude en van goud, vgl. v. 10 a) te verstaan, die nu nog tot den meisjestooi behooren; misschien ook oorhangers. De ‘paarlen’ (Hebr. eigenlijk ‘doorboorde’ dingen) kunnen ook koralen of kleine schelpjes zijn, in een snoer om den hals gedragen. In een Palestijnsch liedje zingt men: ‘o gij, op wier voorhoofd Turksche munten hangen’. In een ander: ‘zij legde gouden munten aan, onder de kin een snoer van paarlen’. Na de vergelijking met een koninklijke merrie kan ook aan het tooisel van een paard gedacht zijn; vgl. in noot 22 de ‘jonge merrie, wier teugel paarlen en koralen zijn’, alsmede Judic. VIII 21 en 26 met de noten.</note>.</l></verse>
<verse osisID="Song.1.10"><l> Gouden hangers<note n="1080">Eveneens thôrim. Daar uw eenvoudige smuk u reeds zoo goed staat, zullen wij (meervoud, i.p.v. enkelvoud, bij een besluit, vgl. Gen. I 26) u nog schooneren geven. Ps. XLIV 10 is de bruid gesmukt met goud van Ophir.</note> willen we u maken, </l>
<l>met zilveren knoppen<note n="1081">Haupt denkt aan de zilveren belletjes, die nu nog aan het hoofdtooisel der bruid bevestigd worden en gewoonlijk slechts bij den dans worden gehoord. Grätz leest met een kleine verandering ‘halssnoeren’ (als Judic. VIII 26). - Ezech. XVI 11-13 zegt God tot Jerusalem: ‘Ik pronkte u op met pronk, gaf u spangen aan de armen, eene keten om den hals; ik deed u een ring in den neus, hangers in de ooren, zette u een prachtige kroon op het hoofd. Zoo waart gij versierd met goud en zilver’. Voor den mystieken zin vgl. de woorden van St. Agnes in haar Officie: ‘Mijne rechterhand en mijn hals smukte Hij met kostbare steenen, mijne ooren met onschatbare paarlen, en Hij behing mij met in lentegloed schitterende edelsteenen; een omslag van goud geweven deed Hij mij aan, en met kleinoodiën van onmetelijke waarde tooide Hij mij’.</note>.</l></verse>
<verse osisID="Song.1.11"><l> Zoolang de koning in zijn diwan<note n="1082">Het hier staande Hebr. woord komt van sabab ‘rondgaan’. Het zal hier ‘kring’ (van vrienden), ‘tafelronde’, beteekenen. De vergadering der rijksgrooten van een Oostersch koning heet zijn diwan. Zoo heet verder ook de prachtig gestoffeerde lage sofa, waarop de heer des huizes rust wanneer hij bezoekers ontvangt. De bruid schijnt die vergelijking van haar bruidegom met een koning niet te wenschen. Zij heeft hem liever als herder. Dat zegt zij in deze strofe (v. 11-13) tot haar gezellinnen: een koning is dikwijls bij zijne grooten en hovelingen, in zijn diwan, en heeft voor zijn gemalin slechts weinig tijd, maar terwijl de koning in zijn diwan is, zal ik mijnen herder de nardus mijner liefde kunnen wijden, en zal hij mij zijn een geurend mirretaschje en een hennabloem.</note> is, </l>
<l>geeft mijne nardus haren geur<note n="1083">Nardus, een zeer welriekend reukwater, bereid uit eene plant van de familie der valeriaanachtigen, uit Indië afkomstig. De Indische naam naladâ (Sanscriet) kreeg in Perzië den vorm nardîn, in 't Hebr. nêrd (hier en IV 14), meerv. nerâdim (IV 13). De echte nardus had bij de ouden hooge waarde, vgl. Marc. XIV 3 en Jean. XII 3-5. De beste nardus komt van de nardostachys Jatomansi, gelijkend op onze schorseneer; ook de Syrische nardus (vermoedelijk van valeriana sambucifolia) was zeer gezocht. - Het uitstorten van reukwater (of welriekende olie) over zijn lichaam was den Heer een bewijs dat de zondares, die zulks deed terwijl Hij aan tafel lag, ‘veel beminde’ (Luc. VII 37-47, vgl. Matth. XXVI 7 en Marc. en Joan. l.l. c.c.). Onze bruid kan haar beminde slechts de nardus harer liefde schenken, die beter is - wil ze zeggen - dan de fijne nardus eener koningin. Dat doe ook de christen ziel!</note>.</l></verse>
<verse osisID="Song.1.12"><l> Een mirretaschje<note n="1084">Eigenlijk een ‘bundeltje mirre’, naar het Hebr. beter taschje (Gen. XLII 35; Agg. I 6). Mirre is een zeer gezochte welriekende gomachtige hars, die uit een balsemstruik, balsamodendron myrrha, vloeit, welke uitsluitend in Arabië voorkomt. De fijnste mirre is die welke vanzelf uit de schors vloeit en dik vloeibaar blijft (vgl. hierna V 5 en 13; Exod. XXX 23; Eccli. XXIV 20); de door insnijding verkregene verhardt en komt in den vorm van bruine korrels in den handel. Voor het gebruik vgl. Esth. II 12; Ps. XLIV 9; Prov. VII 17; Joan. XIX 39 (lijkbalseming, ook bij de Egyptenaren); Marc. XV 23 (in wijn, volgens den Talmud bij terechtstellingen ook wierook in wijn). Hierna III 6 wordt mirre met wierook als brandbaar reukwerk vermeld. Onze plaats doet vermoeden dat men de mirre ook in een taschje op de borst droeg. Want commorabitur moet slaan op het mirretaschje, evenals in de gaarden van Engaddi hierna op de hennabloem; daarom vertalen wij: ‘rust het’. Het hier staande Hebr. woord voor ‘taschje’ tzerôr beteekent echter ook ‘steentje’, en op een opschrift van Tel-el-Amarna komt dezelfde uitdrukking voor in den zin van mirrekorrels, dien ze ook hier kan hebben. - Voor den mystieken zin vgl. de woorden uit het Officie van St. Cecilia: ‘De roemruchte maagd droeg steeds het Evangelie van Christus op hare borst en liet niet af, bij dag of nacht, van goddelijke samenspraken en gebed’.</note> is mijn beminde mij, </l>
<l>tusschen mijne borsten rust het.</l></verse>
<verse osisID="Song.1.13"><l> Een hennatros<note n="1085">Een hennabloem, die gelijkt op een druiventros. De henna, oudtijds cyper (zoo ook Vulg.), komt in de H. Schrift slechts hier en IV 13 voor (doch zie VII noot 29). De naam komt van 't Hebr. koter. De lawsonia alba, zooals haar technische naam luidt, is een struik met houtachtigen stengel, langwerpige frisch-groene bladeren en welriekende witte of gele bloemen, die in trossen bloeien en ook aan de in haar nabijheid groeiende druiven haar reseda-achtigen geur mededeelen. Van de gedroogde bladeren maakt men een poeder, dat onder den Arabischen naam ‘henné’ in het Oosten ter markt komt en nu zoowel als oudtijds dient om aan het haar, aan het inwendige der hand en aan de nagels een roode tint te geven. In Palestina gedijt de plant nu nog slechts te Engaddi.</note> is mijn beminde mij, -</l>
<l>in de gaarden van Engaddi<note n="1086">Engaddi, Hebr. Engedi (d.i. ‘Geitebokjesbron’), lag in de Woestijn van Juda (Jos. XV 62), aan de Doode Zee (Ezech. XLVII 10), beschermd door schier onbestijgbare rotsen, waar David zich eens in een spelonk verborg voor Saül (I Reg. XXIV 1-4). Eusebius en Hiëronymus kenden ten W. der Doode Zee nog een groot Jodendorp, ‘vanwaar de balsem kwam’. De vroegere naam was Asasonthamar (‘waar men palmen snijdt’), Gen. XIV 7 en II Par. XX 2; deze naam schijnt nog gedeeltelijk bewaard in het tegenwoordige wadi Hadzâdzâ, ten N. van de bron Ain-Dzjedi d.i. Engedi. Deze bron ontspringt op een terras 120 meter boven den spiegel der Doode Zee; haar zoet water voedt zeldzame planten en trekt vogels en insecten uit de streek der Doode Zee; de palm en de wijnstok (onze tekst zegt letterlijk ‘wijngaarden’) zijn verdwenen, maar de oude wijnbergen zijn er nog, ook sporen van tuinen.</note>.</l></verse>
<verse osisID="Song.1.14"><l> Zie, schoon zijt gij, mijne liefste<note n="1087">Wij houden v. 14 - II 7 voor één liedje, waarin ons een liefelijk tafereeltje geschilderd wordt uit het herdersleven der twee gelieven. Zij rusten in het groene lommer (vgl. noot 19) en zijn den koning te rijk af (vgl. v. 15 c-16). De bruidegom spreekt v. 14, de bruid v. 15, de bruidegom v. 16. De eerste strofe (v. 14) keert IV 1 terug, doch daar met een regel meer. Het lied sluit goed aan bij de gedachte van v. 12-13.</note>, </l>
<l>zie, schoon zijt gij. </l>
<l>Uw oogen als van duiven<note n="1088">Vulg. heeft letterlijk: ‘uwe oogen (zijn) van duiven’. Dien zin kan ook het Hebr. hebben, doch beter leest en vertaalt men: ‘uwe oogen zijn als duiven’ (vgl. V 12). Hetzelfde IV 1.</note>!</l></verse>
<verse osisID="Song.1.15"><l> Zie, schoon zijt gij, mijn beminde, en verrukkelijk. </l>
<l>Ons leger is vol bloemen<note n="1089">Hebr.: ‘is groenend’, nl. (naar den gewonen zin van het woord) in 't groene lommer. Tegenstelling met een vertrek in het koninklijk paleis. In een Arabisch lied zingt men de bruid toe: ‘Jasmijn zij uw leger, en rozen uw dek’.</note>.</l></verse>
<verse osisID="Song.1.16"><l> Van ceders zijn de balken van ons paleis<note n="1090">Eigenlijk ‘huizen’, d.i. paleis.</note>, </l>
<l>van cypressen onze wandpaneelen<note n="1091">Het Hebr. woord schijnt naar het Syrisch ‘planken’ te beteekenen. Met een kleine verandering lezen echter Wetzstein en Zapletal beter: ‘en onze wanden’. De grondtekst zegt duidelijk dat ceders de balken, cypressen de wanden van het paleis vormen, zoodat de opvatting (die ook in de Vulg. schijnt te liggen), volgens welke er sprake zou zijn van een werkelijk huis, waarvan de balken van cederhout en de ‘paneelen’ van cypressenhout gemaakt zijn, onjuist is. Blijkbaar wordt een lommerrijke plaats beschreven onder de takken der hooge ceders en tusschen altijd groene cypressen (waarschijnlijker, volgens sommigen, hier een andere soort edele den, welker stam van grond op takken heeft, die dicht met naalden bezet zijn). Daar de bruid bij den gewijden schrijver allegorie is voor Israël, is het groene ‘paleis’ het land Chanaän. Het lied is zoo een idyllische schildering van den goeden ouden tijd, toen Israël nog geen koningen had met hunne paleizen en hun wereldsch gedoe, nog leefde in zijn eenvoudige herderszeden en onder de rechtstreeksche schutse en leiding van zijn God. Voor den hoogeren zin vgl. nog II noot 3.</note>.</l></verse>
</lg></chapter>
<chapter osisID="Song.2"> 
<title type="chapter">Hoofdstuk II.</title>
<p>Vervolg (v. 1-.7 Lentelied: de bruidegom noodigt de bruid naar buiten (v. 8-15); samenzijn tot den avond (v. 16-.17</p><lg>

<verse osisID="Song.2.1"><l> Ik ben een bloem des velds, </l>
<l>een lelie der dalen<note n="1092">Er is o.i. geen voldoende reden om hier een nieuw liedje aan te nemen. De bruid spreekt v. 1, de bruidegom v. 2, de bruid v. 3 a-b, elk in twee versjes; daarna weer de bruid in een stroofje van vier, v. 3 c-4, en een van vijf versjes v. 5-6; eindelijk in vier versjes de zanger (dichter) tot de ‘dochters van Jerusalem’ v. 7. - Naar den grondtekst is de bedoelde bloem des velds (Hebr.: ‘van de (vlakte) Saron’) eene knolplant, waarschijnlijk de eenvoudige crocus, die juist in de vlakte Saron (aan de kust van de Middellandsche Zee ten Z. van den Karmel) overvloedig voorkomt. De lelie, zooals het Hebr. sjosjanna hier en elders vertaald is, wordt dikwijls in het Hooglied en ook elders genoemd en schijnt een veel voorkomende bloem der dalen (‘des velds’ Matth. VI 28) te zijn. Waarschijnlijk is meestal de in Palestina veelvuldig en in meerdere kleuren (vooral wit en blauw) voorkomende iris of zwaardlelie bedoeld, hoewel ook de eigenlijke witte lelie voorkomt. De bruid wil zeggen dat de bruidegom zich in het natuurpaleis van ceders en cypressen, waarvan hij I 16 sprak, dan ook moet tevreden stellen met een gewone bloem des velds, maar die toch ook hare schoonheid heeft. Merkwaardigerwijze zegt de Heiland aangaande de leliën des velds, dat zij schooner zijn dan ‘Salomon in al zijne heerlijkheid’ (Matth. VI 29, Luc. XII 27). I Par. XXVII 29 staan Saron en de dalen bij elkaar als weideplaatsen (onder David), de eerste voor groot, de laatste voor klein vee. Voor den allegorischen (en typischen) zin vgl. Is. XXXV 1-2: ‘Juichen zal de wildernis (= Israël) en bloeien zal zij als de lelie (ook Os. XIV 6); de heerlijkheid van den Libanon is haar gegeven, de pracht van den Karmel en van Saron’. - Ten N. van Saron en ten Z. en Z.O. van den Karmel lag een woudrijk en vruchtbaar gewest, dat waarschijnlijk met het ‘woud’ (Hebr. jaʽar) van Is. X 18, XXIX 17 en XXXII 15 bedoeld is (v. Kasteren). Vgl. ook Jos. XVII 15 en 18. Misschien wordt in v. 3 hierna met ha-jaʽar (Hebr.) op dezelfde woudstreek gezinspeeld. Jos. XVI 8 en XVII 7-8 komt eene plaats Thappuach voor, ongeveer in dezelfde streek. Eigenaardig is het dat de bruidegom v. 3 een thappuach (appelboom) genoemd wordt onder de boomen van ha-jaʽar.</note>.</l></verse>
<verse osisID="Song.2.2"><l> Als een lelie tusschen de doornen </l>
<l>is mijne liefste onder de dochters<note n="1093">In de bescheiden vergelijking der bruid vindt de bruidegom juist aanleiding om haar te verheffen. Onder de doornen zijn distelplanten (met bloemen) te verstaan: de bruid is de lelie, de andere meisjes zijn slechts distelbloemen.</note>.</l></verse>
<verse osisID="Song.2.3"><l> Als een appelboom tusschen 't woudgeboomte </l>
<l>is mijn beminde onder de zonen. </l>
<l>In de lommer van dien ik begeerde zit ik, </l>
<l>en zoet voor mijn gehemelte is zijn vrucht<note n="1094">Vgl. Ps. XLIV 3: ‘Schoon zijt gij (bruidegom) boven de zonen der menschen’. Tegenover den lof van den bruidegom stelt de bruid de vergelijking van een heerlijken vruchtboom (thappuach, appelboom, moet in 't algemeen een boom met geurige vruchten aanduiden) met het wilde houtgewas. Die boom is niet slechts schoon, vergeleken bij de boomen (struiken) des wouds, maar de bruid kan ook rusten in zijn lommer en van zijne vruchten genieten. Zoo is het groene lommer van I 15 c de bruidegom zelf geworden, een lommerrijke en heerlijke vruchtboom. Vgl. voor den allegorischen zin Ps. CXVIII 103: ‘Hoe streelend voor mijn gehemelte zijn uwe woorden, meer dan honing voor mijn mond’. Os. XIV 9: ‘Ik zal (voor Ephraïm) zijn als een lommerrijke cypres, en uit Mij wordt uwe vrucht gevonden’. Ps. XXXIII 9: ‘Proeft en ondervindt dat de Heer liefelijk is’. Eccli. XXXIV 19-20: ‘De oogen des Heeren (= Jahwe) zijn gericht op wie Hem liefhebben; Hij is dekschild van sterkte en stut van kracht, bescherming tegen den gloedwind en lommer tegen middaghitte.... Hij geeft gezondheid, leven en zegening’ (naar het Grieksch); vgl. ook Is. IV 5-6. Hiermede te vergelijken (voor den symbolischen zin) Apoc. XXII 2: ‘Midden op het plein (van het hemelsche Jerusalem), en aan weerszijden van den stroom (van het water des levens), staat de boom des levens, dragend twaalfderlei vruchten en elke maand gevend zijne vrucht, en de bladeren des booms zijn tot gezondheid der volkeren’. En II 7 ald.: ‘Wie overwint, hem zal Ik geven te eten van den boom des levens, die staat in het paradijs Gods’. De typische zin heeft zijn tekst in het woord van den Bruidegom tot de ‘dochters van Jerusalem’: ‘Indien men zóó handelt met den groenen boom, wat zal er dan met den dorren geschieden’ (Luc. XXIII 31; hetzelfde woord beteekent boom en hout). Toen Hij dit zeide, droeg Hij den boom, welks zoete vrucht Hij zelf, daaraan stervend, wezen zou voor zijne Bruid, terwijl Eva, des eersten Adam's bruid, de vrucht des doods geplukt had van den boom in 't paradijs. Vgl. de woorden uit den kerkelijken hymnus Lustra sex: ‘het trouwe kruis, onder alle de ééne edele boom’.</note>.</l></verse>
<verse osisID="Song.2.4"><l> Hij bracht mij in het wijnvertrek<note n="1095">Hebr.: ‘in het huis des wijns’. De zin is: hij doet mij zijn wijn, d.i. zijne liefde, genieten, die beter is dan de wijn des konings (vgl. I 1 b).</note>, </l>
<l>hij richtte op mij de liefde<note n="1096">Hebr.: ‘zijne banier op mij (is) liefde’. Het Hebr. degel beteekent ‘legerbanier’. Wij zien geen reden een andere lezing van het Hebr. aan te nemen. Ook hier is te denken aan tegenstelling met een gewonen koning: de koning roept de zijnen samen onder zijne legerbanier ten eigen nutte (vgl. I Reg. VIII 11-12 a), doch de banier des bruidegoms is de liefde, die de bruid bij hem wenkten haar beschermt. - In den allegorischen zin, op Jahwe en het volk Israël, is het woord nog passender en de tegenstelling (God en de koning) treffender.</note>.</l></verse>
<verse osisID="Song.2.5"><l> Steunt mij met bloemen, </l>
<l>stut mij met appelen<note n="1097">Het liedje laat de bruid als bezwijmen in den liefderoes. In den mystieken zin is dat de extase. - Voor bloemen heeft het Hebr. ʼasjisjôth, waarvan het enkelvoud elders waarschijnlijk ‘druivenkoek’ beteekent, een verfrisschende lekkernij (vgl. II Reg. VI 19, Os. III 1). De Vulg. schijnt tzitzôth gelezen te hebben. Appelen (tappoechim), de een of andere ‘geurige vrucht’, de vrucht met welks boom zij den bruidegom vergeleken heeft (zie noot 3); Haupt denkt aan de alruin, den ‘liefdes-appel’, door de Arabieren toeffâch (= Hebr. tappoeach) ed-dzjin, zooveel als ‘duivelsappel’, genoemd. Zie verder VII noot 32.</note>, </l>
<l>want ik ben krank van liefde<note n="1098">Deze uitdrukking komt ook V 8 voor; doch daar is de oorzaak smartelijk verlangen. In een oud-Egyptisch lied is de minnaar ‘krank van liefde’.</note>.</l></verse>
<verse osisID="Song.2.6"><l> Zijn linkerarm zij onder mijn hoofd, </l>
<l>en zijn rechter omvatte mij!</l></verse>
<verse osisID="Song.2.7"><l> Ik bezweer u, dochters van Jerusalem, </l>
<l>bij de gazellen en hinden der velden<note n="1099">Hebr. ‘des velds’. Het beeld is aan de herderstaal ontleend. De gazelle is een beeld van vlugheid en sierlijkheid, het hert (vrouwelijk hinde) van kracht en schoonheid. De zin is: ik bezweer u bij al wat voor u schoon en lief is - en waarmee gij zelf te vergelijken zijt. Niet willekeurig is de keuze der vrouwelijke dierennamen; toch heeft het werkwoord ook hier den mannelijken vorm, en zelfs het persoonlijk voornaamwoord ulieden. In de Oostersche minnezangen wordt een meisje zeer dikwijls met den vleinaam ‘gazelle’ betiteld. Het Hebr. heeft: ‘of hinden’, doch dat is een hoorfout (oe ‘en’ gehoord als ʼoe, dat ongeveer als joe wordt uitgesproken). Vgl. Prov. V 18-19 (naar den grondtekst; zie ook de noot ald.): ‘Verheug u in de vrouw uwer jeugd, die aanminnige hinde, die bevallige gazelle; dat hare borsten (of liefkoozingen) u steeds verkwikken! Moogt gij in hare liefde voortdurend zwijmelen!’ - Daar het geheel niets dan een liedje is, wordt deze strofe (v. 7) o.i. het passendst als een eigen woordje van den dichter opgevat, door het koor te zingen. De strofe komt ook III 5 en VIII 4 voor. Men heeft het vreemd gevonden dat men haar niet bezweert bij God of iets goddelijks. Doch ook in Arabische liedjes wordt b.v. gezworen bij de wangen der beminde, bij hare oogleden, haar voorhoofd, heur haren, haar mond.</note>: stoort noch wekt de geliefde<note n="1100">Hebr.: ‘de liefde’. Wij zien geen reden om hetzij met Vulg. geliefde te vertalen (abstractum pro concreto) of met sommigen het woord naar die opvatting te vocaliseeren. De zin der aan stoort noch wekt beantwoordende Hebr. woorden (twee vormen van hetzelfde werkwoord, de eenvoudige en de versterkende) is: verstoort deze zalige liefde niet.</note></l>
<l>vóór zij het zelve wenscht<note n="1101">Wij meenen het Hebr. te moeten vertalen: ‘zoolang zij (de liefde) zich verlustigt’ (geniet), niet: tot zij zelve menscht gewekt te worden. ‘Zoolang’, evenals I 11 a; ‘zich verlustigt’, het woord beteekent nooit iets anders dan: lust- welgevallen, genot (aan iets) hebben, wat hier voor ‘gewekt worden’ toch niet het geval kan zijn. De zin is dus: stoort de liefde niet in haar geneugten. - De allegorische zin (ook in den typischen en mystieken zin van toepassing) is: O gij dochters van Jerusalem (zie I noot 13), verstoort en bederft toch niet het innige liefdeverkeer tusschen God en zijn volk! Voor den mystieken zin vgl. het verhaal van Maria, ‘die aan Jesus' voeten zat en zijn woord aanhoorde’, en Martha, die ‘bezorgd en bekommerd’ was ‘over vele dingen’. ‘Eén ding - zegt de Heer tot haar - is noodzakelijk; Maria nu heeft het beste deel verkoren, dat haar niet zal afgenomen worden’ (Luc. X 38-42).</note>.</l></verse>
<verse osisID="Song.2.8"><l> Hoor! Mijn beminde<note n="1102">Waar de vorige liederen eene aanduiding geven, verplaatsen ze ons in den zomer (zie I 6, 15 c-16, II 3). Hier (v. 1-15) hebben we een lentelied, het lieflijkste stuk poëzie van het Hooglied. Het tooneel wordt in het liedje zeer duidelijk geschetst: in den vroegen morgen van een jongen lentedag ziet de bruid door het tralievenster (vgl. Judic. Inl. blz. 145, aant. 44) van haar nederig huisje op het land haren beminde met vlugge schreden naderen over den heuvel, waarop haar vertrek uitziet. Zij dacht aan hem (vgl. III 1 en V 2), ze voelt hem komen, ja ze hoort hem al in de verte vóór een menschelijk oor hem hooren kan. Het lied is een keurige schildering van het doen eens vurigen minnaars in de landelijke bergstreken van Palestina. In den allegorischen zin herinnert het lied ons aan de ‘liefde van ouds’, in Israël's jeugd, waarvan Jeremias gewaagt (II 2, XXXI 3). Het huis is het ‘huis Israël’, waarvan de profeten schier op elke bladzijde spreken. De bergen en heuvels (v. 8) zijn de ‘bergen van Israël’ (Ezech. XXXIX 4, vgl. Is. LII 7). De wijngaard (vgl. v. 13 b), dien de bruidegom ‘onzen wijngaard’ (v. 15 Hebr. meervoud) noemt, is de ‘wijngaard van Jahwe der heerscharen’ (Is. V 7, Jer. II 21), en het land met zijn bloemen en wijnbergen en vijgeboomen, dat ‘ons land’ (v. 12) heet, is het ‘heerlijke land’ (Dan. XI 41), het land van Emmanuel (Is. VIII 8); vgl. Ps. CXIII 1. ‘toen Israël uit Egypte kwam, werd Juda zijn heiligdom, Israël zijn machtsgebied’.</note>!</l>
<l>Zie daar komt hij, </l>
<l>huppelend op de bergen, </l>
<l>springend over de heuvels.</l></verse>
<verse osisID="Song.2.9"><l> Mijn beminde lijkt een gazel </l>
<l>en een jong der herten<note n="1103">Hier staan de namen der mannelijke dieren; zie noot 8. Vgl. ook v. 17 en VIII 14, alsmede II Reg. XXII 34 (Ps. XVII 34) en Hab. III 19: ‘Hij (Jahwe) maakt mijne voeten als die van hinden, en doet mij treden op mijne hoogten’.</note>. </l>
<l>Zie, daar staat hij </l>
<l>achter onzen muur<note n="1104">D.i. vóór ons huis. Naar het Assyrisch zou het woord kothel. dat slechts hier in den Bijbel voorkomt, niet een muur, maar waarschijnlijk een nevenbouw van het huis aanduiden (Winckler), doch in het Joodsch-Arameesch beteekent kotêhla werkelijk muur (wand).</note>. </l>
<l>Hij spiedt door het venster, </l>
<l>blikt door de tralies.</l></verse>
<verse osisID="Song.2.10"><l> Wacht, mijn beminde spreekt tot mij<note n="1105">Volgt het eigenlijke lenteliedje van den beminde. Het verschilt van de rest ook eenigszins in het metrum.</note>:</l>
<l>Sta op, maak spoed<note n="1106">Maak spoed ontbreekt in den grondtekst, evenzoo mijne duif hierna.</note>, mijne liefste, </l>
<l>mijne duif, mijne schoone, en kom!</l></verse>
<verse osisID="Song.2.11"><l> Want nu is de winter over, </l>
<l>de regen<note n="1107">De regentijd valt ongeveer samen met den winter: December tot en met Februari. De lente begint omstreeks half Maart.</note> is voorgoed voorbij.</l></verse>
<verse osisID="Song.2.12"><l> De bloemen ziet men op ons land<note n="1108">Hebr. eenvoudig: ‘in (op) het land’; hierna, in c, staat evenwel ons. De reizigers geven hoog op van de bloemenpracht in sommige streken van Palestina, b.v. tusschen Tiberias en den berg Thabor.</note>. </l>
<l>De snoeitijd<note n="1109">Hebr. zamîr, beter zemîr (‘gezang’) te lezen, dus: ‘de tijd des gezangs’ (vgl. het volgende); de snoeitijd, nl. van den wijnstok, die reeds bloeide (v. 13), was voorbij.</note> is gekomen. </l>
<l>'t Gekir der tortelduif </l>
<l>liet in ons land zich hooren.</l></verse>
<verse osisID="Song.2.13"><l> De vijgeboom zet zijne vijgjes<note n="1110">Hebr. ‘paggim’, waarschijnlijk de in den winter overgebleven kleine vijgen, die in de lente beginnen te rijpen.</note> aan;</l>
<l>de wingerds bloeien<note n="1111">Het woord semâdar (‘bloesem’ van den wijnstok) staat hier grammaticaal onpassend en is oorspronkelijk een verklarende bemerking van den afschrijver bij ‘en de wijnstokken geven geur’ (Hebr.), namelijk - zegt de bemerking - de bloesems der wijnstokken; het woord staat ook v. 15 c. De bloesem van sommige wingerdsoorten is zeer welriekend. - Bij deze strofe sluit o.i. die van v. 15 het best aan, zoo men leest: ‘Men ving voor ons de vosjes’, zie noot 22.</note> en geven hun geur. </l>
<l>Sta op, mijne liefste, </l>
<l>mijne schoone, en kom!</l></verse>
<verse osisID="Song.2.14"><l> Mijne duif in de holen der rots, </l>
<l>in de holte van den steenmuur<note n="1112">Hebr.: ‘in de holten der (steile) klip’. Vgl. Jer. XLVIII 28: ‘Verlaat de steden en gaat wonen op de rots, bewoners van Moab! en wordt gelijk aan de duif, die nestelt aan de overzijde van den afgrond’. ‘Rotsduiven’ komen in Palestina veelvuldig voor, in 't bijzonder de in spleten en kloven nestelende columba Schimperi.</note>, laat mij zien uw gelaat, </l>
<l>uw stem mij in de ooren klinken!</l>
<l>Want uwe stem is zoet, </l>
<l>en uw gelaat is schoon.</l></verse>
<verse osisID="Song.2.15"><l> Vangt<note n="1113">Dit stroofje (v. 15) wordt gewoonlijk opgevat als een wijngaardliedje, dat door de bruid (als antwoord op de uitnoodiging om hare stem te laten hooren) of mede door den bruidegom (nadat zij bij hem gekomen is) zou gezongen zijn. Anderen vatten het op als een op zich zelf staand liedje. Al deze verklaringen zijn gezocht. Het stukje is o.i. van zijn plaats gerukt en behoort te volgen op v. 13 b, waar het zeer natuurlijk bij aansluit wanneer men het woord echezoe (vangt) vocaliseert als ʼachezoe: ‘zij hebben gevangen’, d.i. ‘men heeft gevangen’. Dus (v. 13 b): ‘en de wingerds geven geur’, immers (v. 15) ‘men heeft ons de vosjes weggevangen, die de wijngaarden beschadigden, en (niet want) zoo staan nu onze wijngaarden in (vollen) bloei’. Zoo komt ook dit laatste ‘en’ (Hebr.) tot zijn recht.</note> ons de kleine vossen<note n="1114">Hebr,: ‘de vossen, de kleine vossen’. Deze ‘vosjes’ behoeven geen werkelijke vossen te zijn, maar zijn misschien kleinere dieren (wezels, mollen), die den grond omwroeten en de wijnstokken beschadigen (Winckler). - Voor den hoogeren zin denke men aan de inwendige vijanden, ondermijners van den wijngaard, in Israël, in de Kerk. 't Is een triomf voor den Bruidegom en een troost voor de Bruid als ze voor een wijle schadeloos zijn gemaakt. Vgl. Jer. XII 10-11: ‘Herders in menigte hebben mijnen wijngaard verwoest, mijn deel hebben zij vertreden; zij hebben mijn begeerlijke bezitting gemaakt tot een woeste wildernis’. Hier schijnen vreemde ‘herders’ bedoeld, doch het eigen volk is schuldig, ‘omdat er niemand is die het ter harte neemt’ (v. 11 aan 't eind).</note>, </l>
<l>de wijngaardvernielers, </l>
<l>want onze wijngaard is in bloei.</l></verse>
<verse osisID="Song.2.16"><l> Mijn beminde is mijn, en ik ben zijn<note n="1115">Veeleer (dan v. 15) is deze strofe (v. 16-17 b), althans in de bedoeling van den gewijden schrijver, op te vatten als antwoord der bruid op het lentelied van den bruidegom. De bruid gaat door in den liefdetoon van v. 10 a (mijn beminde); hoe zij opstond en naar den beminde ijlde, - de liefde denkt er niet aan het te verhalen. - Voor den hoogeren zin vgl. de zoo veelvuldig voorkomende uitdrukking: ‘Ik zal u ten God zijn, en gij zult Mij ten volk zijn’.</note>, </l>
<l>die in de lelies weidt<note n="1116">Vgl. IV 6 en VI 1. Op de laatste plaats staat: ‘die lelies leest’. De uitdrukking moet opgevat worden als een bijnaam van den bruidegom, niet als behoorende bij het volgende (totdat enz.). De zin is: hij die met zijne schaapjes weidt tusschen de lelies en daarbij leliën plukt, - een ideale herder (doch tevens wijngaardenier).</note>,</l></verse>
<verse osisID="Song.2.17"><l> totdat de dag koel waait </l>
<l>en de schaduwen zich neigen<note n="1117">Woordelijk: ‘totdat de dag waait en de schaduwen vluchten’ (Hebr.). De zeebries steekt in Palestina op kort na het aanbreken van den dag, de landbries na zonsondergang. De verklaarders gaan hier uiteen: sommigen houden den hier bedoelden tijd voor den morgen, anderen voor den avond. De tekst zelf geeft dan ook geen zekerheid. Het ‘waaien’ van den ‘dag’ kan op zich zelf zoowel de ochtendbries als de koele avondbries aanduiden, en het ‘vluchten’ der ‘schaduwen’ zoowel op het slinken en verdwijnen van de ochtendschaduwen als op het langer worden en het zoodoende als ver weg vlieden (vervlieden) van de schaduwen bij zonsondergang doelen. Septuag., Pesjita en Vulg. schijnen echter zoowel hier als IV 6 niet nasoe (vluchten), welk werkwoord ook elders bij ‘schaduw’ niet voorkomt (wel barach ‘vluchten’ Job XIV 2), maar natoe ‘zich (over den grond) uitstrekken’ (d.i. lang worden) gelezen te hebben (zoo ook in andere herderszangen, b.v. van Vergilius); vgl. Ps. CII 12 (Hebr.), Ps. CIX 23 (Hebr.), Jer. VI 4. Op deze met de onze tamelijk overeenkomstige plaatsen, alsmede Gen. III 8, waar de eerste uitdrukking voorkomt, is sprake van den avond. Ook op onze plaats hebben we derhalve dezen zin aan te nemen, te meer daar de samenhang dit waarschijnlijk maakt. Immers de bruidegom bezoekt de bruid in den vroegen ochtend terwijl het al licht is, waarbij de lente zich uit in al wat oog, oor en reuk maar streelen kan. Nu is het niet aannemelijk dat zij maar enkele oogenblikken bij hem wezen zou totdat de warme ochtendbries zich laat voelen. Neen, zij gaat met hem naar buiten en brengt den schoonen lentedag bij hem door op het veld. Althans heeft de gewijde schrijver, die deze refrein-achtige strofe, welke ook bij andere liedjes past (vgl. noot 25), hier plaatste, het zoo opgevat of ten minste zoo bedoeld. Het gescheiden zijn van bruidegom en bruid valt bij hem in den nacht; vgl. III 1 en V 2; voor VII 11 zie noot 29 ald. In de H. Schrift is nacht en duisternis beeld van tijdelijke en geestelijke ellende, licht en dag van geluk en heil. Vgl. b.v. Is. LX 1-3 en 20: ‘Sta op, word verlicht (Jerusalem), want uw licht komt en Jahwe's heerlijkheid gaat over u op. Want zie, duisternis bedekt de aarde en donkerheid de volken, maar over u zal Jahwe opgaan en zijne heerlijkheid zal over u verschijnen; en volken zullen wandelen naar uw licht, en koningen naar den glans die over u opging.... Niet ondergaan zal meer uwe zon, noch afnemen uwe maan; maar Jahwe zal u tot een eeuwig licht wezen en uwe rouwdagen zullen een einde nemen’.</note>. Wend u<note n="1118">Hebr. sôb ‘ga heen!’ VIII 14 staat daarvoor berach ‘vlucht’, ‘ijl weg!’ Dat dit werkelijk de zin is, blijkt uit het volgende, waar de bruidegom weer vergeleken wordt met de gazel en het jonge hert, evenals bij zijn komen (v. 9). De ‘dubbelzinnige’, d.i. op sexueele handelingen zinspelende beteekenis, die sommige schrijvers hier en VIII 14 vermoeden, bestaat in hunne verbeelding, in elk geval niet in de gedachte van den gewijden schrijver. De zanger, in zijn beeld blijvende, laat de bruid op hare wijze de gedachte, het voornemen van den bruidegom uitspreken, nl. dat hij zich feitelijk weer zal verwijderen (vgl. Judic. XVI noot 12 en 34); zij wenscht zijn heengaan niet.</note>, wees gelijk, </l>
<l>mijn beminde, aan een gazel </l>
<l>en aan een jong der herten </l>
<l>op Bether's bergen<note n="1119">Bether is het tegenwoordige, op steile rotsterrassen gelegen Bittîr, 10 kilom. ten Z.W. van Jerusalem. Het wordt ook Jos. XV 59 (zie noot 43 ald.) en I Par. VI 59 in den Alexandrijnschen tekst van de Septuag. genoemd, alsmede in het apocriefe boek III Esdr. V 17 (Gr), waaruit zou volgen dat ook I Esdr. II 20 in plaats van ‘Gibbar’ en II Esdr. VII 25 in plaats van ‘Gibeon’ Bether zou moeten gelezen worden. Op Bether's bergen is niet een aanduiding van plaats of richting voor het heengaan van den bruidegom, maar hoort als appositie bij gazel en jong der herten. ‘die op Bether's bergen zijn’. Deze vorm van vergelijking komt meermalen in het Hooglied voor: ‘tenten van Cedar’ (I 4), een ‘hennatros in de gaarden van Engaddi’ (I 13), ‘bloem van Saron’ (II 1), ‘geitenkudden afdalend van 't gebergte Galaäd’ (IV 1 en VI 4), ‘hout des Libanons’ (IV 14), ‘vijvers in Hesebon aan de poort Bathrabbim’, de ‘toren van den Libanon die naar Damascus ziet’ (VII 4). Het woord bether beteekent ‘snede’, afgesneden stuk. Velen vertalen daarom het woord in navolging van de Septuag.: ‘bergen van (d.i. met) holten’ of ravijnen, en geven: ‘bergen van splitsing’ of iets dergelijks, als zinnebeeldige voorstelling van de scheiding tusschen bruidegom en bruid, - o.i. ten onrechte. In den overeenkomstigen tekst VIII 14, waar ‘balsembergen’ staat, meenen we eveneens ‘bergen van Bether’ te moeten lezen (zie de noot ald.).</note>.</l></verse>
</lg></chapter>
<chapter osisID="Song.3"> 
<title type="chapter">Hoofdstuk III.</title>
<p>De bruid zoekt den bruidegom (v. 1-3) en vindt hem (v. 4); stoort de liefde niet (v. 5)! Salomon's bruidstoet (v. 6-.11</p><lg>

<verse osisID="Song.3.1"><l> Op mijn sponde bij nachte<note n="1120">Letterlijk ‘in de nachten’ (zoo ook v. 8), d.i. diep in den nacht, zie I noot 22. - Dit liedje (v. 1-4) is het best op te vatten als het verhaal van een droom, dat der bruid in den mond wordt gelegd, terwijl de droom aan de bruid wordt toegedicht als een sprekend bewijs van haar vurige liefde tot den bruidegom; vgl. V 2 volg. In de strofe van v. 5 spreekt de dichter weer passend zijn vermanend woordje van II 7. - De gewijde schrijver, die het liedje hier plaatste, laat nu de bruid den bruidegom zoeken, terwijl II 8 volg. de bruidegom de bruid opzocht. In dit verband kan men zich voorstellen, dat de nacht van ons liedje volgt op den heerlijken dag, aan welks einde (II 17) de bruidegom haar verliet. Des nachts half ontwakend (vgl. V 2) denkt de bruid aan den beminde harer ziel en meent nog bij hem te zijn als daags te voren; ijdele verbeelding - hij is er niet. Zij droomt voort in haar liefdesmart, droomt op te staan enz.</note> zocht ik </l>
<l>hem dien mijne ziel bemint:</l>
<l>ik zocht hem, en ik vond hem niet<note n="1121">De gedachte wordt door den dichter kort en gevoelvol uitgedrukt. - Voor den hoogeren zin vgl. Is. XXVI 9: ‘Mijne ziel verlangt naar U in den nacht; uit 's harten grond zie ik naar U uit’.</note>.</l></verse>
<verse osisID="Song.3.2"><l> 'k Wil opstaan<note n="1122">Hebr. cohortatief: ‘Welaan, ik wil opstaan’.</note> en de stad<note n="1123">Het dorp, waartoe haar moederlijk huis (v. 4 e) behoort. Alles is groot in het bruiloftslied, en het eenvoudige open dorp wordt eene stad met straten en pleinen (meervoud), met wachters (v. 3), die ze bewaken, en muren die ze beschermen (zie V 7). De bruidegom is een ‘koning’, liefst Salomon, en de ‘stad’ van den ‘koning’, hier één met de hare, is natuurlijk Jerusalem; maar onze bruid houdt van geen koning; op de ‘straten’ en ‘pleinen’ der ‘stad’ zoekt zij dan ook geen koning, maar haren beminde, haren herder, dien zij brengen wil in het huis harer moeder. - In den allegorischen zin is de ‘stad’ werkelijk ‘Jerusalem de heilige stad’ (Is. LII 1): daar is het moederlijk huis van de bruid Israël, en daar laat zich de Bruidegom Jahwe vinden door die Hem zoeken in liefde. En Jerusalem is weer type van de Kerk, het geestelijk Jerusalem, en de Kerk is het type van het hemelsch Jerusalem. ‘Het Jerusalem, dat boven is, is vrij, en dat is onze Moeder’, zegt de Apostel (Gal. IV 26, - men leze deze plaats in haar verband).</note> rondgaan, </l>
<l>op straten en pleinen hem zoeken, </l>
<l>dien mijne ziel bemint!</l>
<l>Ik zocht hem, en ik vond hem niet.</l></verse>
<verse osisID="Song.3.3"><l> Mij vonden de wachters, </l>
<l>die de stad bewaken<note n="1124">Hebr.: ‘die rondgaan in de stad’.</note>. </l>
<l>Zaagt gij mijn zielsbeminde<note n="1125">Een haastige vraag aan de wachters, waarop zij het antwoord niet eens afwacht.</note>?</l></verse>
<verse osisID="Song.3.4"><l> Nauw was ik hen voorbijgegaan, - ik vond hem dien mijn ziel bemint. </l>
<l>Ik vatte hem, en ik laat hem niet<note n="1126">Vulg. letterlijk: ‘Ik hield hem vast en zal hem niet laten gaan’. Het Hebr. vertaalt men beter: ‘Ik hield hem vast en liet hem niet gaan’. En dan het volgende halfvers: ‘totdat ik hem gebracht had’. - Met den hier geschilderden gemoedstoestand van deze bruid komt op zeer merkwaardige wijze overeen die van Maria Magdalena in het verhaal van Joan. XX 1-2, 11-18, in welk verhaal ook andere punten van overeenkomst zijn aan te wijzen. ‘In den morgen.... terwijl het nog duister was, komt Maria Magdalena naar het graf en ziet den steen van het graf weggenomen’. Dan ijlt ze weg en waarschuwt Petrus en Joannes, en loopt weer terug naar het graf. De twee leerlingen komen en vinden het graf inderdaad ledig. ‘Doch Maria stond bij het graf te weenen’. Dan gaat ze weer in het graf zien en ontwaart daar twee engelen. ‘Zij zeggen tot haar: Vrouw, waarom weent ge? Zij zegt hun: Omdat men mijnen Heer heeft weggenomen, en ik weet niet waar men Hem heeft neergelegd. Na deze woorden wendde ze zich achterwaarts en ziet Jesus staan, maar ze wist niet dat het Jesus was. Jesus zegt tot’ haar: Vrouw, waarom weent ge? Wien zoekt ge? Zij, in de meening dat het de tuinier is, zegt tot Hem (niet lettende op zijne vraag en denkend dat iedereen weet wien zij zoekt!): Heer, indien gij Hem hebt weggedragen, zeg mij waar ge Hem hebt neergelegd, en ik zal Hem wegnemen (!). Jesus zegt tot haar: Maria! Zij wendt zich om (ze was dus alweer doorgegaan) en zegt tot Hem: Rabbon! ....’ Toen viel ze waarschijnlijk ter aarde en wilde zijne voeten vereeren (zooals zij gewoon was) en omklemmen (vgl. Matth. XXVIII 9), want Jesus zegt tot haar: ‘Raak Mij niet aan’ enz. Daarna komt zij weer bij de leerlingen geloopen met de boodschap: ‘Ik heb den Heer gezien, en dat heeft Hij mij gezegd’. Zij had Hem spoedig gevonden omdat zij ‘veel beminde’ (vgl. Luc. VII 47), - geheel naar het type van onze bruid in het Hooglied!</note></l>
<l>totdat ik hem gebracht heb </l>
<l>in het huis van mijne moeder<note n="1127">Eigenaardig is het dat in het Hooglied de moeder der bruid meermalen, de vader nooit vermeld wordt. In den hoogeren zin is dit zeer verklaarbaar. In de allegorie van het Oude Testament is Jahwe de Bruidegom en de Vader tevens (Is. LXIV 8), in het Nieuwe Testament is de Vader die van den Bruidegom, en de Bruid door den Bruidegom het aangenomen kind des Vaders.</note>, </l>
<l>en in 't vertrek van die mij baarde.</l></verse>
<verse osisID="Song.3.5"><l> Ik bezweer u, dochters van Jerusalem, </l>
<l>bij de gazellen en hinden der velden:</l>
<l>stoort noch wekt de geliefde </l>
<l>vóór zij het zelve wenscht<note n="1128">Hetzelfde slot als II 7 en evenzeer passend bij het voorafgaande.</note>.</l></verse>
<verse osisID="Song.3.6"><l> Wie rijst daar op in de woestijn<note n="1129">Wie is in de Vulg. vrouwelijk. Hebr. letterlijk: ‘Wie is dat, opstijgende van de woestijn’, d.i. ‘wier komst hebben we in dat verschijnsel te zien’. Men kan echter evengoed vertalen: ‘wat is het, dat daar opstijgt uit de woestijn’. De woestijn behoeft geen dorre zandwoestijn te zijn, maar is dikwijls op te vatten als een onbewoonde streek met weidevelden (steppen). Hier is bedoeld het veld dat de woonplaats (dorp) des bruidegoms scheidt van die der bruid. - Dit stuk bestaat uit twee liedjes (v. 6-8 en v. 9-11), die te zingen zijn bij de komst van den bruidegom om zijne bruid te halen. De bruidegom, n.l. de eenvoudige herder, is de ‘koning’, en wel ‘koning Salomon’, en alles van hem en bij hem is ‘koninklijk’. En zoo wordt ons een koninklijke stoet met koninklijk geleide (v. 6-8) en een groot-vorstelijke palankijn of draagkoets (v. 9-10) geschilderd, en aanschouwen we ten laatste ‘koning Salomon’ zelven (v. 11).</note>,</l></verse> 
<verse osisID="Song.3.1"><l>gelijk een rookkolom </l>
<l>uit geuren van mirre en wierook </l>
<l>en alle reukwerkpoeder<note n="1130">Hebr.: ‘als zuilen (Vulg. beter enkelvoud) van rook, rookend van mirre en wierook, van allerhande reukpoeder des koopmans’. Aan de spits eener karavaan werden bekkens met vuur aan lange stangen gedragen. De gloed van het vuur wees des nachts de richting aan, terwijl overdag de opstijgende rook den weg wees. Niet onwaarschijnlijk is het dat bij karavanen, vooral bij bruiloftsoptochten, van vorsten en voornamen, dit vuur ook met welriekende harssoorten gevoed werd. Bij onzen tekst vgl. nog Is. IV 5: ‘En scheppen zal de Heer over.... Sion.... eene wolk over dag, en rook en glans van vlammend vuur bij nacht’, alsmede de wonderbare rook- en vuurzuil Exod. XIII 21, Num. IX 15.</note>?</l></verse>
<verse osisID="Song.3.7"><l> Zie, Salomon's rustbed<note n="1131">Namelijk een draagbed, de diwan of lage sofa (zie I noot 26), vgl. v. 9. Aan de groote praal bemerkt men al van verre dat de diwan van ‘Salomon’ in aantocht is, - en dan natuurlijk ‘Salomon’ zelf. In een bruiloftsliedje uit de omgeving van Jerusalem zingt men van den bruidegom: ‘hij schrijdt daarheen als koning’. En in een ander wordt hij zelfs met den naam van den regeerenden sultan, ‘Abdul-Hamid’, betiteld.</note>, -</l>
<l>zestig sterken omringen het </l>
<l>uit Israël's sterksten<note n="1132">Dus de besten uit de besten. Uit sterken of helden (gibborim) bestond de lijfwacht der koningen. Dezen waren tevens 's konings vrienden en konden zijne paranymfen of bruidsjonkers zijn (zie Judic. XIV noot 16). Ps. XLIV 4 heet de bruidegom gibbôr ‘held’. Tot hem wordt daar gezegd: ‘Gord uw zwaard op de heup’ (zie hierna).</note>,</l></verse>
<verse osisID="Song.3.8"><l> allen dragende zwaarden </l>
<l>en ten krijg geoefend, </l>
<l>elk zijn zwaard aan zijne heup </l>
<l>om verschrikingen in den nacht<note n="1133">D.i. om den bruidstoet te beschermen tegen onverhoedsche aanvallen van vijanden of roovers, vgl. I Mach. IX 40. Ook nu nog behoort in meerdere streken een escorte van met zwaard en schild gewapende ‘krijgslieden’ tot de staatsie van den bruidstoet. Naar de meening der Arabieren moet de bruid beschermd worden tegen booze geesten, die haar willen rooven. Volgens eene verklaring van de rabbijnsche Hagada zou onze tekst doelen op mogelijke pogingen der demonen om Salomon te rooven! Dezelfde uitdrukking (‘schrik van den nacht’) staat Ps. XC 5; vgl. ook Is. XXXIV 14 en noot 12 ald.</note>.</l></verse>
<verse osisID="Song.3.9"><l> Een draagkoets<note n="1134">Hebr. ʼappirjôn. De beteekenis draagstoel wordt door alle vertalingen betuigd, hoewel de oorsprong onzeker is. Meerdere nieuweren houden het voor een Grieksch leenwoord: phoreion (draagstoel), welk woord de Septuag. hier heeft. Naar de volgende beschrijving doet vermoeden, is het geheele toestel, de ‘draagkoets’ met wat er in is, bedoeld. Tegenwoordig wordt in de dorpen bij Jerusalem en ook in het Libanon-gebied de bruid, als ze feestelijk afgehaald wordt, op een paard gezet. Op sommige plaatsen doet men haar echter in een ‘draagkoets’ stijgen. In den laatsten Joodschen oorlog (onder keizer Hadrianus) werd bepaald dat de bruid niet in een ʼappirjôn door de stad mocht trekken; later werd het echter weer door de rabbijnen toegestaan. Volgens V. 11 komt hier ‘Salomon’ zelf zijne bruid afhalen. Vgl. I Mach. IX 37 volg.: Jonathas en Simon vernamen ‘dat de zonen van Jambri een groote bruiloft vierden en de dochter van een der groote vorsten van Chanaän uit Madaba met groote praal afhaalden.... En de bruidegom en zijne vrienden en broeders trokken hun te gemoet met pauken en muziek-instrumenten en vele wapenen’ (of ‘gereedschappen’). Vgl. ook Matth. XXV 6 (hierna noot 23). - De uitdrukking maakte zich beteekent: ‘schafte zich aan’.</note> maakte zich </l>
<l>de koning Salomon </l>
<l>van hout des Libanons<note n="1135">Dus van ceders en cypressen (vgl. III Reg. V 8 Vulg.), welk hout Salomon voor al zijne bouwwerken gebruikte; vgl. het ‘huis van het Libanon-woud’ III Reg. VII 2 volg.</note>.</l></verse>
<verse osisID="Song.3.10"><l> Haar zuilen maakte hij zilveren<note n="1136">Belegde hij met zilver. Onder zuilen zijn vermoedelijk te verstaan de vier kolommetjes, waar het dakje (hemel) op rust, misschien tevens de vier voeten waarmee de draagkoets op den grond staat.</note>, </l>
<l>de leuning<note n="1137">Vermoedelijk wordt de randleuning bedoeld, d.i. de opstaande rand om het onderstuk van de draagkoets.</note> gouden, </l>
<l>de zitting<note n="1138">Hebr.: ‘den wagen ervan’, nl. de hoofdzaak van den wagen, de zitting (evenals Lev. XV 9).</note> purper, </l>
<l>het midden<note n="1139">Het Hebr. vertaalt men beter: ‘het binnenste ervan’, nl. het binnenwerk: vloer, zijwanden, hemel.</note> spreidde hij<note n="1140">Hebr.: ‘is ingelegd’.</note> met liefde<note n="1141">Alle verklaringen van den tekst falen. In plaats van ʼahaba (liefde) is met velen waarschijnlijk te lezen: hobnim ‘(met) ebbenhout’. Door deze lezing komt de m, die vóór dochters van Jerusalem staat en met om (‘boven’, ‘door’) vertaald wordt, bij het voorafgaande woord, zoodat dochters van Jerusalem evenals elders vocativus is. Ebbenhout heet het centrale gedeelte of de kern van den boom diospyros ebenum, die in alle tropische gewesten voorkomt. De ouden betrokken dit hout uit Indië of van de Afrikaansche eilanden in den Indischen Oceaan. Het is zeer dicht en vast, en donker of zwart van kleur. Het laat zich zeer schoon polijsten en is gezocht voor het inleggen van meubelen enz. Volgens Ezech. XXVII 15 brachten kooplieden van Dedan het in Tyrus ter markt. - In zake kostbare draagstoelen schrijft Athenagoras, dat de wijsgeer Athenaeus in 't openbaar verscheen ‘op een draagstoel (phoreioy) met zilveren voeten en purperen tapijten’ en dat bij een optocht van Antiochus Epiphanes o.a. 80 vrouwen gezeten waren op draagstoelen (phoreia) met gouden voeten, en 500 vrouwen op zulke met zilveren voeten.</note></l>
<l>om de dochters van Jerusalem.</l></verse>
<verse osisID="Song.3.11"><l> Gaat uit en ziet, </l>
<l>o Sion's dochters<note n="1142">Na v. 10d is nu te lezen: ‘Dochters van Jerusalen, gaat uit, - aanschouwt, o dochters van Sion, den koning Salomon’ enz. Vgl. Matth. XXV 6 (tot de maagden): ‘Zie, de bruidegom komt, gaat uit, hem te gemoet!’ De Vulg. heeft v. 1 ald. wel is waar: ‘den bruidegom en de bruid te gemoet’, doch verreweg de meeste Grieksche handschriften heben alleen: ‘den bruidegom’. De bruidegom kwam met zijne gezellen in feestelijken optocht de bruid halen, die van haar kant met hare gezellinnen den bruidegom een eindje te gemoet trok. Dit geschiedde in den avond, dus met fakkels en flambouwen (en ‘lampen’ bij de bruidsjuffers, Matth. XXV); de stoet begaf zich naar het erf van den bruidegom, waar het bruiloftsmaal werd gehouden, vgl. hierna V 1. De daarbij genoodigden kwamen soms zeer laat in den nacht weer thuis, vgl. Luc. XII 36-38. Op dezen dag, den dag der eigenlijke huwelijksvoltrekking (chatoennâ; verloving is minder juist) droeg de bruidegom eene kroon (Is. LXI 10) of liever een krans, dien hier volgens v. 11 zijne moeder hem gevlochten had. Thans is zulks in Palestina niet meer gebruikelijk, maar bij vele Joodsche bruiloften wordt den bruidegom nog eene kroon op het hoofd gezet. Ook de bruid droeg waarschijnlijk eene kroon; in de streek van Damascus bestaat deze in een zilveren hoepeltje, dat, op het hoofd vastgemaakt aan een om het hoofd gebonden lange, donkerroode, met goud doorwerkte en aan beide einden in franjes uitloopende strook zijde, met een net van koralensnoeren bedekt is, waaraan munten en andere sieraden hangen (zie I noot 23 en 25). In haar vollen bruidsdos, met kostbaarheden getooid en in een doorzichtigen sluier gehuld (hierna IV 1 en 3 en VI 7 Hebr., vgl. Gen. XXIV 65), heette zij eerst nu ‘de bruid’ (Hebr. kallâ, eig. de ‘volkomene’), hierna IV 8 enz. Vgl., ook voor de allegorische opvatting, Is. XLIX 18: ‘Hef uwe oogen op en zie in het rond! Zij zijn allen verzameld en komen tot u (o Sion). Zoo waar Ik leef, zegt de Heer, gij zult ze allen aandoen als een sieraad, hen òmbinden als eene bruid’ (kallâ). En Jer. II 32: ‘Zal eene maagd haar tooi vergeten? eene bruid (kallâ) hare linten? En mijn volk heeft Mij vergeten, dagen zonder tal!’</note>, </l>
<l>koning Salomon met de kroon, waarmee hem<note n="1143">In 't Hebr. staat hier de dativus van den persoon in afwijking van de gewone constructie (accusativus) bij ‘kronen’, waardoor volgens Haupt aangeduid is dat de moeder de kroon voor hem vlocht; liever: dat zij hem die om het hoofd vlocht. - Wat den allegorischen zin van het stuk v. 6-11 betreft, wil het ons voorkomen dat de geïnspireerde auteur van het Hooglied, hoewel hij den gewonen zin van ‘koning Salomon’ in bruiloftsliedjes kende, bij het rangschikken en bewerken van deze en volgende liederen ook moet gedacht hebben aan den werkelijken koning Salomon als menschelijk bruidegom van Israël, een bruidegom, dien de bruid eigenlijk niet gewenscht had (zie I noot 26 en 35) en dien de schrijver haar niet terugwenschte. Vatten wij het stuk in dezen zin op, dan is de moeder van den bruidegom de moeder van Salomon: Bethsabee. Bethsabee had haar zoon inderdaad de kroon des rijks bezorgd (zie III Reg. I). Wij hebben hier dan een allegorische zinspeling op den dag waarop Salomon als koning van Israël werd uitgeroepen en gezalfd (ald. v. 32 volg.), zijn verlovingsdag, den ‘bruiloftsdag’ waarop hij Jerusalem en geheel Israël als bruid ontving. Deze allegorie komt ook in volgende liederen tot haar recht. ‘Salomon’ staat bij deze opvatting juist niet als beeld of type van Jahwe, den waren Bruidegom, doch evenmin - zooals men het Hooglied wel eens verklaard heeft - als ‘medeminnaar’ vijandig tegenover Jahwe, maar veeleer - kan men zeggen - onder Jahwe. Als wereldsch koning evenwel was hij toch in zekeren zin een tegenstelling van Jahwe, en de wereldsche koning kàn de vijand van Jahwe zijn (vgl. I noot 17). Zoo is Salomon ook een typus, maar als wereldsch koning een typische tegenstelling van Christus. En zoo is in den typischen zin de bruiloftsdag de dag van Calvarië, de draagtroon (eerst door Hem zelven gedragen!) het kruis, de kroon de doornenkroon, Bethsabee de Synagoge (ontrouw geworden - als Bethsabee - aan haren Man Jahwe en strevend naar een wereldsch koninkrijk) En ook toen gingen de ‘dochters van Jerusalem’ uit om den Bruidegom, den Koning, te beschouwen met de kroon, waarmee ‘zijne moeder’ (‘stiefmoeder’ zegt St.-Bernardus) hem gekroond had, doch om te schreien en te weeklagen (Luc. XXIII 27). Toch was deze bruiloftsdag de dag der vreugde van zijn hart, waarnaar Hij gesmacht had zijn leven lang (Luc. XII 50). In den symbolischen zin is de bruiloftsdag de jongste dag (de ‘bruiloft des Lams’ Apoc. XIX 9 enz.), de draagtroon de ‘wolken des hemels’, de kroon des Bruidegoms de koningskroon van het rijk der hemelen, en zijn paleis, het huis zijns Vaders, is de hemel, waarin Hij zijne Bruid, de Herderin, de Kerk op aarde, binnenvoert.</note> kroonde zijne moeder </l>
<l>op zijn verlovingsdag, </l>
<l>den dag der vreugde van zijn hart.</l></verse>
</lg></chapter>
<chapter osisID="Song.4"> 
<title type="chapter">Hoofdstuk IV.</title>
<p>Schoonheid der bruid (v. 1-.7 Uitnoodiging tot de bruid (v. 8); beminnelijkheid der bruid (v. 9-11); de bruid een tuin (v. 12-.16</p><lg>

<verse osisID="Song.4.1"><l> Hoe schoon zijt gij, mijne liefste<note n="1144">Vgl. I 14, waar een liedje met dezelfde strofe begint, doch de hier staande vierde regel ontbreekt. Hier keert ook aan het eind van het liedje (v. 7) met een klein verschil de eerste regel in een refreintje terug. De schoonheid der bruid, hier in bijzonderheden door den bruidegom geprezen, wordt Ps. XLIV 12 door den Koning begeerd.</note>, </l>
<l>hoe schoon zijt gij!</l>
<l>Uw oogen als van duiven<note n="1145">Zie I noot 32.</note>, </l>
<l>ongeacht wat binnen schuilt<note n="1146">Het Hebr. vertaalt men beter: ‘van achter uwen sluier’; zoo ook v. 3 d en VI 6 (vgl. Is. XLVII 2 Hebr.). Daaruit blijkt dat dit liedje op den ‘verlovingsdag’ werd gezongen (zie III noot 23 en hierna noot 17), mogelijk bij den optocht naar het huis des bruidegoms, volgens sommigen bij het aankleeden der bruid. Het wordt door den zanger den bruidegom in den mond gelegd. - De schoonheid der bruid wordt geschilderd in natuurbeelden van het land Israël; ook de hoofdvesting des lands, de Davidsburg, wordt vermeld (v. 4). Allegorisch is de bruid werkelijk het land (met het volk) Israël, dat hier dan in de gedachte van den gewijden schrijver door Salomon geprezen wordt.</note>. </l>
<l>Uw haren zijn als geitenkudden, </l>
<l>stijgend<note n="1147">Hebr. letterlijk: ‘Uw haar is als een kudde geiten, afkronkelend’ enz. De kronkelende zwarte lijnen eener op een berghelling grazende geitenkudde - schoon en forsch beeld der van het hoofd der Israëlietische bruid afkronkelende loshangende lokken. Ook nu nog hangt het gitzwarte haar der bruid in Palestina tijdens de bruiloft los over borst en schouders. Geiten, beeld van schoon zwart (vgl. I noot 14), schapen (hierna) van wit. In een oud-Egyptisch minnelied is het haar der beminde ‘zwarter dan het duister van den nacht’; ongeveer evenzoo in een Arabisch liedje.</note> van 't gebergte Galaäd<note n="1148">Aan de overzijde van den Jordaan. Over het gebergte Galaäd kwam weleer Jacob (‘Israël’) met de zijnen en zijn vruchtbare kudden naar het land van Israël (Gen. XXXI 17 volg.), - dat was de eerste verschijning van de bruid der allegorie. Vgl. verder Mich. VII 14: ‘Weid (o Heer) met uw staf uw volk, de schapen die uw erfdeel zijn, .... laat hen in Basan en Galaäd grazen, gelijk in de dagen van ouds’.</note>.</l></verse>
<verse osisID="Song.4.2"><l> Uw tanden zijn als pasgeschoren kudden, </l>
<l>gestegen uit het waschbad<note n="1149">Zoo wit! Vgl. ‘wit als wol’ (b.v. Is. I 18). Het volgende past niet goed meer bij tanden, maar is verdere uitwerking van het beeld. Allegorisch speelt het beeld evenwel weer in de werkelijkheid over: de vruchtbaarheid van Israël's kudden. De vruchtbare schapenkudde kan verder het volk Israël zelf aanduiden, typisch weer gelijkstaande met de Kerk van Christus, zijne ‘kudde’ (Luc. XII 32, Joan. XXI 15-17, Act. XX 28-29, I Petr. V 2). Vgl. de vorige noot, alsmede Jer. L 19: ‘En Ik breng Israël terug naar zijne weide, het zal op den Karmel en in Basan grazen, op Ephraïm's gebergte en in Galaäd zich naar hartelust verzadigen’. Zie ook noot 16.</note>, </l>
<l>alle met tweelingjongen, </l>
<l>en zonder kroost is geen er bij.</l></verse>
<verse osisID="Song.4.3"><l> Als karmozijnlint<note n="1150">Zoo helder rood. De karmozijnkleur wordt gewonnen uit de kermesschildluis (coccus ilicis), welke op den kermes- of scharlakeneik (quercus coccifera) leeft, vgl. Exod. XXV noot 2.</note> zijn uw lippen, </l>
<l>en uwe spraak is zoet<note n="1151">Hebr.: ‘en uw mond (uw “spreekwerktuig”) is liefelijk’. In een Arabisch lied is de mond der geliefde ‘zeer zoet’; nog meer vergelijkingen van den mond komen in die poëzie voor, doch van min betamelijken aard.</note>. </l>
<l>Als een granaathelft, zoo uw wangen<note n="1152">Het Hebr. woord beteekent eigenlijk ‘slapen’, doch het gansche profiel wordt blijkbaar bedoeld, in 't bijzonder de wangen. De granaatappel is bij den Oosterling een niet ongewoon beeld van de wangen. In 't Arameesch beteekent roemana ‘granaat’ en ‘wang’ (Hontheim). De granaat heeft de grootte van een appel, en een harde bruine schaal. De volrijpe granaat barst gewoonlijk in twee helften, die dan in een grooten hoek, soms zelfs bijna rechtlijnig, naast elkaar staan. De binnenzijden van die helften, waarin de vele schitterend roode vruchtkorrels tusschen het lichte vruchtvleesch bloot liggen, zijn dan werkelijk een treffend beeld van twee schoone roode wangen. In Arabische minnezangen wordt aan de wangen ook de roode kleur der anemoon toegekend (baksteenrood). - Het woord pelach beteekent een afgespleten of afgesneden stuk (I Reg. XXX 12), doch wordt ook gebruikt voor de twee op elkander liggende schijfvormige steenen van den handmolen (zie Deut. XXIV noot 3), waarvan de bovenste in den ouden tijd van boven bol was. Men kan hier dus vertalen met ‘schijf’ of helft (Vulg. fragmen eig. ‘stuk’); de wangen worden dan elk voor zich met eene helft van de granaat vergeleken. Naar zijn stam kan het woord ook ‘scheur’ of ‘barst’ beteekenen, zoodat volgens sommigen de beide wangen samen met den ‘barst der granaat’ d.i. met de gebarsten granaat zouden vergeleken zijn. Zie nog noot 12. Over den granaatboom zie noot 31.</note>, </l>
<l>ongeacht wat binnen schuilt<note n="1153">Zie noot 3. Tot hiertoe is het hoofd der bruid beschreven. Thans volgt de hals (v. 4), dan de boezem (v. 5).</note>.</l></verse>
<verse osisID="Song.4.4"><l> Als David's toren<note n="1154">Vermoedelijk de oude Jebusietenburg, door David veroverd en tot zijne vesting gemaakt (I Par. XI 5-7). VII 4 wordt de hals der bruid vergeleken met een ‘ivoren toren’. Beide vergelijkingen worden in het kerkelijk officie toegepast op de H. Maagd Maria.</note> is uw hals, </l>
<l>gebouwd met schutskanteelen<note n="1155">Het duistere Hebr. woord thalpijôth zou volgens v. Scholz de ‘haken’ beteekenen, waaraan de schilden hangen. Men kan dan den grondtekst lezen: ‘gebouwd met duizend haken, de schilden hangen er aan’ (zoo construeert ook Schloegl). Waarschijnlijker is de vertaling ‘windingen’ (Hontheim). Bedoeld zijn dan de borstweringen, die in den vorm van kransen trapsgewijze boven elkander waren aangebracht: ‘kroonkanteelen’. De Pesjita heeft de volgende eigenaardige woordindeeling, waarbij ook het beeld van den barst der granaat een andere toepassing krijgt:‘Als karmozijndraad zijn uw lippen; uw mond is liefelijk, als de barst van een granaat. Uw slapen achter uwen sluier zijn als David's toren. Uw hals is gebouwd met thalpijôth’ enz. Voor ‘slapen’ heeft zij evenwel ‘nek’, passend bij haar woordindeeling, doch min juiste vertaling.</note>, -</l>
<l>duizend schilden hangen er aan<note n="1156">Als teeken van veiligheid in de schutse van even zoovele helden, die hunne schilden er aan (nl. aan den toren) hangen. Dit geschiedde ook ter versiering. Zoo hing Salomon in of aan het ‘huis van het Libanon-woud’ (vermoedelijk behoorende tot den konings- of Davidsburg) 200 groote en 300 kleine gouden schilden op (III Reg. X 16-17), die door Pharao Sesac onder Roboam werden weggenomen (ald. XIV 26). Vgl. ook Ezech. XXVII 11, waar men de schilden rondom aan de muren van Tyrus hangt, en I Mach. IV 57, waar het front van den tempel met kransen en kleine schilden behangen wordt. De gouden schilden van David's buit uit de steden van Adarezer (II Reg. VIII 7) hingen later volgens IV Reg. XI 10 in (of aan) den tempel. Bij de schilden zal onze dichter gedacht hebben aan de halssieraden der bruid (b.v ‘maantjes’, vgl. Judic. VIII 21, Is. III 18, met de noten).</note>, </l>
<l>àl 't wapentuig der helden.</l></verse>
<verse osisID="Song.4.5"><l> Uw borstenpaar is als twee hertenjongen, </l>
<l>tweelingen der gazelle, </l>
<l>die in de lelies weiden<note n="1157">Idyllisch beeld van de bruid: eene gazelle met haar tweelingjongen (de borsten) weidend tusschen de leliën. Het laatste is weer slechts uitwerking van het beeld; de zin is alleen: ik vergelijk u met eene gazelle en haar tweelingen zooals men die ziet grazen in het met lelies als bezaaide (vgl. II noot 1) weideveld. Paar (‘uwe twee borsten’) schijnt glosse. De volgende twee regels passen hier niet en schijnen ontleend te zijn aan II 16, waar zij ook bij weiden staan (van den herder), of liever hierheen gekomen te zijn uit VI 1, waar zij na de aan II 16 gelijke uitdrukking gemist worden; VII 3, waar hetzelfde beeld als hier voorkomt, ontbreken ze. In het verband van onzen tekst kunnen ze zoowel bij het voorafgaande (weiden) als bij het volgende gevoegd worden; zie verder VI noot 3 en VIII noot 28.</note>:</l></verse>
<verse osisID="Song.4.6"><l> totdat de dag koel waait </l>
<l>en de schaduwen zich neigen, </l>
<l>ga ik naar den mirre-berg </l>
<l>en naar den wierookheuvel<note n="1158">Ook de twee laatste regels passen hier niet. Zij onderbreken hinderlijk de beschrijving van de bruid, welke blijkbaar met het aan v. 5 c goed aansluitende v. 7 besloten wordt. Daar de inhoud van deze twee regels geheel buiten het voorafgaande beeld gaat en er geen nieuw beeld wordt ingeleid, maar het nieuwe optreedt als reeds voorgesteld (‘den mirreberg’, ‘den wierookheuvel’), staan zij buiten den samenhang en moet het daarin vervatte beeld dus niet worden toegepast op de borsten der bruid. De vergelijking met VII 7-8 gaat niet op, eensdeels wijl dat uitwerking is van een goed ingeleid beeld, anderdeels omdat het beeld daar een geheel ander is. Zie verder V noot 1.</note>.</l></verse>
<verse osisID="Song.4.7"><l> Gansch schoon zijt gij, mijne liefste, </l>
<l>en smet is niet in u<note n="1159">Vgl. de hierop veel gelijkende lof der schoonheid van Absalom II Reg. XIV 25. Het tweede halfvers verklaart het eerste, dat aan het eind van het lied de waarheid van v. 1 a nog eens bevestigt. Het woord moem (smet) komt in de H. Schrift voor in den zin van lichamelijk gebrek, in 't bijzonder van een ritueel gebrek bij priesters en offerdieren, en ook in dien van zedelijke smet (Deut. XXXII 5; Prov. IX 7; Job XI 15). - In den allegorischen zin bedoelt de gewijde auteur het goede, aan God getrouwe Israël. De Kerk past de lofspraak zeer zinrijk toe op de bloem van Israël - welker verschijning het doel was van Israël's bestaan: de allerheiligste Maagd Maria, de Onbevlekt Ontvangene. Deze toepassing vormt als een overgang tot den typischen zin: Israël in 't algemeen en Maria in 't bijzonder typus en - zij vooral - Moeder van Christus' Bruid, de Kerk, die Hij heeft gereinigd ‘in het bad des waters (vgl. boven, v. 2) in het woord (des levens), om zelf aan zichzelven de Kerk volheerlijk voor te stellen (als zijne Bruid), die geen smet of rimpel heeft of iets dergelijks, maar opdat zij heilig zij en vlekkeloos’ (Ephes. V 27). Paulus denkt hier blijkbaar aan onzen tekst.</note>.</l></verse>
<verse osisID="Song.4.8"><l> Kom<note n="1160">Het Hebr. ʼitti beteekent: ‘met mij’. Sept., Pesjita en Vulg. lazen ʼathi (kom). Naar den grondtekst luiden deze twee regels: ‘Met mij van den Libanon, bruid, met mij van den Libanon zult gij komen’. De bedoeling van v. 8 schijnt te zijn, dat de bruidegom de bruid zou willen halen hoe hoog en hoe gevaarlijk hare woonplaats ook mochte zijn, want (v. 9) zij heeft zijne liefde gewonnen, - waarvan dan de rest van het liedje de oorzaken bezingt. Aan het eind (v. 11 e) komt weer de Libanon (Hebr.). Het liedje past bij het afhalen der bruid. Men houde in het oog dat deze liederen niet worden gezegd of gezongen door den persoon (hier den bruidegom), wien zij door den dichter in den mond worden gelegd, maar dat zij door de feestgenooten worden gezongen, afgewisseld of begeleid door het geluid van muziekinstrumenten.</note> van den Libanon, mijne bruid! Kom van den Libanon, o kom!</l>
<l>Men zal u kronen<note n="1161">Hebr. tasjoeri, dat men (onder verwijzing naar Is. LVII 9 en Ezech. XXVII 25) het best vertaalt met: ‘gij zult reizen (van Amana's top)’, nl. ‘met mij’. Sept. en Pesjita lazen waarschijnlijk taʽaberi, met ongeveer dezelfde beteekenis. De Vulg. schijnt teʽoetteri gelezen te hebben (t in plaats van b bij Sept. en Pesj.).</note>, - van Amana's top<note n="1162">Amana is IV Reg. V 12 (‘Abana’) de naam der hoofdrivier van Damascus, die op den zuidelijken Antilibanon ontspringt; doch in de Assyrische opschriften wordt de berg zelf ‘Ammana’ genoemd. Vermoedelijk wordt de Dzjebel-ez-Zebedâni bedoeld, den bergtop van den Antilibanon, aan welks voet genoemde rivier ontspringt, die de Grieken ‘Chrysorrhoas’ (‘goudrivier’) noemen.</note>, </l>
<l>van de kruin des Samirs en des Hermons<note n="1163">Volgens Deut. III 9 was Sanir de Amorreesche naam van den Hermon, doch I Par. V 23 worden zij evenals hier van elkander onderscheiden. Arabische geografen gebruiken den naam Senîr (in de Assyrische opschriften Sanîroe) voor het gedeelte van den Antilibanon ten N. van Damascus, tusschen Baälbek en Homs. De kruin van den Sanir in onzen tekst is misschien de 2670 meter hooge Talʽat Moesa (Haupt). De Hermon is de hoogste verheffing (2760 m.) van den Antilibanon, door een ravijn van den noordelijken Antilibanon gescheiden.</note>, </l>
<l>van de woningen der leeuwen </l>
<l>en de bergen der panters<note n="1164">In plaats van harrêi (bergen) lezen wij chorêi ‘holen’ (vgl. Nah. II 13 Vulg. 12). Wilde dieren (beren, wolven, vossen, ook panters) vindt men nu nog in die streken, vgl. IV Reg. XIV 9 en Habac. II 17. Sedert de 12de eeuw komen in Palestina geen leeuwen meer voor; vroeger waren ze niet zeldzaam en in de H. Schrift wordt dit roofdier ongeveer 130 maal vermeld (Haupt). In grotten van het Libanongebergte heeft men nog overblijfselen van leeuwen gevonden. - Voor den allegorischen zin van v. 8 het volgende. De Libanon zelf behoorde niet tot het land van Israël, doch slechts het zuidelijk gedeelte van den Antilibanon. Jer. XXII 23 wordt Israël nochtans voorgesteld als ‘wonend op den Libanon’ (zie boven noot 17) en Zach. X 10 zal Jahwe zijn volk terugvoeren ‘naar het land van Galaäd en den Libanon’. Het land van Israël is als een aanhangsel van den Libanon (vgl. hierna v. 15). Is. XXXVII 24 pocht de Assyriër dat hij de ceders van den Libanon en het woud van den Karmel (zie boven II noot 1) zal uitroeien, d.i. het land van Israël zal verwoesten. Bij Nah. I 4 zijn Basan en de Karmel verkwijnd en de bloem van den Libanon verwelkt, vertegenwoordigt dus de Libanon naast Basan en den Karmel het land van Israël (vgl. Mich. VII 14). Zoo past derhalve ook de onderhavige tekst treffend in de allegorie: de bruid = Israël. Zie nog hierna noot 39.</note></l></verse>
<verse osisID="Song.4.9"><l> Gij hebt mijn hart gewond<note n="1165">Het Hebr. beteekent waarschijnlijk: ‘gij hebt mij het hart ontroofd’, wat niet hetzelfde is als ons ‘gij hebt mijn hart gestolen’. Het Hebr. lêb, dat wij met hart vertalen, heeft meer den zin van ‘verstand’. Wij zouden hier dus beter zeggen: ‘gij hebt mij als waanzinnig gemaakt’. In Arabische minneliederen (vooral Palestijnsche) is deze gedachte dan ook tamelijk gewoon, b.v.: ‘ik zag de zoete bij de bron, zij ontroofde mij terstond het verstand’; ‘de liefde tot u heeft mijne gedachten verward’. Zie verder nog VI noot 7. De herhaling van de uitdrukking in dit vers schijnt glosse.</note>, mijne zuster bruid<note n="1166">De uitdrukking mijne zuster bruid komt in het Hooglied slechts in het stuk IV 9-V 1 voor. V 2 nog: ‘mijne zuster, mijne vriendin’. In oud-Egyptische minnezangen noemt de jongeling zijne beminde eveneens ‘mijne zuster’. Misschien hing dit samen met eene gewoonte der Pharao's om bij voorkeur hunne zuster (dikwijls half-zuster) te huwen, terwijl in den later-Egyptischen tijd het woord ‘zuster’ zelfs in plaats van ‘echtgenoote’ gebruikt werd. Doch ook in moderne Palestijnsche liederen wordt de beminde met ‘mijne zuster’ aangesproken (eigenlijk ‘mijn broeder’, naar de étiquette, die in zulke gevallen het gebruiken van een vrouwelijken vorm als onfatsoenlijk verbiedt! Haupt).</note>, </l>
<l>mijn hart gewond door één (blik) uwer oogen </l>
<l>en door één haar van uw hals<note n="1167">Hebr.: ‘door één uit uwe oogen (d.i. waarschijnlijk: door één blik uit uwe oogen), door één ketting (afhangend) van uwen hals’ (eigenlijk verkleinwoord: ‘van uw halsje’). De tekst schijnt, ook naar het metrum te oordeelen, bedorven. Schloegl vermoedt dat beachad mʽeinaik door zorgeloosheid van den afschrijver ontstaan is uit bechemed ʽeinaik (‘door de bekoorlijkheid uwer oogen’), en tengevolge daarvan beachad mittzawweronaïk (‘door één van uw halsje’, waar dan om een zin te krijgen ʽanaq, ketting, werd tusschengevoegd) uit bechemed tzawweronaïk (‘door de bekoorlijkheid van uw halsje’). Een modern parallel zie VI noot 7.</note>.</l></verse>
<verse osisID="Song.4.10"><l> Hoe schoon zijn uwe borsten<note n="1168">Hebr. ‘liefkoozingen’ (zie I noot 2), zoodat men behoort te vertalen: ‘Hoe bekoorlijk is uw liefde, .... hoe heerlijk is uw liefde boven wijn’. De inhoud van het geheele vers komt overeen met dien van I 1 b-2 a, daar den bruidegom toegezongen in zijne afwezigheid, hier der bruid in hare aanwezigheid. Vgl. voor dit fijne gevoel ook den lof op den bruidegom in het lied van V 10-16, dat in de poëtische fictie door de bruid alleen tot de ‘dochters van Jerusalem’ wordt gesproken, hoewel de bruidegom in werkelijkheid het tòch hoort, daar het ter bruiloft gezongen wordt.</note>, </l>
<l>mijne zuster bruid, </l>
<l>schoon zijn uwe borsten boven wijn, </l>
<l>en de geur van uwe balsems<note n="1169">De Septuag. las ‘kleederen’ (invoeging van een l), evenals v. 11d. Ook de Arabische beminde verspreidt de heerlijkste geuren en verraadt zoo haren aanbidder, waar ze zich bevindt.</note></l>
<l>gaat boven alle reukwerk.</l></verse>
<verse osisID="Song.4.11"><l> Druipende honingraat zijn uwe lippen<note n="1170">Hebr.: ‘Honing druipt van uwe lippen’.</note>, bruid, </l>
<l>honing en melk<note n="1171">Voor den allegorischen zin denkt men onwillekeurig aan het ‘land van melk en honing’. Dat moet dan ook den gewijden schrijver voor den geest hebben gestaan. De woorden staan in omgekeerde orde, wijl aan het voorafgaande honing moest aangeknoopt worden. Is. LV 1 staat: ‘wijn en melk’. Vgl. hierna V 1 g-j. In de met onzen tekst overeenkomstige plaats Prov. V 3 staat voor eene vrouw alleen honing. Gelijksoortige uitdrukkingen (niet melk) komen nòg voor in Palestijnsche liedjes ter schildering van de zoetheid der beminde. - In den typischen zin is het beeld toepasselijk op de Kerk, de bron van Gods genadegaven.</note></l>
<l>zijn onder uwe tong, </l>
<l>en de geur uwer kleederen </l>
<l>is als de geur van wierook<note n="1172">Hebr.: ‘van den Libanon’ (met zijne ceders enz.). De Vulg. vertaalt alsof er lebôna (wierook) stond, Thans nog zijn de streken van het Libanon-gebergte met welriekende struiken en kruiden bedekt, waardoor de lucht vaak met heerlijke geuren vervuld is. Onze tekst staat blijkbaar in allegorische betrekking tot Os. XIV 7, waar van Israël gezegd wordt dat zijn geur (zal wezen) als die van den Libanon’; vgl. V noot 44. Voor den geur uwer kleederen vgl. Gen. XXVII 27 en Ps. XLIV 9.</note>.</l></verse>
<verse osisID="Song.4.12"><l> Een gesloten tuin (zijt gij), </l>
<l>mijne zuster bruid, </l>
<l>een gesloten tuin, </l>
<l>een verzegelde bron<note n="1173">Het Hebr. woord voor gesloten beteekent ‘gegrendeld’. Vgl. V 6, waar de deur van hare woning van binnen met een grendel gesloten is. Verzegelde bron is parallel bij gesloten tuin. Bedoeld is eene bron of put binnen eene omheining of een gebouwtje, waarvan de ingang gesloten en verzegeld is, zoodat alleen de eigenaar ze opent en het water door niemand bedorven kan worden. Bij een tuin behoort een waterbron. Vgl. hierna v. 15 alsmede (tevens voor den allegorischen zin) Is. LVIII 11: ‘gij (Israël) zult zijn als een welbesproeide hof, en als eene waterbron wier water nooit opdroogt’; Jer. XXXI 12: ‘hunne ziel zal zijn als een welbesproeide hof, en voortaan kwijnen zij niet meer’, en Num. XXIV 6, waar Israël's tenten zijn ‘als boschrijke dalen, als waterrijke lusthoven aan de stroomen, als aloëboomen, welke Jahwe geplant heeft, als ceders aan de wateren’. Prov. V 15-18 wordt de echtgenoote vergeleken met eene waterbron die voor den man bestemd is. In moderne Palestijnsche minnezangen wordt een meisje nog dikwijls eene waterbron of put genoemd, ‘slechts bij haar - luidt het ergens - komen gazellen drinken’. - Dit liedje (v. 12 - V 1) sluit goed aan bij het vorige. Achter v. 12 schijnt v. 15, dat daar niet past, oorspronkelijk gestaan te hebben (Haupt).</note>.</l></verse>
<verse osisID="Song.4.13"><l> Uw scheuten zijn een granatenpark<note n="1174">Letterlijk: ‘een paradijs van granaten’. De granaatboom, een kleine boom met veel takken, die lange bladeren en in den bloeitijd groote roode bloemen draagt, is in Palestina inheemsch en, naast vijgeboom en wijnstok, zeer gezocht wegens zijne aangename en verfrisschende vrucht (zie noot 9); vgl. Num. XIII 24 en Deut. VIII 8. Van het sap dier vrucht werd een soort wijn gemaakt, die in het Oosten zeer bekend was (vgl. hierna VIII 2 d).</note></l>
<l>met ooftboom-vruchten<note n="1175">Hebr.: ‘met edele (kostelijke) vruchten’.</note>;</l>
<l>hennabloemen met nardus<note n="1176">Hennabloemen, zie I noot 29. Nardus, ald. noot 27. Hier staat in den grondtekst het meervoud ‘nardussen’, d.i. verschillende soorten. Hierna het enkelvoud. Uit deze en verder genoemde planten werden welriekende waters of oliën bereid, waarmede vooral de kleederen en haren der bruid bewerkt werden (ook wel van den bruidegom, I 2 en 3), zoodat zij geurde als een paradijs van al deze welriekende planten.</note>,</l></verse>
<verse osisID="Song.4.14"><l> nardus en saffraan;</l>
<l>kalmus en kaneel<note n="1177">De saffraanplant (Vulg. crocus) is een crocussoort (crocus sativus), die in September en October bloeit met licht-purperkleurige bloemen. De gedroogde stempels met een gedeelte van het stijltje der bloem vormen de saffraan, die een doordringenden, specerijachtigen en bedwelmenden reuk en een bitteren, kruidigen smaak heeft. Voor kalmus, eigenlijk specerij-‘riet’, en kaneel zie Exod. XXX noot 15.</note>, </l>
<l>met alle hout des Libanons<note n="1178">Hebr.: ‘met allerlei wierookboomen’ (vgl. noot 29).</note>, </l>
<l>mirre en aloë<note n="1179">De verbinding mirre en aloë komt ook Ps. XLV 9 Hebr. voor; Prov. VII 17: ‘mirre en aloë en kaneel’. Joan. XIX 39 gebruikt Nicodemus bij de inwikkeling van Jesus' lichaam mirre en aloë. Wegens zijne kostbaarheid werd het aloë-parfum met minder dure reukwerken vermengd. Het wordt bereid uit het zoogenaamde aloëhout, van de aquilaria agallocha, een boom die inheemsch is in Indië en waarvan de welriekende houtdeelen over Arabië naar het Westen kwamen; ook het hars is welriekend. Het parfum van het aloëhout (wel te onderscheiden van de bekende aloëplant) is in het Oosten nog een der meest gezochte.</note>, </l>
<l>met alle eerste balsems<note n="1180">Dezelfde uitdrukking (vgl. III 6 d) staat Ezech. XXVII 22, in welk hoofdstuk meerdere gelijksoortige opsommingen van allerlei zaken voorkomen. Met deze schildering der bruid als een ‘paradijs’ van allerlei geurige planten en boomen vgl. die van de Wijsheid Eccli. XXIV 17-23, in 't bijzonder v. 20-21 (Vulg.): ‘Gelijk kaneel en welriekende balsem verspreidde ik geur, gelijk uitgelezen mirre verspreidde ik zoeten reuk, en als storaks en galbaan en nagelsteen en aloë en als ongebroken wierook heb ik geur verspreid in mijne tent, en als onvermengde balsem is mijn reuk’. De Wijsheid nu heeft God ‘geschonken aan Jacob, zijn dienstknecht, en aan Israël, zijn lieveling’ (Baruch III 37); ‘en de bosschen en alle welriekend geboomte overschaduwden Israël’ (ald. V 8). ‘Want Jahwe heeft Sion vertroost, heeft al zijne puinhoopen vertroost, maakt zijne woestijn aan Eden gelijk, zijne wildernis aan den hof van Jahwe’ (Is. LI 3; zoo wordt Gen. XIII 10 de zuidelijke Jordaanstreek ook een ‘hof van Jahwe’ genoemd). ‘Te dien dage zal Jahwe's uitspruitsel zijn tot luister en heerlijkheid, en de vrucht des lands tot sieraad en pronk voor Israël's ontkomenen’ (Is. IV 2). - Bij v. 14 sluit v. 16 aan, en v. 15 hoort bij v. 12.</note>.</l></verse>
<verse osisID="Song.4.15"><l> Een bron der tuinen, </l>
<l>put van levend water<note n="1181">Levend water is het uit de bron opborrelende frissche water; vgl. Gen. XXVI 19; Joan. IV 10-11 en VII 38.</note>, </l>
<l>afbruisend van den Libanon<note n="1182">De zin van het Hebr. is: ontsprongen uit de steeds vloeiende bronnen van den Libanon en in beken uit het gebergte komend afstroomen, daarom nooit opdrogend en altijd frisch (vgl. Jer. XVIII 14). Feitelijk is dat de Jordaan, die ontstaat uit de samenvloeiing van verschillende beken, welke in de streek van den Libanon ontspringen, en die dan Palestina in zijn gansche lengte doorstroomt. De allegorische zin nadert hier zeer opmerkelijk tot den natuurlijken of letterlijken zin: het land van Israël, de groote tuin (versterkend tuinen), besproeid door den altijd stroomenden Jordaan die zijne bronnen aan den Libanon heeft, is de bruid.</note>.</l></verse>
<verse osisID="Song.4.16"><l> Waak op, o Noorden, </l>
<l>en kom, o Zuiden, </l>
<l>doorwaai mijn tuin, </l>
<l>en vloeien zijne geuren<note n="1183">Velen leggen dit vers der bruid in den mond. Daarvoor bestaat echter geene aanwijzing. Het vormt een goed slot (volgend op v. 14, zie noot 37) in den mond van den bruidegom, die de geuren van zijn ‘paradijs’ genieten wil. - Voor den allegorischen (en hoogeren) zin vgl. Ezech. XXXVII 9: ‘Kom van de vier windstreken, o geest, en blaas op deze verslagenen, opdat zij leven’. Deze ‘verslagenen’ zijn Israël, en de tuin is Israël. De ‘geest’, de wind (Noorden, Zuiden), is de Geest Gods. ‘Leven’ is zijn en werken voor God (Ezech. XXXVI 27), en geur verspreiden is God loven in daad en woord; vgl. Eccli. XXXIX 18-19: ‘Stroomt zoeten geur uit gelijk wierook, en bloeit heerlijk als leliën; verspreidt geuren en juicht in gezang, verheerlijkt Jahwe om al zijne werken’. Voor de beteekenis van den smuk der bruid in 't algemeen vgl. Is. LXI 10-11: ‘Met blijdschap verblijd ik mij in Jahwe, en mijne ziel jubelt in mijnen God; want Hij heeft mij bekleed met de kleederen des heils, en met den mantel der gerechtigheid heeft Hij mij omhangen, als eenen bruidegom, gesierd met eene kroon, en als eene bruid, getooid met hare kleinoodiën. Evenals toch de aarde haar gewas voortbrengt, en evenals een hof zijn zaad doet ontspruiten, zóó zal de Heere God gerechtigheid doen ontspruiten en lofgezang voor de oogen aller volken’. - Wij vermoeden dat VIII 13 hierop oorspronkelijk volgde; zie noot 27 ald.</note>!</l></verse>
</lg></chapter>
<chapter osisID="Song.5"> 
<title type="chapter">Hoofdstuk V.</title>
<p>De bruidegom zal in zijn tuin komen, hij noodigt de gasten van het feestmaal te genieten (v. .1 De bruid zoekt den bruidegom (v. 2-9), dien zij in schitterende kleuren beschrijft voor de dochters van Jerusalem (v. 10-16); dezen willen haar helpen zoeken (v. .17</p><lg>

<verse osisID="Song.5.1"><l> Kome mijn beminde in zijnen tuin, </l>
<l>en ete hij zijn ooftboomvruchten<note n="1184">Hebr.: ‘zijne edele vruchten’ (vgl. IV 13); voor den zin vgl. VII 12-13 en VIII 2. Deze twee regels staan in den Hebr. tekst nog onder hoofdstuk IV. Wij laten hierop volgen de twee regels IV 6 c-d, waar ze niet passen (zie IV noot 15), terwijl ze hier, met twee zeer geringe verschillen in lezing, volkomen op hare plaats zijn en tevens de strofe van vier regels vol maken. Wij lezen: ‘Ga hij naar den mirreberg en naar den wierookheuvel’ (vgl. IV 14 en 16). De Pesjita schijnt hier dan ook inderdaad eene uitnoodiging gelezen te hebben. Men houde in het oog dat de tuinen veelal op de helling van bergen en heuvels liggen; vgl. ook de balsembedden van v. 13. In plaats van ʼêlek li lezen wij dus jêlek lô.</note>!</l>
<l>Ik kom<note n="1185">De werkwoorden staan in het perfectum, doch hebben (als bij de profeten) den zin dat het zeker gebeuren zal (perfectum confidentiae).</note> in mijnen tuin, </l>
<l>mijne zuster bruid. </l>
<l>Ik lees mijne mirre </l>
<l>met mijnen balsem. </l>
<l>Ik eet de raat </l>
<l>met mijnen honing;</l>
<l>ik drink mijnen wijn </l>
<l>met mijne melk. </l>
<l>Eet, vrienden, en drinkt, </l>
<l>en wordt dronken, geliefden<note n="1186">Hieruit blijkt dat men aan het bruiloftsmaal is. Voor den hoogeren zin vgl. Prov. IX 1-5: ‘De Wijsheid heeft haar huis gebouwd, .... haar vee geslacht, haren wijn gemengd, ook hare tafel aangericht.... Komt, eet van mijn brood, en drinkt van den wijn dien ik gemengd heb’. Ps. XXXV 9-10: ‘Zij worden dronken van den overvloed uws huizes, en met den stroom van uwe geneugte drenkt Gij hen. Bij U immers is de bron des levens, en in uw licht aanschouwen wij het licht’ (zie de aanteekeningen aldaar).</note>!</l></verse>
<verse osisID="Song.5.2"><l> Ik slaap, en mijn hart is wakker<note n="1187">'t Is een verhaal; men vertaalt het Hebr. dus beter: ‘ik sliep.... was wakker’. Zij sluimerde. - Deze zang (v. 2 - VI 2 Vulg.) bestaat uit drie deelen d.i. liedjes, nl. V 2-8, V 9-16 en V 17 - VI 2. De kern is het tweede: de schildering van den bruidegom door de bruid. De andere deelen vormen zoo iets als een dramatische inkleeding. Het doel van den dichter was, voor de bruid een passende gelegenheid te fingeeren om den bruidegom ten voeten uit te schilderen (vgl. noot 24). De zang kon op een der bruiloftsdagen worden voorgedragen. Toch is de v. 2 volg. onderstelde nacht niet de bruidsnacht. 't Is blijkbaar een nacht uit den tijd van de eerste verloving, vóór de samenwoning, waarin de bruidegom nochtans reeds een zeker recht had op de bruid. Evenwel was onze bruid aan zoodanige nachtelijke bezoeken van den bruidegom blijkbaar niet gewoon (zie v. 3-4). Het eerste liedje (v. 2-8) beschrijft niet eens een droom (als III 1-5), maar is niets dan een dramatische fictie van een nachtelijk tooneel, waarin de ‘dochters van Jerusalem’, die bij deze gelegenheid den beminde niet mogen kennen, de bruid moeten vragen, welke hoedanigheden haar beminde heeft. Daarmede bereikt de dichter zijn doel. Het avontuur met de wachters geeft aan het verhaaltje een romantischen trek. Zoodanige dramatische stukjes met gewilde strekking zijn ook in de overeenkomstige Arabische poëzie niet onbekend. In hoogeren zin opgevat wordt evenwel ons verhaal verheven ernst en werkelijkheid.</note>. Hoor, mijn beminde klopt<note n="1188">Vgl. Apoc. III 20, waar Christus zegt: ‘Zie, Ik sta aan de deur en klop: zoo iemand mijne stem hoort en Mij de deur opendoet, zal Ik bij hem intreden en maaltijd met hem houden, en hij met Mij’.</note>!</l>
<l>Open mij, mijne zuster, mijne liefste, </l>
<l>mijne duif, mijn vlekkelooze<note n="1189">D.i. ‘mijne reine’, onschuldige, kuische.</note>!</l>
<l>Want mijn hoofd is nat van dauw<note n="1190">Letterlijk: ‘vol dauw’. Deze dauw, meest bestaande uit afgekoelde zeedampen," is in Palestina, vooral in de zomernachten, zeer sterk, een ware, zeer natte, mist; vgl. Judic. VI 38. Hij is het sterkst tegen den morgen; vgl. Is. XXVI 19: ‘de dauw van het (morgen-) licht’.</note>, </l>
<l>en mijn lokken van den nachtmist<note n="1191">Letterlijk; ‘druppels der nachten’.</note>.</l></verse>
<verse osisID="Song.5.3"><l> 'k Ontdeed mij van mijn kleed<note n="1192">Dit kleed, Hebr. koettôneth, is oorspronkelijk hetzelfde als de Grieksche chitôn, de Latijnsche tunica (omzetting van letters), ons hemd. In zijn eenvoudigsten vorm, zooals het nog door Bedoeïenen en landlieden van Palestina gedragen wordt, reikt het veelal slechts tot de knieën, door een gordel om het lijf vastgehouden; vroeger had het ook geen mouwen. Het is thans gewoonlijk uit katoen vervaardigd, vroeger uit wol of linnen, bij armen uit grove stof (Eccli. XL 4), bij voornamen uit fijn lijnwaad, ook met mouwen en tot de enkels reikend (althans bij voorname vrouwen, II Reg. XIII 18); het werd soms uit één stuk geweven (het ‘kleed zonder naad’ van Christus, Joan. XIX 23). Volgens onzen tekst trok men het uit bij het slapen gaan (vermoedelijk slechts in het warme jaargetijde), doch men dekte zich des nachts met het opperkleed, den mantel, en wikkelde het lichaam daarin.</note>, </l>
<l>hoe kan ik het weer aandoen!</l>
<l>Ik waschte mijne voeten<note n="1193">Men droeg sandalen, die slechts de voetzolen beschermden, zoodat men bij het slapen gaan de voeten moest wasschen om ze van het vele stof te reinigen. Landmeisjes gaan ook blootvoets.</note>, </l>
<l>hoe kan ik ze besmeuren!</l></verse>
<verse osisID="Song.5.4"><l> Mijn beminde slak zijn hand door 't deurgat<note n="1194">Vermoedelijk de vierkante opening in de deur, die tot uitzicht dient en waardoor men iets naar binnen kan brengen zonder dat de deur geopend wordt. Volgens sommigen het groote sleutelgat, dienend voor den loggen houten sleutel, dikwijls meer dan een een voet lang en zoo dik als een flink talhout (Is. XXII 22 op den schouder gedragen), zoodat men er de hand kan insteken (vgl. Judic. III noot 37); doch gewone huizen (zooals hier) werden slechts inwendig met een grooten houten grendel gesloten, zoodat een sleutelgat in de deur ontbrak. De grendel was van buiten niet te bereiken of te bewegen. Het was echter ook het doel van den bruidegom niet de deur zelf te openen, wat trouwens zeer onpassend zou geweest zijn. Zijn doel was het uitstorten van mirre op den grendel (v. 5).</note>, en mijn lijf<note n="1195">Hebr. letterlijk: ‘mijne ingewanden’, d.i. mijn binnenste.</note> ontroerde bij zijn tasten<note n="1196">De grondtekst heeft: ‘ontroerde om hem’, d.i. werd door liefde en deernis met hem bewogen. Een gelijksoortige zin staat Jer. XXXI 20: ‘daarom werd mijn (Gods) binnenste over hem (Ephraïm) ontroerd, in ontferming zal Ik Mij over hem ontfermen’. Hierbij behoort in onzen tekst v. 6 d: ‘mijne ziel begaf mij toen hij sprak’, dat wij met Haupt en Zapletal hier laten volgen.</note>.</l></verse>
<verse osisID="Song.5.5"><l> 'k Stond op, om mijn beminde open te doen<note n="1197">Natuurlijk na zich eerst gekleed te hebben.</note>:</l>
<l>mijne handen dropen<note n="1198">De Pesjita heeft: ‘mijne hand droop’. De beminde had een fleschje met vloeiende mirre (zoo Hebr. hierna voor fijne mirre, zie I noot 28) uitgestort op den grendel. Zoo zegt ook de Romeinsche dichter Lucretius, dat de minnaar dikwijls schreiend aan de deur van het huis zijner aangebedene staat en de deurposten met welriekende olie zalft.</note> van mirre, </l>
<l>en mijn vingers van keurige mirre.</l></verse>
<verse osisID="Song.5.6"><l> Den grendel mijner deur </l>
<l>schoof ik weg voor mijn beminde<note n="1199">De grondtekst heeft: 5 c: ‘en mijne vingers (van) vloeiende mirre, d. op de handvatten des grendels. 6. Ik opende voor mijn beminde’. In plaats van kappôth (meervoud van kaph, de ‘holle hand’), dat slechts hier de beteekenis van ‘handvatsels’ zou hebben, lezen wij kephôth, infinitivus constructus van kaphah, welk werkwoord Prov. XXI 14 ‘afwenden’, ‘wegwenden’ beteekent, en vertalen:.... ‘en mijn vingers (dropen) van vloeiende mirre bij het wegschuiven van den grendel’. Daardoor verkrijgen we een aannemelijken zin en verdwijnt de moeilijkheid van dezen versregel.</note>. </l>
<l>Doch hij<note n="1200">Hebr,: ‘mijn beminde’.</note> had zich gewend, was doorgegaan. </l>
<l>Mijn ziel was weggesmolten toen hij sprak<note n="1201">Deze regel behoort achter v. 4, zie noot 13.</note>. </l>
<l>Ik zocht, en vond hem niet, </l>
<l>ik riep, en hij gaf mij geen antwoord<note n="1202">Vgl. III 1 c en 2 d. Daar vond zij hem echter spoedig. Hier ondergaat zij de straf voor haar traagheid toen hij klopte. Voor den allegorischen zin vgl. Is. XLIX 14: ‘En Sion zeide: verlaten heeft mij de Heer, en de Heer heeft mij vergeten’. En de reden daarvoor L 1-2: ‘Waar is de scheidbrief uwer moeder, waarmede Ik haar liet heengaan? Of wie is mijn schuldeischer, aan wien Ik ulieden verkocht heb? Zie, om uwe ongerechtigheden zijt gij verkocht, en om uwe misdaden liet Ik uwe moeder heengaan; want Ik kwam en er was geen mensch, Ik riep, en niemand die hoorde’ (zie ook de aanteekeningen aldaar). LXV 12 ald.: ‘Ik riep, en gijlieden gaaft geen antwoord; Ik sprak, en gij hoordet niet’ (vgl. LXVI 4 ald. en Jer. VII 13). Jer. XI 11: “Dan zullen ze tot Mij roepen, maar Ik zal niet naar hen luisteren” (ook v. 14). Mich. III 4: Dan zullen ze roepen tot Jahwe, doch Hij zal hun te dien dage niet antwoorden, maar zijn aangezicht voor hen verbergen’. Prov. I 24-28 zegt de Wijsheid: ‘Want ik riep, en gijlieden weigerdet; ik stak de hand uit, en niemand gaf er acht op.... Wanneer benauwdheid en angst u overvalt, dan zal men tot mij roepen, maar ik antwoord niet; dan zal men mij des morgens zoeken, maar men vindt mij niet’. En het Eeuwige Woord sprak tot de Joden: ‘Gij zult Mij zoeken, doch niet vinden’ (Joan. VII 34). Het verschijnsel herhaalt zich zoowel bij de Kerk als bij elke ziel na schuldige lauwheid.</note>.</l></verse>
<verse osisID="Song.5.7"><l> Mij vonden de wachters, </l>
<l>die rondgaan door de stad:</l>
<l>zij sloegen mij en wondden mij, </l>
<l>ze ontnamen mij mijn mantel<note n="1203">Hebr. radid, welk woord slechts hier en Is. III 23 voorkomt. Bedoeld is de lange dunne omslagdoek of sjaal, dien de vrouwen bij het uitgaan om het lichaam sloegen. De vertaling mantel (pallium) is onjuist (zie noot 9). Bij het opstaan had de bruid het onderkleed aangetrokken en den omslagdoek omgeworpen. Zij liet den laatsten in de handen der wachters en ijlde in haar onderkleed verder. - 't Is hier geheel anders dan III 3-4, waar de wachters haar geen letsel doen, waar zij daarenboven den bruidegom vindt in de nabijheid der wachters. Hier zijn de wachters hare vijanden, ze slaan en berooven haar. Zoo wordt hare traagheid bestraft en tevens hare nieuw opgevlamde liefde beproefd en versterkt. De les, daarin gelegen, is het antwoord op de vraag: waarom wordt zij door de wachters, die het verschil in haar zielstoestand toch niet kennen, hier mishandeld, terwijl ze haar daar in vrede laten gaan?</note>, -</l>
<l>de wachters van de muren<note n="1204">21 Vgl. III noot 4. De wachters konden op de dikwijls zeer dikke en van boven platte muren (zie II Esdr. XII 31 volg.) om de stad rondwandelen.</note>.</l></verse>
<verse osisID="Song.5.8"><l> Ik bezweer u, dochters van Jerusalem<note n="1205">Men heeft niet te denken aan haar vreemde vrouwen of meisjes, die daar bij nacht in de stad rondzwerven, maar de dichter laat de bruid de met haar ter bruiloft zijnde welbekende dochters van Jerusalem zoo aanspreken alsof zij die op haar zwerftocht ontmoette (zie I noot 13). Daardoor komt hij tot zijn doel: de beschrijving van den bruidegom.</note>, </l>
<l>zoo gij mijn beminde vindt, </l>
<l>boodschapt hem dan, </l>
<l>dat ik van liefde krank ben<note n="1206">Hebr.: ‘Wat zult gij hem melden? Dat ik krank ben van liefde’. Zoo klimt de liefde in de beproeving.</note>.</l></verse>
<verse osisID="Song.5.9"><l> Wat is uw beminde meer dan een beminde<note n="1207">D.i.: waardoor munt uw beminde dan toch uit boven een anderen, een gewonen minnaar? Hiermede begint het tweede deel van den zang (zie noot. 4).</note>, </l>
<l>o schoonste der vrouwen<note n="1208">Titel, dien de bruidsjuffers haar geven, vgl. I 7.</note>?</l>
<l>Wat is uw beminde meer dan een beminde, </l>
<l>dat gij ons zoo bezweert?</l></verse>
<verse osisID="Song.5.10"><l> Mijn beminde is blank en rood<note n="1209">Zijne huid is eigenlijk blank (Hebr. ‘hel-wit’), evenals die van de bruid (zie I noot 11), doch zijn gelaat, aan de zon blootgesteld, is roodbruin. Zoo zingt ook een Arabisch liedje van eene bruid! ‘Zij is rood en wit’. - Hiermede begint de prachtige beschrijving van den bruidegom (v. 10-16), die ver uitgaat boven de uiterlijke teekenen, waaraan de ‘dochters van Jerusalem’ hem zouden kunnen erkennen. Ook hieruit blijkt dat de voorafgaande dramatische voorstelling slechts als lijst moet dienen voor de schildering van den beminde. De bruid schildert hem voor de ‘dochters van Jerusalem’ als het ideaal van een begeerenswaardigen jongeling en beschrijft zijn gansche gestalte in een volle rij van stoute beelden, gegrepen uit al wat de Oosterling aan schoons en heerlijks, aan grootsch en kostbaars kent. De détailschildering is zeer afgewerkt, begint bij het hoofd (v. 11) en eindigt met de voeten (v. 15 b), om dan nog even zijn volle grootsche en schoone verschijning in 't licht te stellen (v. 15 c-d) en te sluiten met de zoetheid van zijn mond en de bekoorlijkheid van heel zijn wezen (v. 16). Dat de beelden niet eene alleszins juiste gelijkenis toonen met de lichaamsdeelen, die er mede vergeleken worden, hindert den Oosterschen zanger niet.</note>, uit duizenden verkoren<note n="1210">Uitgelezen, d.i. de beste, de voortreffelijkste. Hebr.: ‘uitstekend (eig. als een banierdrager) boven tienduizend’.</note>.</l></verse>
<verse osisID="Song.5.11"><l> Zijn hoofd is 't fijnste goud<note n="1211">Dan. II 32 staat dezelfde uitdrukking in het Arameesch: ‘het hoofd van dit standbeeld was van het fijnste goud’, en de zinnebeeldige beteekenis volgt v. 37-38: ‘Gij (Nabuchodonosor): de koning der koningen zijt gij....; gij zijt derhalve het gouden hoofd’.</note>;</l>
<l>zijn lokken palmentwijgen<note n="1212">Die, breed en weelderig in een bocht afhangend, de schoone kruin van den palmboom vormen. De beteekenis van taltallim (palmtakken) is niet geheel zeker; sommigen vertalen: ‘zijne lokken zijn krullen’. Het verwante zalzallim beteekent Is. XVIII 5 ‘ranken’ van den wingerd. Zwart als de raaf (hierna), vgl. IV noot 4.</note>, </l>
<l>zwart als de raaf.</l></verse>
<verse osisID="Song.5.12"><l> Zijn oogen zijn als duiven<note n="1213">Dus blauw-grijs als de rotsduif, maar helder en glanzend als duiven, die bij (boven) beken wonen, welke altijd overvloed hebben aan water, en die zich dus volop kunnen wasschen. Het schijnt dat de vierde regel van v. 12 op den tweeden moet volgen.</note></l>
<l>aan de waterbeekjes, </l>
<l>die in melk gewasschen zijn<note n="1214">Het Hebr. kan men vertalen: ‘zich badend in melk’. Heldere blauwgrijze duiven badend in melk: beeld van de oogen met hun wit. Ook de oogen der bruid zijn ‘als duiven’ (I 14 en IV 1).</note>, </l>
<l>en wonen aan den vollen vloed<note n="1215">Hebr.: ‘wonend’ enz. (zonder en); zie noot 30. Het Hebr. woord voor vollen vloed (eig. ‘volheid’) komt voor in de beteekenis van ‘inzetting’ (kas) van edelsteenen, waarin sommigen het hier opvatten (oogkassen); doch dat zou een hier geheel vreemd en niet nader beschreven beeld zijn, iets wat zeer onwaarschijnlijk is. Bovendien past daarbij niet de bepaling wonend aan (eig. ‘op’).</note>.</l></verse>
<verse osisID="Song.5.13"><l> Zijn wangen<note n="1216">Haupt vertaalt met verwijzing naar het Arabisch: ‘zijn baard’. Het woord lechi beteekent eigenlijk ‘kinnebak’, het hier staande meervoud (tweevoud) ‘kaken’. Bedoeld zullen zijn: de wangen met den baard.</note> zijn als balsembedden<note n="1217">D.i. begroeid met balsemplanten; vgl. VI 1.</note>, </l>
<l>geplant door reukwerkmengers<note n="1218">Hebr.. ‘torens van welriekende kruiden’. Sept.: ‘begroeid met’ enz. Het verschil komt voort uit verschillende lezing van dezelfde Hebr. letters. De afwijkende vertaling der Vulg. reukwerkmengers voor ‘welriekende kruiden’ heeft dezelfde oorzaak. De lezing van Sept. is wel de beste. Voor den zin vgl. I 2, 3, 12, 13.</note>;</l>
<l>zijn lippen<note n="1219">De opvatting ‘lippenbaard’ d.i. knevel (Haupt, Hontheim) is o.i. niet waarschijnlijk. Het beeld is minder passend dan dat van v. 13a-b.</note> leliën, </l>
<l>druppelend<note n="1220">Namelijk de leliën, wier welriekend honingvocht hier met ‘vloeibare mirre’ (Hebr.) vergeleken wordt; hier zal de witte lelie bedoeld zijn (zie II noot 1). Dit beeld bij lippen doet denken aan de zoete woorden en de kussen van den bruidegom (vgl. I 1). Ps. XLIV 3: ‘Schoon zijt gij onder de menschenzonen, liefelijkheid is uitgegoten op uw lippen’. In een oud-Egyptisch lied wordt de mond der beminde bezongen als een ‘bloemknop’.</note> eerste mirre.</l></verse>
<verse osisID="Song.5.14"><l> Zijn handen<note n="1221">Met de voorarmen. Men merke op dat de zichtbare en aan de zon blootgestelde, dus gebruinde, deelen, hoofd, handen en voeten, van goud, d.i. bruingeel zijn, de bedekte - lijf en bovenbeenen - van ivoor of wit marmer, dus wit.</note> gouden rollen, </l>
<l>bezet met hyacinten<note n="1222">Hebr.: ‘met tharsjisj’. De tharsjisj is volgens Ezech. X 9 een edelsteen, niet eene kleurstof (vermiljoen, Haupt). Naar den naam te oordeelen scheen hij vooral uit Tharsis, d.i. Spanje, te komen. 't Kan ook zijn dat hij zoo genoemd werd omdat hij door de ‘Tharsis-schepen’ (in 't algemeen schepen die op verre landen varen) werd medegebracht. Welke steen bedoeld wordt, is niet geheel zeker. De hyacint (Vulg.) is meestal oranjegeel of goudkleurig, bij de ouden ook hetzelfde als de amethist, die violetkleurig is. De Sept. heeft (beter) ‘chrysoliet’, een goud-groene edelsteen. Volgens Plinius schijnen de ouden onder den naam chrysoliet ook den topaas begrepen te hebben, die meestal geel is (in verschillende schakeeringen), doch ook andere kleuren heeft. Bij onzen tekst denken velen aan de nagels der vingers, anderen aan (nog gebruikelijke) tatoueeringen (eveneens op het lijf hierna). 't Is mogelijk dat de dichter aan kleurvariaties van de huid gedacht heeft, doch het komt ons waarschijnlijk voor dat we hier (gelijk elders) slechts eene uitwerking hebben van het beeld, welke op de beschreven lichaamsdeelen geen betrekking meer heeft. Hier is de voorarm zoo schoon als een gouden stang of rol (galîl, vgl. Esth. I 6) die met edelsteenen bezet is; zie nog noot 41.</note>;</l>
<l>zijn lijf van<note n="1223">Hebr. waarschijnlijk: ‘een maaksel (kunstwerk, plaat) van’. Zoo is de hals der bruid een ‘toren van elpenbeen’ (VII 4).</note> elpenbeen, </l>
<l>schitterend van saffieren<note n="1224">De saffier is een kel-fonkelende donkerblauwe edelsteen. De ouden verstonden echter onder dezen naam vermoedelijk den lazuursteen (lapis lazuli), blauw, dikwijls met goudpuntjes. De Hebr. tekst zegt hier duidelijk, niet van het lijf, maar van de ivoren plaat: ‘overdekt met saffieren’ (vgl. noot 39).</note>.</l></verse>
<verse osisID="Song.5.15"><l> Zijn beenen<note n="1225">Hebr. ‘dijen’. In een modern Palestijnsch liedje wordt van een meisje gezongen: ‘haar beenen zijn afgerond als zuilen, van marmer, zacht en uitgelezen’. De vergelijking doet in onzen tekst denken aan de kolommen van een paleis of tempel of van eene koninklijke tent. Esth. I 6 rusten zilveren dwarsstangen op kolommen van wit marmer (Hebr. sjêsj, slechts op deze twee plaatsen), hier beeld van schoonheid (wit) en kracht (marmer). Eccles. XII 3 worden de beenen genoemd ‘de sterke lieden’, die het huis van het menschelijk lichaam schragen. II Cor. V 1 noemt Paulus het lichaam ‘ons aardsche huis’.</note> marmeren zuilen, </l>
<l>gevest op gouden voeten<note n="1226">De kolommen staan op ‘gouden (of vergulde) voetstukken’. Deze voetstukken doen denken aan de voeten met onderbeen, door de zon gebruind (goud). Van het meisje uit het liedje van noot 42 heet het: ‘wit zilver is haar voet’.</note>. </l>
<l>Zijn gestalte<note n="1227">Zijn aanblik, zijne verschijning, d.i. zijne machtige gestalte. De vergelijking met den Libanon is een stoute Oostersche overdrijving; de ceders, meervoud, staan als parallel bij Libanon, dus: zijn aanblik is als die van den Libanon en zijne bevallige ceders. - In den allegorischen zin was IV 15 de bruid het land Israël, dat door zijn Jordaan leven en vruchtbaarheid ontvangt van den Libanon. Hier is die Libanon het beeld van den bruidegom, en de Bruidegom is Jahwe, de God en Levengever van Israël. In dezen zin is het nog méér waar dat de geur der bruid is als die van den Libanon (IV 11).</note> is als de Libanon, </l>
<l>uitgelezen als de ceders.</l></verse>
<verse osisID="Song.5.16"><l> Zijn keel<note n="1228">Het Hebr. chik (gehemelte) beduidt het inwendige van mond en keel als orgaan van smaak en spraak; vgl. Prov. VIII 7: ‘mijn gehemelte (chikki) spreekt waarheid’. - Voor den hoogeren zin vgl. Ps. XVIII 10-11: ‘'s Heeren verordeningen zijn.... zoeter dan honing en honingzeem’, en Ps. CXVIII 103 (zie boven II noot 3).</note> is zoetigheid, en gansch is hij begeerlijk<note n="1229">Hebr. ‘begeerlijkheden’, geneugten. Hij is louter begeerlijke schoonheid en lieflijkheid.</note>. </l>
<l>Zoo is mijn beminde, en dat is, mijn vriend<note n="1230">Hebr.: ‘Dat is mijn beminde, en dat mijn vriend’.</note>, </l>
<l>o dochters van Jerusalem.</l></verse>
<verse osisID="Song.5.17"><l> Waar ging uw beminde heen, </l>
<l>o schoonste der vrouwen?</l>
<l>Waar wendde zich uw beminde heen?</l>
<l>En we gaan hem zoeken met u<note n="1231">Met dit vers, dat in den Hebr. tekst onder het volgende hoofdstuk staat, begint het slot van den zang (v. 17 - VI 2). De ‘dochters van Jerusalem’ gaan door in de voorstelling van v. 6-9: als hij zóó schoon is, dan willen we u helpen zoeken.</note>.</l></verse>
</lg></chapter>
<chapter osisID="Song.6">
<title type="chapter">Hoofdstuk VI.</title><p>Hij is in zijn tuin, d.i. bij de bruid (v. 1-.2 Lof der bruid (v. 3-.9 Op weg naar den notenhof (v. 10-.11 De bruid (Sulamith) vertoone zich (v. .12</p><lg>

<verse osisID="Song.6.1"><l> Mijn beminde is in zijn tuin gegaan<note n="1232">Eig. ‘afgedaald’. De dichter maakt nu snel een einde aan zijne dramatische voorstelling, want zijn doel, de schildering van den bruidegom, is bereikt. De bruidegom is in zijn tuin, bij de bruid (zie V 1).</note>, </l>
<l>naar het perk<note n="1233">Een andere Hebr. lezing geeft het meervoud, evenals V 13 (‘balsemperken’). De uitdrukking is parallel bij den tuin met zijn welriekende gewassen, vgl. IV 12-14 en V 1 c-f.</note> der specerijen, </l>
<l>om te weiden in de gaarden </l>
<l>en leliën te lezen<note n="1234">D.i.: om zich in zijn tuin te vermeien en het zoete ervan te genieten. De twee laatste regels zeggen in herderstaal (vgl. II 16) hetzelfde als de twee eerste. Doch het lied blijft nu in dit beeld uit het vrije herdersleven, zingt weer van een tooneeltje als in den tijd der jonge liefde en sluit aldus frisch en schoon.</note>.</l></verse>
<verse osisID="Song.6.2"><l> Ik aan mijn beminde en mijn beminde aan mij, </l>
<l>die in de lelies weidt<note n="1235">Evenals II 16. De hoogere zin geeft hoogeren ernst en diepere waarheid aan deze idyllische en eenvoudige ontknooping van het schijnbaar dramatische stukje. Berouw en liefde geven, na voldoende beproeving, den bruidegom plotseling aan de bruid terug. Zij weet waar hij is: in zijn tuin, bij haar, aan haar hart, - zij behoeft hem niet meer te zoeken, de straf is uit, de liefde verwon. ‘Eene verlaten vrouw als ge waart, en zielsbedroefd, heeft de Heer u geroepen, als echtgenoote der jeugd die verstooten was. Voor een oogenblik, een korte wijle, heb Ik u verlaten, en met groote ontferming verzamel Ik u. In een oogenblik van toorn heb Ik mijn aangezicht een wijle verborgen voor u, en met immerdurende ontferming ontferm Ik Mij over u, zegt uw Verlosser, de Heer’ (Is. LIV 6-8). ‘Sion zeide: Verlaten heeft mij de Heer, en de Heer heeft mij vergeten. Kan wel eene vrouw haar kindeke vergeten, dat zij zich niet ontfermen zou over den zoon van haren schoot? En al zou zij het vergeten, Ik echter, Ik zal u niet vergeten’ (ald. XLIX 14-15). Zoo bij Israël, zoo bij de Kerk, zoo bij de ziel. - Bij dit vers verwacht men eene voltooiing van de strofe als II 17, nl.: ‘totdat de dag koel waait en zich de schaduwen neigen’. Deze woorden staan IV 6, waar ze niet passen; wij vermoeden dat ze hier tehuis behooren. Daarop volgt dan in II 17: ‘Wend u, wees gelijk’ enz. Een gelijke aanspraak staat op het einde van het boek VIII 14, eveneens onpassend. Aan ons liedje geeft zij het verwachte en passende slot: ‘Vlucht, mijn beminde, en wees gelijk’ enz. Vermoedelijk vond de afschrijver dat deze stukjes hier niet op hun plaats waren; bij begreep den aard van het lied niet en meende dat er geen sprake meer kon zijn van eene scheiding nu de bruid was ingehaald (III 6 volg.) en het paar zich met de gasten verheugde aan het bruiloftsmaal (V 1 slot). Hij wist met de strofe ‘Vlucht’ enz. geen weg en schreef ze onder het eind van het boek (met VIII 13). Voor de woorden ‘totdat de dag’ enz. meende hij in IV 6 de hun toekomende plaats te vinden, waar hij ze aan den rand van zijn handschrift schreef. Zie den tekst in de Inleiding blz. 215.</note>!</l></verse>
<verse osisID="Song.6.3"><l> Schoon<note n="1236">Het volgende liedje (v. 3-9) zingt weder de schoonheid en voortreffelijkheid der bruid uit den mond des bruidegoms. De inhoud komt voor een goed deel overeen met dien van IV 1-5 en 7, doch de bewondering uit zich tevens in nog hooger lofspraak en de liefde spreekt zich krachtiger uit. In hoogeren zin opgevat past dit lied na het voorafgaande (verlies van den bruidegom door traagheid en herwinning door vuriger liefde) op deze plaats uitmuntend.</note> zijt gij, mijne liefste, aanvallig<note n="1237">In plaats van aanvallig heeft het Hebr.: als Thirza’. De Vulg. en de andere oude vertalingen hebben het woord thirtza vertaald (‘welgevalligheid’). Bij het volgende Jerusalem past evenwel beter Thirza, de oude residentie der koningen van Israël van Jeroboam tot Amri (III Reg. XIV 17 enz.; vgl. ook Jos. XII 24). De bruid wordt hier dus vergeleken met de twee hoofdsteden van het oude Israël. De ligging van Thirza is nog niet met zekerheid bekend. Over de schoonheid van Jerusalem vgl. Thr. II 15, Ps. XLVII 3.</note>, </l>
<l>en heerlijk als Jerusalem, </l>
<l>geducht als een slagvaardig heir<note n="1238">Hebr. letterlijk: ‘schrikwekkend als gevaandelde (krijgsscharen)’, d.i. als een leger dat met wapperende vaandels gereed staat ten strijd. Ook v. 9 d. De vergelijking hangt samen met het volgende. Dergelijke beelden komen ook in Arabische minnezangen voor, b.v.: ‘zij heeft tegen mij gevochten met hare oogen’; haar wenkbrauwen zijn ‘kleine zwarte zwaarden’, waarmee zij den aanschouwer wondt; haar oogen schieten pijlen en maken hem dronken; ‘ik was een held, maar de bekoring van heur haar en de pracht van haren hals hebben mij overwonnen’; ‘zij kwam met het heirleger harer schoonheid, een leger dat uit tallooze soldaten bestaat en sterk gewapend is’; ‘tegenover de dubbele snede van een Indisch zwaard houd ik stand, doch den blik van het meisje, wier oog de natuur heeft zwart geverfd, kan ik niet verdragen’ (vgl. v. 4).</note>.</l></verse>
<verse osisID="Song.6.4"><l> Wend uwe oogen van mij af, </l>
<l>want zij verwarren mij<note n="1239">Hebr.: ‘doen mij ontstellen’ (vgl. de vorige noot), andere uitdrukking voor die van IV 9.</note>;</l>
<l>uw haar is als de geitenkudde, </l>
<l>die men van Galaäd ziet komen<note n="1240">Hebr.: ‘die afdalen van Gilead’, vgl. IV 1 (waar ‘het gebergte Gilead’ staat). Voor deze en de volgende vergelijkingen (tot en met v. 6) zie de betreffende noten op IV 1-3.</note>.</l></verse>
<verse osisID="Song.6.5"><l> Uw tanden als de schapenkudde<note n="1241">IV 2 staat: ‘kudde der geschorenen’.</note>, </l>
<l>gestegen uit het waschbad, </l>
<l>alle met tweelingjongen, </l>
<l>en zonder kroost is geen er bij.</l></verse>
<verse osisID="Song.6.6"><l> Als een granaatschil<note n="1242">Hebr. als IV 3: ‘granaatheltt’.</note> zijn uw wangen, </l>
<l>behalve uw verborgenheden<note n="1243">Hebr. als IV 3: ‘van achter uwen sluier’. Vóór deze twee versregels staan IV 3 twee andere (‘Als karmozijndraad’ enz.), welke voor de volledigheid der strofe ook hier gewenscht schijnen.</note>.</l></verse>
<verse osisID="Song.6.7"><l> Zestig koninginnen zijn er, </l>
<l>en tachtig nevenvrouwen, </l>
<l>en meisjes zonder tal<note n="1244">De koninginnen moeten doen denken aan de III Reg. XI 3 vermelde ‘vorstinnen’ van Salomon's harem. Daar heeft Salomon 700 koninginnen en 300 bijvrouwen van lageren rang. De getallen zestig en tachtig zijn hier vermoedelijk gekozen voor de evenmaat der verzen; op het getal komt het niet aan. Boven koninginnen en nevenvrouwen (zie daarover II Reg. III noot 6) stond de eigenlijke gemalin des konings (bij Salomon de dochter van Pharao, III Reg. III 1 en VII 8), vgl. Ps. XLIV 10; na 's konings dood had zij als koningin-weduwe deel in het rijksbestuur (vgl. III Reg. XV noot 11) onder den titel ‘gebira’. De meisjes waren het laagst in rang. De bruidegom vermeldt den harem eens konings (Salomon) als tegenstelling met zijne éénige liefde; vgl. I 8-11 en VIII 11-12. Hij stelt zijne ééne boven den schitterenden koninklijken harem.</note>.</l></verse>
<verse osisID="Song.6.8"><l> Eéne is mijne duive<note n="1245">Vgl. V 2 d. De duif is monogaam: één wijfje bij één mannetje, die zeer aan elkaar gehecht zijn en slechts zelden scheiden.</note>, mijn volmaakte<note n="1246">Hebr. als V 2: ‘mijne reine’.</note>, </l>
<l>zij is de ééne van haar moeder, </l>
<l>lieveling van die haar baarde<note n="1247">De laatste twee versregels verklaren den voorafgaanden: daar zij de eenige dochter harer moeder en dus haar lieveling (eig. ‘uitverkorene’) is, heeft deze al haar zorg besteed aan hare volmaaktheid, haar deugd en schoonheid. - In den allegorischen zin kan men onder de moeder verstaan: het (ideale) goede oude Israël.</note>. </l>
<l>De dochteren<note n="1248">Alle meisjes, in 't bijzonder die van v. 7 c.</note> zagen haar, </l>
<l>en prezen haar gelukkig;</l>
<l>koninginnen en nevenvrouwen, </l>
<l>en loofden haar<note n="1249">De bedoeling is: alle meisjes en vrouwen loven haar, ook die van een koninklijken harem zullen haar prijzen zoo ze haar zien. Het volgende (v. 9) behoort hierbij (zie noot 20), zoodat men heeft te verstaan: zij loven haar in de volgende losprijzing, die nu ter bruiloft allen zingen.</note>.</l></verse>
<verse osisID="Song.6.9"><l> Wie is zij die daar komt als 't rijzend morgenrood<note n="1250">Hebr.: ‘Wie is zij die neerblikt als de dageraad?’ ‘Die neerblikt’ beteekent eigenlijk: ‘die voorovergebogen uitziet’, als door een hoog gelegen open venster (vgl. Judic. V 28, Prov. VII 6). Het venster is hier de oostelijke horizon boven Moab's gebergte. Ook in een hedendaagsch Palestijnsch liedje heet de bruid ‘het licht van den morgen’, in een ander gelijkt haar aangezicht op de morgenster. Eveneens wordt zij zooals in onzen tekst (hierna) met de maan en de zon vergeleken.</note>,</l></verse> 
<verse osisID="Song.6.1"><l>lieflijk als de maan, </l>
<l>heerlijk als de zon, </l>
<l>geducht als een slagvaardig heir<note n="1251">Herhaling van het slotvers der lofprijzing in v. 3, waaruit valt op te maken dat v. 9 bij het voorafgaande hoort. Hierop moet naar onze meening v. 12 - VII 9 volgen, zie noot 25. Wellicht is de uitdrukking geducht als legerscharen (Hebr.) reeds zinspeling op het optreden der bruid met een zwaard in de hand.</note>!</l></verse>
<verse osisID="Song.6.10"><l> Ik daalde naar den notenhof<note n="1252">Alle pogingen om v. 10-11 in redelijken samenhang te brengen met v. 12 en VII 1 volg. hebben gefaald. Nieuweren (ook Zapletal) zien in dit stukje dan ook niets anders dan een nergens bijbehoorend fragment van een liedje. Wij kunnen ons moeilijk voorstellen dat een geïnspireerd schrijver als mechanisch ‘fragmenten’ verzamelde en zonder verband bijeenvoegde. Ons stukje kan zeer goed in verband gebracht worden met VII 10, zoodat het op een verkeerde plaats geraakt is en behoort te volgen op VII 9 (Vulg.). - Het is niet zeker, wien v. 10-11 moet in den mond gelegd worden, den bruidegom of der bruid; waarschijnlijk den eerste. Noteboomen vindt men in het Oosten vooral bij den dorpsput, waarnaar men dikwijls moet afdalen, daar het dorp op den heuvel gebouwd is. Eén put in het dal tusschen twee heuvels kan voor beide dorpen dienen. Naar het dal (zoo Hebr. v. 10 b) begeeft zich de bruidegom, en op den heuvel aan de overzijde woont de bruid.</note>, </l>
<l>te aanschouwen 't ooft<note n="1253">Het Hebr. beteekent veeleer knoppen of bloesems.</note> der dalen, </l>
<l>en te zien of de wingerd bloeide, </l>
<l>en of ontloken de granaten<note n="1254">De bloem van den granaat is een groote roode kelk met zeer veel meeldraden. Zie IV noot 31. Het lied zingt blijkbaar van de lente.</note>.</l></verse>
<verse osisID="Song.6.11"><l> Ik weet niet.... Mijne ziel ontstelt mij, </l>
<l>om wagens van Aminadab<note n="1255">De tekst van v. 11 schijnt bedorven. De Vulg. onderstelt onzen Hebr. consonantentekst, doch leest en verbindt eenige woorden anders. Sept. en Pesjita hebben: ‘mijne ziel wist niet’, schijnen dus jadʽah i.p.v. jadaʿti gelezen te hebben. Men heeft de keuze tusschen de volgende vertalingen van den Hebr. tekst. ‘Ik wist (weet) niet, mijne ziel (mijn verlangen) maakte mij (tot) wagens van ʽammi-nadîb’. ‘Ik kende mijne ziel (d.i. mij zelf) niet, zij (nl. mijne ziel, of - minder waarschijnlijk - de bruid) maakte mij’ enz. ‘Ik kende mijne ziel niet, gij (bruid, met eenigszins andere vocalisatie) maaktet mij’ enz. Bij de laatste vertaling zou de bruidegom spreken, bij de twee andere is het onzeker. Het woord voor ziel kan ook ‘leven’ beteekenen, zoodat men zou kunnen vertalen: ‘Ik acht (tel) mijn leven niet’. De uitdrukking ‘maken (tot) wagens’ zou zooveel kunnen beteekenen als ‘vleugelen geven aan de voeten’. Het woord nadîb beteekent als adjectief: gewillig, bereidvaardig, als substantief: edele, vorst (vgl. VII 1: bath-nadîb ‘dochter van een edele’); ʽamm beteekent ‘volk’, ook ‘krijgsvolk’ (zooals merkaba ‘krijgswagen’), ʽammi ‘mijn volk’, of ook (poëtisch) ‘volk’. Sept. en Vulg. hebben den eigennaam Aminadab, zooals ook een Hebr. lezing luidt; nadab komt evenwel met nadib in beteekenis overeen. De bestaande verklaringen van den tekst bevredigen niet; daarom neemt men zijn toevlucht tot tekstverbetering. Wij meenen in plaats van markebôth te moeten lezen: bederekh (met Halévy) bath (met Zapletal), zoodat de zin luidt: ‘Zonder dat ik het wist bracht mijne ziel (mijn hart) mij op den weg eener dochter van edel geslacht’. De bruidegom ontmoet de bruid op zijne wandeling en zij ‘vindt’ hem, vgl. VIII 1 c. Hierbij sluit aan VII 10 (Vulg.), waar de bruid zegt: ‘Ik ben aan mijn beminde’ enz. - De tekst van de Vulg. kan worden opgevat als eene alleenspraak van de bruid, die, zich naar den ‘notenhof’ begevende, stoot op een troep krijgsvolk met wagens, onder een hoofd Aminadab (zoo Schäfer). Zij schrikt en wil vluchten, doch wordt gevleid en teruggehouden (v. 12). Zij tracht daaraan te ontkomen door de soldaten te wijzen op de veel schoonere reien van vrouwen, die de zegetochten der krijgslieden opluisteren (VII 1). Doch het baat niet. Zij wordt bovenmate gevleid (VII 2-7) en Aminadab ontpopt zich als een lage verleider (VII 8-9 a). Zij wijst hem af en wendt zich tot haar beminde (VII 9 b-10), die daar intusschen ook verschenen is en dien zij uitnoodigt met haar naar de gaarden bij haar huis te gaan (VII 11-13). Hontheim leest ʽammêi nadîb en vertaalt: ‘onverwachts plaatste mijne ziel mij (d.i. zie ik mij geplaatst) bij de wagens van het volk (d.i. hofwagens) van den vorst’, nl. van den bruidegom (Salomon). Deze verklaringen berusten evenwel op te weinig gegevens in den tekst en moeten in waarschijnlijkheid wijken voor eene andere die natuurlijker en eenvoudiger is en voor VI 12 - VII 6 steunt op bekende gebruiken bij bruiloftsfeesten.</note>!</l></verse>
<verse osisID="Song.6.12"><l> Keer u<note n="1256">Met v. 12 (dat in den Hebr. tekst reeds tot hoofdst. VII behoort) begint een zang, die passend volgt op dien van v. 3-9 en eindigt met VII 9. Het is een lied bij den zoogenaamden ‘zwaarddans’ der bruid, die in Syrië nog bestaat en in het Hooglied (VII 1) de ‘legerdans’ of krijgsdans heet. De eigenlijke krijgsdans geschiedt na een overwinning in den oorlog: de zegedans. Reeds oudtijds werden overwinnaars gehuldigd met dans, muziek en zang (zie Judic. XI 34 en noot 37, vgl. XXI 21 en noot 30 ald.). De eigenlijke krijgsdans wordt uitgevoerd door een der meisjes, die een zwaard in de hand houdt, waarmede zij zich verdedigt tegen schijnaanvallen van jongelieden. Zulk een ‘zwaarddans’ (echter zonder schijnaanvallen van jongelieden) wordt thans in Syrië door de bruid uitgevoerd in den avond van den bruidsnacht bij rossen fakkelgloed. Met de rechterhand zwaait zij een zwaard, in de linker heeft zij een doek. Aan den zwaarddans herinnert in Servië het eigenaardige gebruik, dat de boerenmeisjes op Paschen een dans uitroeren in de dorpstraat, waarbij eene een helm op en een kuras aan heeft en daarbij zwaait met een cavaleriesabel, terwijl een ander meisje een lans draagt; de dans wordt begeleid met een doedelzak. De bruidsdans is in de verschillende streken van Palestina eenigszins verschillend, ook de tijd en de plaats. In sommige streken houdt de bruid kaarsen in de handen, wat men ook dikwijls in Jerusalem ziet. Zij is daarbij in haar vollen bruidsdos. Te Beirut vatten twee vrouwen de bruid bij beide handen en beginnen met haar op de dansplaats samen dezen dans, waarbij zij zingen: ‘Welaan, schrijd aan, gij schoone, gij roos in den bloemenhof’. Het door de omstanders gezongen lied, waarin de schoonheden der bruid in alle bijzonderheden worden geschilderd, heet de ‘wasf’, het huldelied aan de bruid, dat door de haar omringenden met lichte bewegingen, zacht handgeklap, korte refreinen en telkens herhaalde uitroepen begeleid wordt. Zulk een ‘wasf’ geeft ons het Hooglied te lezen (VII 1 c-6). Hier in v. 12 hebben we de uitnoodiging tot den bruidsdans (die meteen begint), waarop de bruid in VII 1 antwoordt. Het ‘dansen’ (soms op stelten) bestaat meestal in balletachtige wendingen en draaiingen naar alle zijden, en rythmische bewegingen van handen en voeten, ook wel in een langzaam heen en weer schrijden in verschillende richtingen met lichte buigingen (wiegen) van het bovenlichaam. Op dat ‘dansen’ doelt het keer u, keer u. In een modern Palestijnsch liedje zingt men: ‘Dans schoon, gij geurende roos’.</note>, keer u, Sulamith<note n="1257">Vulg. Sulamitis, Hebr. ‘has-Sjoelammith’ (met het lidwoord, dat echter den vocatief kan aanduiden). Zoo heet de bruid hier en VII 1. Volgens velen is deze naam de vrouwelijke vorm van ‘Sjelomo’ (Salomon), den koningsnaam van den bruidegom. Op dezen bruidsnaam (de ‘Vreedzame’) zou ook VIII 10 d gezinspeeld worden. Volgens anderen zou de naam overeenkomen met ‘Sunamith’, d.i. de ‘Sunamietische’, ‘vrouw van (de stad) Sunem’ (‘Sunamitis’ luidt ook de gewone Grieksche lezing), en een zinspeling zijn op de schoone Abisag van Sunem (vgl. III Reg. II 17, Hebr. ‘has-Sjoenammith’). De stad Sunem (ten Z. van Nazareth) heet tegenwoordig feitelijk Sôlem en zoo luidt de naam reeds bij oude schrijvers (verwisseling van n en l is trouwens zeer gewoon). Door Abisag hadden de vrouwen van Sunem natuurlijk de faam der schoonheid gekregen, zoodat ‘Sunamith’ of ‘Sulamith’ een vleiende eerenaam was voor eene bruid. De omstandigheid, dat de bruid daardoor tevens vergeleken werd met Abisag, de hooggevierde vrouw aan het hof van David en Salomon (vgl. III Reg. II 13 volg.), doet eigenlijk de twee verklaringen samenvallen, en ook de dichter had bij het kiezen van dezen zinrijken naam waarschijnlijk wel beide dingen op het oog.</note></l>
<l>Keer u, keer u, dat we u beschouwen<note n="1258">Uwe schoonheid bewonderen. Het tweede keer u in dezen regel is waarschijnlijk glosse.</note>!</l></verse>
</lg></chapter>
<chapter osisID="Song.7">
<title type="chapter">Hoofdstuk VII.</title>
<p>Antwoord der bruid (v. 1 a-b). Schildering van de lichamelijke schoonheden der bruid (v. 1c-9a). Kort antwoord der bruid (v. 9 b-c). De bruid noodigt den bruidegom uit met haar naar de gaarden bij haar huis te gaan en van hare vruchten te genieten (v. 10-.13</p><lg>
<verse osisID="Song.7.1"><l> Wat zult gij zien in<note n="1259">Gij, in de Vulg. enkelvoud, moet naar het Hebr. en de andere teksten als meervoud worden opgevat. Het Hebr. vertaalt men beter in den tegenwoordigen tijd. Voor zien in beter naar VI 12 (waar dezelfde uitdrukking staat) met: ‘wat (d.i. waarom) ziet gij Sulamith aan?’ ‘Aanzien’ in den zin van: met genoegen beschouwen.</note> Sulamith </l>
<l>dan reien van het krijgskamp<note n="1260">Dan, Vulg. nisi (tenzij), is vertaling van de Hebr. vergelijkingspartikel (gelijk, als), die ook volkomen gelijkheid kan aanduiden (caph veritatis) en hier zoo door Vulg. is opgevat. Men vertaalt hier evenwel beter met ‘als’. Reien, Hebr. enkelvoud mechôlath, door Vulg. en Sept. als mechôlôth (meervoud) gelezen. Het woord beteekent een reidans van vrouwen. Krijgskamp (of krijgskampen’. Vulg. castrorum), Hebr. dualis ham-machanaim: ‘van het dubbele leger’ (of als vergrootend: ‘van het groote leger’, vgl. Gen XXXII 2 Hebr. 3), wat men verklaart als: ‘van twee koren’ of reien. De zin zou dan zijn: ‘Wat ziet gij naar Sulamith als (naar) een reidans in twee koren?’ Men kan echter evengoed het meervoud ham-machanim lezen, zoodat de zin zou luiden: ‘Wat ziet gij naar Sulamith als (naar) den reidans der legerkampen’, d.i. ‘den legerdans’, den krijgsdans. De Sept. en andere oude vertalingen lezen echter vóór ‘als een reidans’ nog een woord, dat in de Vulg. en den tegenwoordigen Hebr. tekst ontbreekt. De Sept. heeft erchomenê (komende of gaande), een andere Grieksche lezing diërchomenê (voortgaande), beide wijzend op een Hebr. lezing mehallekheth (van halakh). Symmachus heeft en trôsesi (‘in wonden’), las dus een dergelijk woord afgeleid van chalal of chalah. De Syrische vertaling heeft: ‘die afkomt’ en las derhalve een woord als de Sept. Ondersteld dat er van een dans sprake is, heeft er in het Hebr. blijkbaar een deelwoord van den stam choel (draaien) gestaan, waarvan de polêl-vorm ook ‘dansen’ beteekent (Judic. XXI 23), waarschijnlijk dus mechôleleth (dansend); dit woord is dan door zijne overeenkomst met het volgende uitgevallen. Voor het volgende ‘als den dans’ lezen velen ‘in den dans’ (gewone verwisseling van k en b). Dit schijnt ook hierbij aangewezen: ‘dansend in den krijgsdans’; misschien kan echter k blijven staan: ‘als den krijgsdans dansend’. De geheele zin, in den mond der bruid, schijnt eene inleiding op de daarna volgende beschrijving en luidt: ‘Wat staat ge toch naar Sulamith te zien terwijl ze den krijgsdans danst?’ In een overeenkomstig Palestijnsch lied luidt het nog: ‘Nu zult gij mij bezingen, van hoofd tot voet in verzen schilderen’.</note>?</l></verse> 
<verse osisID="Song.7.1"><l>Hoe schoon zijn uwe passen </l>
<l>in het schoeisel<note n="1261">De orde der beschrijving (van beneden naar boven) is omgekeerd aan die van hoofdst. IV en van V 11-15. - Ook nu nog wordt in dergelijke liederen bijzondere melding gemaakt van het mooie schoeisel (sandalen met riemen tot boven den enkel vastgemaakt), waarschijnlijk omdat het landmeisje anders blootvoets gaat. Aan het schoeisel werd veel zorg besteed, vgl. Judith X 3, XVI 11; Ezech. XVI 10.</note>, vorstendochter<note n="1262">Of: ‘dochter van een edele’. Zoo wordt ook nu nog de bruid op de bruiloft gevleid. In de oud-Egyptische poëzie heet zij ‘koningsdochter’. Vgl. Ps. XLIV 10: ‘dochters van koningen’.</note>!</l>
<l>De lijnen<note n="1263">Hebr.: ‘buigingen’, vermoedelijk de gebogen lijnen die zich bij den dans op het lichaam afteekenen. In een Arabisch liedje luidt het: ‘kronkeling is hare heup’. Onder heupen (Vulg. eigenlijk ‘dijen’) zijn lendenen en dijen mede te verstaan. Ofschoon de beschrijving der bruid rechtstreeks op haar lichaam doelt, is zij toch in vollen bruidsdos.</note> uwer heupen zijn als halssieraden, </l>
<l>gewerkt door kunstnaarshand<note n="1264">Bedoelde lijnen worden vergeleken met schoone buigzame halssnoeren, bij Prov. XXV 12 van fijn goud gemaakt.</note>.</l></verse>
<verse osisID="Song.7.2"><l> Uw navel is het ronde bekken<note n="1265">Sept. en Vulg. duiden gerond drijfwerk aan: een rond-uitgedreven bekken, beeld van de navelholte. De navel wordt ook in andere Oostersche liederen van dien aard geprezen. De beteekenis van het hier staande Hebr. woord is evenwel niet geheel zeker.</note>, </l>
<l>waarin de drank nooit mangelt<note n="1266">In een bekken (drinkschaal) behoort drank te zijn (d.i. met water gemengde wijn); de Hebr. negatie duidt dan ook de gedachte aan: ‘waaraan geen drank ontbreken mag’. De eigenschap hoort ook hier bij het beeld, niet bij de zaak. Doch ook Prov. V 15-18 wordt de vrouw als de drinkbron haars mans geschetst; de vrouw is een bron van verkwikking voor haar echtgenoot, geestelijk en lichamelijk. De navel staat Prov. III 8 voor het geheele lijf. Voor den allegorischen zin vgl. Ezech. XXXVIII 12, waar het land Chanaän de ‘navel der aarde’ is, het rijke, vruchtbare land (v. 13 ald.). Palestina, zoo vruchtbaar aan wijn (Num. XIII 24), kan een ‘drinkschaal’ van wijn genoemd worden, evenals een ‘tarweschelf’ (hierna v. 2 c). Voor den typischen zin is te denken aan de Eucharistie.</note>. </l>
<l>Uw buik is als een tarweschelf, </l>
<l>omzoomd met leliën<note n="1267">In Syrië geldt de tarwekleur als de schoonste huidkleur; ook in Bagdad wordt eene vrouw met schoone tint eene ‘tarwekleurige’ genoemd; doch ook de ronde vorm komt bij de vergelijking in aanmerking. In den hoogeren zin past ook de tarwe als zoodanig (zie de vorige noot). De bijvoeging omzoomd met leliën behoort bij tarweschelf, niet bij buik: als een tarweberg, waaromheen de leliën groeien, zoo schoon is uw buik (ook zonder leliën). Zulke tarwehoopen ziet men bij de dorpen in Palestina dikwijls in groot getal.</note>.</l></verse>
<verse osisID="Song.7.3"><l> Uw borstenpaar is als twee hertenjongen, </l>
<l>tweelingen der gazelle<note n="1268">Als IV 5; zie de noot aldaar.</note>.</l></verse>
<verse osisID="Song.7.4"><l> Uw hals als de elpenbeenen toren<note n="1269">Een bekend gebouw schijnt bedoeld te zijn. Achab bouwde een ‘ivoren huis’ (inwendig met ivoor belegd; III Reg. XXII 39), waarvan Amos (III 15) de verwoesting voorspelde; vgl. de ‘ivoren paleizen’ van Ps. XLIV 9. - Ook de Grieksche dichter Anacreon spreekt van een ‘hals van elpenbeen’. Het ontbreken van een parallel halfvers doet vermoeden dat hierna een regel is weggevallen, b.v.: ‘gebouwd met kroonkanteelen’ (IV 4).</note>; uw oogen zijn als Hesebon's vijvers<note n="1270">Zoo klaar en schoon. Hesebon, thans Hesbân, eene Moabietische stad. De bouwvallen der oude stad liggen op twee heuvels. Ten Z.O. van den noordelijken heuvel, waarop overblijfselen van een toren, ligt een groote vijver. Ook ten N.W. van Hesbân vindt men nog sporen van oude vijvers en waterwerken. - Het Hebr. woord chesjbôn beteekent vernuft, verstand (Eccles. VII 25, 27 Hebr.; IX 10); de naam is dus een passend beeld bij oogen.</note></l>
<l>aan de poort van Bathrabbim<note n="1271">De Vulg. vertaalt het woord letterlijk met ‘dochter der menigte’. Wij hebben den Hebr. naam van deze stadspoort in de vertaling behouden. De opvatting als parallel bij Hesebon (de ‘volkrijke’) is niet waarschijnlijk, het zou een smakelooze, in het Hooglied ongewone, herhaling zijn.</note>;</l>
<l>uw neus is als de Libanonstoren, </l>
<l>die naar Damascus ziet<note n="1272">Onder den toren van den Libanon is geen gebouw te verstaan, maar een op een toren gelijkende voorsprong van den Antilibanon aan de zijde van Damascus. In het Arabisch wordt een voorgebergte ‘bergneus’ genoemd.</note>.</l></verse>
<verse osisID="Song.7.5"><l> Uw hoofd is als de Karmel<note n="1273">De dichtbegroeide Karmel (vgl. het haar der bruid hierna), die het geheele jaar door groen blijft, valt door zijn vrije ligging tusschen twee vlakten en de zee zeer in het oog en zijn noordwestelijke kruin biedt een heerlijk vergezicht op de zee en de kust tot aan Tyrus toe. De vergelijking is stout en treffend. - Van dezelfde Bruid, in den allegorischen zin, zingt Isaïas (XXXV 1-2): ‘Bloeien zal zij als de lelie (boven II 1 b), welig zal zij groeien, en juichen zal zij in vreugde en in lofgezang; de heerlijkheid van den Libanon is haar gegeven (v. 4 d), de pracht van den Karmel en van Saron’ (II 1 a Hebr.). Jer. II 7 en L 19 vertegenwoordigt de Karmel het land Israël.</note>, </l>
<l>en 't haar uws hoofds als koningspurper<note n="1274">Zoo ook andere oude vertalingen. Volgens de vocalisatie van den Hebr. tekst en de Sept. behoort koning bij het volgende. Naar den zin haar van het Hebr. dalla wordt hier geraden. Het woord duidt iets aan dat ‘afhangt’, zoodat het loshangende haar kan bedoeld zijn. Inderdaad voert de bruid tegenwoordig dezen dans uit met loshangende haren. Men kan hierbij Is. XXXVIII 12 vergelijken, waar met dalla de afhangende draden van de schering schijnen bedoeld te zijn (vgl. Judic. XVI noot 18). Sommigen denken echter aan een band (lint), die met het haar is saamgevlochten; in Egypte vlechten de vrouwen nog zwart-zijden banden in het haar. De ouden hadden een zeer donker purper, violet, tot bij zwart af; de Engelschen geven aan een uit het violet schijnend zwart den naam koningspurper (royal purple). Het, met daartoe nog gebezigde kleurstof bewerkte, zwarte haar der Oosterlingen heeft een violet-schijn. Wat de kleur betreft, zou dus het haar der bruid zeer goed kunnen bedoeld zijn. Ook Lucianus en Anacreon spreken van ‘purperen haren’. Zapletal vermoedt in rosjekh (uws hoofds) eene glosse, waarvan het suffix kh (uw) achter dalla behoort. Men kan als oorspronkelijke lezing ook dalla seʽarêkh vermoeden, dus zooveel als: ‘de afhang van uw haar’, d.i. ‘uw loshangende haarlokken’.</note>;</l>
<l>in golvingen gebonden<note n="1275">Den tegenwoordigen Hebr. tekst vertaalt men: ‘het afhangend haar uws hoofds is als purper - een koning (de bruidegom) is gevangen in (die) lokken’. In een Palestijnsch liedje luidt het nog: ‘Zij heeft vlechten als saamgevlochten koorden’, en in een ander: ‘O, uw zwart haar hangt naar beneden, zeven vlechten nemen ons gevangen’. In een oud-Egyptisch lied is het haar der geliefde voor den minnaar een net waarin hij gevangen wordt. Op onze plaats is de vertaling ‘lokken’ niet zeker; het woord beteekent elders ‘drenkgoten’ (voor het vee) en 't is mogelijk dat gekrulde lokken zoo genoemd werden wegens hun aanzien van spiraalvormige ‘gootjes’ (golvingen). Het stamwerkwoord beteekent in het Arameesch ‘loopen’, ‘vloeien’, waaruit Hontheim de beteekenis ‘lokken’ afleidt: ‘afvloeiende’ (afgolvende) lokken (als beekjes?). Volgens hem is dan de zin: gij zijt zoo bekoorlijk dat zelfs een koning (zinspeling op den bruidegom) door uwe lokken betooverd wordt. Halévy leest: ‘een koning is gebonden aan uwe drinkbakken’, d.w.z. wordt nimmer verzadigd van uwe bekoorlijkheid. Haupt houdt dezen regel voor eene glosse.</note>.</l></verse>
<verse osisID="Song.7.6"><l> Hoe schoon zijt gij en hoe bevallig, </l>
<l>allerliefste in minneweelde<note n="1276">Met de Pesjita leest men (met verdubbeling van een letter) beter: ‘dochter van bekoorlijkheden’ d.i. ‘vol behoorlijkheid’. Deze twee regels vormen o.i. het slot van het eigenlijke lied bij den bruidsdans. Het volgende (v. 7-9 a) wordt den bruidegom in den mond gelegd, die daartoe door het voorafgaande koning is aangespoord.</note>!</l></verse>
<verse osisID="Song.7.7"><l> Uw leest is aan een palm gelijk<note n="1277">Dezelfde vergelijking komt nog in een Palestijnsch lied bij den dans van een meisje voor. En elders: ‘de palm verhief zich, om zich heen en weer te neigen, bedekt met een sluier; o palm - wie u gekweekt heeft, diens leven moge lang duren’. In een lied bij den tocht der bruid naar het huis des bruidegoms in de dorpen bij Jerusalem heet het: ‘o gij, wier lengte aan den palm gelijk is’.</note>, </l>
<l>en aan druiven uwe borsten<note n="1278">Zoo vol en schoon. Wellicht worden den dadeldruiven (risten) bedoeld (de vruchten van den hoogen dadelpalm), die soms bij de 200 dadels bevatten. Hierna staat echter ‘wingerddruiven’.</note>.</l></verse>
<verse osisID="Song.7.8"><l> Ik sprak: ik wil den palm beklimmen, </l>
<l>en vatten zijne vruchten<note n="1279">Het woord sansinnim beteekent naar het Syrisch en het Assyrisch ‘risten’ van dadels. De bruidegom wil o.i. zeggen: daarom (om uwe schoonheid) besloot ik dan ook (Hebr.: ‘ik heb gezegd’) u ten huwelijk te nemen.</note>:</l>
<l>en uw borsten zullen zijn </l>
<l>als druiven van den wingerd, </l>
<l>en als van appelen de geur uws monds<note n="1280">Hebr.: ‘van uwen neus’ (appêkh); Vulg. (uws monds) vertaalt alsof er pîkh stond. In plaats van rejach (geur) leest Halévy beter roeach (adem), dus: ‘de adem van uw neus’.</note>;</l></verse>
<verse osisID="Song.7.9"><l> uw keel<note n="1281">Vgl. V 16: uwe spraak, uw zoete woorden; zie noot 45 ald. In het Hebr. is de zin wenschend: ‘mogen uwe borsten zijn’ enz. Zapletal leest (met geringe tekstwijzigingen) den zin in den eersten persoon enkelv. (in verband met v. 10 a) en legt hem der bruid in den mond: ‘mogen mijne borsten zijn’ enz.; o.i. zonder voldoende reden. Halévy daarentegen leest ook v. 9 b en c als woorden van den bruidegom, met de kleine verandering van dodi (mijn beminde, hierna) in dodim: ‘(de) beminden’, d.i. de vrienden, de bruiloftsgasten.</note> als allerbeste wijn.... </l>
<l>Mijn beminde waardig om te drinken<note n="1282">Hebr. ‘die mijnen beminde rechtuit (d.i. zacht naar binnen) gaat’, òf: ‘die rechtuit naar mijn beminde gaat’. Ongeveer dezelfde Hebr. uitdrukking komt Prov. XXIII 31 voor. Hier antwoordt de bruid in twee versjes (v. 9 b en c) toestemmend op de liefdesverklaring van den bruidegom (zie noot 21). Men kan vertalen: ‘Hij (de “wijn”) gaat’ enz.</note>, voor zijn lippen en zijn tanden te genieten<note n="1283">Den tegenwoordigen Hebr. tekst vertaalt men gewoonlijk: ‘glijdend over de lippen van slapenden’ of (met de Pesjita): ‘bewegend’ (doende spreken) -, Haupt (met kleine tekstverandering): ‘doende smachten de lippen van slapenden’. De Sept. las rôbêb (‘overvloedig zijnde’) in plaats van dôbêb (‘glijdend’). Het volgende lazen Sept. en Pesjita: ‘mijne lippen en mijne tanden’, terwijl Vulg. zijne heeft. Met de lezing rôbêb en zijne zou de zin luiden: ‘overvloedig voor zijn lippen en zijn tanden’. De dativus onderstelt echter tweemaal een verdwenen l in 't Hebr. Zoo we de lezing dôbêb houden en in plaats van de Vulgaat-lezing sjinnaiw (zijne tanden) met Zapletal lesjôno lezen en dus de l eenmaal herstellen, hebben we den goeden zin: ‘glijdend over zijn lippen en zijn tong’. - De twee halfverzen (v. 9 b en c) werken weder het beeld (van den wijn) uit, zonder te letten op overeenkomst met de zaak (de liefde).</note>.</l></verse>
<verse osisID="Song.7.10"><l> Ik<note n="1284">Hieraan moet VI 10-11 voorafgaan; zie noot 21 en 24 ald.</note> ben aan mijn beminde </l>
<l>en naar mij is zijne neiging<note n="1285">Eigenlijk: ‘zijne wending’. Voor tesjoeqato (zijn verlangen) schijnen Sept. en Vulg. tesjoebato te lezen (vgl. Gen. III 16 en IV 7); de gedachte is dezelfde. Voor naar mij heeft het Hebr. ‘op mij’, wellicht verschrijving van ʾel in ʽal. Voor den zin vgl. Ps. XLIV 12, waar de koning begeert naar de schoonheid der bruid.</note>.</l></verse>
<verse osisID="Song.7.11"><l> Kom, mijn beminde, </l>
<l>gaan we naar het veld, </l>
<l>verwijlen<note n="1286">Hebr. ‘overnachten’.</note> we in de vlekken<note n="1287">Het woord kepharim (Vulg. vlekken, dorpen) past hier het best in zijne beteekenis ‘hennabloemen’ (als IV 13, vgl. I 13). Dus: ‘laat ons overnachten (buiten) in de hennabloemen’. Men herinnere zich dat we niet met een ‘drama’, maar met een bruiloftslied te doen hebben, gezongen voor de jonggehuwden, hoewel daarin de jonge liefde van vroeger tusschen herder en herderin bezongen wordt, vgl. I 14 volg. Een nacht van scheiding kent men niet meer (zie II noot 26).</note>.</l></verse>
<verse osisID="Song.7.12"><l> Gaan we vroeg<note n="1288">Den volgenden ochtend. Zij zinspeelt in het volgende blijkbaar op het VI 10 uitgesproken plan van den bruidegom (de overeenkomstige Hebr. uitdrukkingen zijn gelijk): zij zullen samen gaan, en ook hare liefde zal hij daar genieten (v. 12 e). De idylle (met VI 10-11) is zeer schoon: een lenteliefdelied.</note> de wingerds in, </l>
<l>zien we of de wijnstok bloeit, </l>
<l>of de bloemen vruchten zetten, </l>
<l>of de granaten bloeien:</l>
<l>daar zal ik u mijn liefde<note n="1289">Liefdesuitingen, als I 1 b, niet ‘borsten’, zooals de Vulg. eigenlijk heeft.</note> schenken.</l></verse>
<verse osisID="Song.7.13"><l> De mandragoren<note n="1290">Ook alruinen genoemd. Zie Gen. XXX 14-16 en noot 6 ald. De gele vruchten heeten ook ‘liefdesappelen’. De geur is scherp en doordringend en heeft iets eigenaardig zoetachtigs, dat men niet lang verdraagt. Evenals de ouden zien ook nu nog de Arabieren in de plant en haar vruchten een liefdewekkend en vruchtbaar-makend middel; voor het laatste doel ziet men de wortels der plant, tot een ruwe menschelijke gedaante gesneden, dikwijls op de Oostersche markten.</note> geven geur;</l>
<l>aan onze deur<note n="1291">Van het huis harer moeder (VIII 2) bij de wijnbergen enz. (vgl. II 9 d en e met v. 15). De bruid spreekt slechts den in haar opkomenden wensch uit, den beminde bij zich te hebben in haar moederhuis. In den allegorischen zin is de bruid zelve de hof (wijnberg enz.) en het huis tevens (het land Israël).</note> is alle ooft<note n="1292">Allerlei vruchten.</note>: zoo nieuw als oud<note n="1293">D.i. versche, of onrijpe, en volrijpe; de laatste voor nu, de eerste voor het vervolg. Op deze uitdrukking schijnt Christus te zinspelen Matth. XIII 52: ‘Daarom is ieder schriftgeleerde, die onderwezen is in het rijk der hemelen, gelijk aan een huisvader, die uit zijn schat nieuw en oud te voorschijn brengt’. Het ‘rijk der hemelen’, het ‘rijk Gods’, de Bruid des Heeren, heeft steeds in haar schoot ‘nieuwe en oude’ vruchten gereed, die de Huisvader aan zijne kinderen geeft, aan elk geslacht naar zijne behoeften. De allegorische Bruid van het Hooglied (Israël) is hier blijkbaar type van de Kerk. De Bruid biedt den Bruidegom de vruchten aan van haren hof bij haar huis, waar de Bruidegom bij haar woont.</note></l>
<l>bewaarde ik, mijn beminde, u.</l></verse>
</lg></chapter>
<chapter osisID="Song.8">
<title type="chapter">Hoofdstuk VIII.</title><p>Liefde der bruid en bezwijming (v. 1-.4 Zegevierende liefde (v. 5-.7 De bruid eene vesting (v. 8-.10 De bruid een wijnberg (v. 11-.12 De bruid wordt uitgenoodigd hare stem te laten hooren. Zij verzoekt den bruidegom te vluchten (v. 13-.14</p><lg>

<verse osisID="Song.8.1"><l> Wie maakt mij u tot broeder<note n="1294">Behoort nog (tot en met v. 4) bij het voorafgaande lied. De bruid betuigt haar hartelijke liefde tot den bruidegom, dien zij in 't openbaar (buiten) niet kussen mag omdat hij haar broeder niet is. Nog tegenwoordig mag bij de Bedoeïenen slechts een broeder en een zoon van den broeder des vaders van een meisje met deze een kus wisselen. Het lied zingt van een vroegeren wensch, die nu vervuld is: hij is méér, haar echtgenoot.</note>, </l>
<l>gezoogd aan mijner moeder borsten, -</l>
<l>dat ik u buiten vinde<note n="1295">Zooals nu het geval was, vgl. VI 11 noot 24.</note> en kusse </l>
<l>en mij niemand meer verachte!</l></verse>
<verse osisID="Song.8.2"><l> U vattend bracht ik u in moeders huis<note n="1296">Wat zij niet mocht.</note>, </l>
<l>waar gij mij leeren zoudt<note n="1297">Hebr.: ‘gij zoudt (of zij - de moeder - zou) mij onderrichten’. (Hontheim: ‘die mij onderrichtte’, opvoedde, nl. de moeder), valsche lezing die in de plaats gekomen is van de oorspronkelijke: ‘en in 't vertrek van die mij droeg’ (als III 4), welke in de Sept. en de Pesjita nog is bewaard gebleven. De afschrijver schijnt een handschrift gehad te hebben, waarin ‘en in 't vertrek’ was weggevallen; de letters van het overblijvende horathi (‘die mij droeg’) zag hij dan aan voor den hiphil-vorm van jara, die ‘onderrichten’ beteekent, en duidelijkheidshalve veranderde hij het woord in het gewone voor ‘onderrichten’ (v. Scholz).</note>, </l>
<l>en gaf ik u gekruiden wijn te drinken, </l>
<l>en den most van mijn granaten<note n="1298">Buiten heeft zij slechts het ooft, in moeders huis heeft zij ‘gekruiden wijn en granatenmost’ (zoo volgens vele handschriften i.p.v. ‘most van mijne granaten’), - beide zinnebeelden van hare liefde; ook in de oud-Egyptische poëzie kent men liefdedranken. In 't bijzonder was de granaatappel met zijn vele korrels een symbool van zegen en vruchtbaarheid (vgl. IV noot 9 en 31). In haar huis, in haar hart, heeft de bruid, ook die van den hoogeren zin, voor den bruidegom de beste liefdegaven.</note>.</l></verse>
<verse osisID="Song.8.3"><l> Zijn linkerarm zij onder mijn hoofd, </l>
<l>en zijn rechter omvatte mij<note n="1299">Liefdezwijm als II 6.</note>!</l></verse>
<verse osisID="Song.8.4"><l> Ik bezweer u, dochters van Jerusalem, </l>
<l>stoort noch wekt de geliefde </l>
<l>vóór zij het zelve wenscht<note n="1300">Slot van het lied, als II 7 en III 5. De Sept. heeft ook hier na dochters van Jerusalem: ‘bij de gazellen en hinden des velds’, welke woorden hier in het Hebr. schijnen uitgevallen te zijn, zooals de onvolledigheid der strofe nog aanduidt. Een ander klein, doch niet toevallig verschil is het woordje mah ‘hoe’, in plaats van niet op de twee andere plaatsen (vgl. Job XXXI 1), wat evenwel geen verschil geeft in den zin: ‘hoe (d.i. waarom) zoudt ge de liefde storen!’</note>.</l></verse>
<verse osisID="Song.8.5"><l> Wie rijst daar op uit de woestijn<note n="1301">Een nieuw lied (v. 5-7), dat passend zou volgen op II 7. Op den appelboom van II 3 wordt hier (v. 5 d) duidelijk gezinspeeld. Zij worden voorgesteld als van daar terug te komen, waar de liefde hen vroeger verbond. Het lied past hier evenwel goed als een der slotliederen, terugwijzend op die eerste idylle: de daar gewekte verwachtingen zijn door de bruiloft vervuld. De bruidegom (zie noot 10) herinnert de bruid aan haar gezegde van den appelboom. Deze staat hier als zinnebeeld: de boom waaraan geurige liefdevruchten groeien.</note>, </l>
<l>van weelde óvervloeiend<note n="1302">Dit halfvers ontbreekt in de andere teksten. Het schijnt een vrije omschrijving te zijn van een woord (‘wit glanzend’), dat in de Sept. staat in plaats van uit de woestijn.</note>, </l>
<l>geleund op haar beminde?</l>
<l>Onder den appelboom wekte ik u, </l>
<l>daar werd uw moeder ontbonden, </l>
<l>daar werd ontbonden die u baarde<note n="1303">Voor ontbonden heeft de Vulg. de eerste maal ‘bedorven’, de tweede ‘geschonden’. Hetzelfde had de oude vertaling van Aquila. Deze opvatting schijnt eene toespeling te bedoelen op de zonde van Eva onder den boom in het paradijs. Sept. en andere vertalingen hebben: ‘daar lag van u in weeën uwe moeder, daar lag van u in weeën zij die u baarde’. Zoo vertaalt men ook het best den tegenwoordigen Hebr. tekst, die echter het tweede ‘van u’ niet heeft. Wij vertalen de Vulg. naar dezen zin. De tekst is uiterst duister en schijnt bedorven. Wij zien vooreerst in den regel ‘daar lag van u in weeën uwe moeder’ met Haupt een verklarende glosse van het volgende (naar III 4). Blijft over: ‘Onder den appelboom wekte ik u op, daar lag in weeën die u baarde’. Nu kan de piëelvorm chibbelah (‘zij lag in weeën’) evengoed gelezen worden in den kalvorm chabela. In dezen vorm heeft het werkwoord twee beteekenissen, dien van ‘bederven’ (ook ‘slecht handelen’), waarin de Vulg. het opvat, en die van ‘binden’ (gebonden verklaren), waarvan afgeleid: ‘als pand nemen’ (b.v. Deut. XXIV 6 en 17) of ‘van iemand een pand nemen’. Het volgende woord jeladathkha kan men evengoed lezen jaldoethêkh d.i. ‘uwe (der bruid) jeugd’ (de vrouwelijke vorm wordt door de Pesjita gestaafd en door de meesten aangenomen). Wij lezen nu het voorafgaande werkwoord: chabalti, in plaats van chabela, wat geen bezwaar heeft (verwisseling van th en h en wegvallen van j vóór de volgende j); de lezing van de Sept. chibbelathêkh gaat zelfs nog verder. Zoo hebben we den zeer passenden zin: ‘daar heb ik uwe jeugd ten pand ontvangen’ (is uwe jeugd aan mij verpand). Nu verwacht men echter in den voorafgaanden regel iets dergelijks. Wij lezen daarom ʽarebathikh i.p.v. orerathikh (verwisseling van b en r, waartoe ook het voorkomen van hetzelfde werkwoord in v. 4 aanleiding kon geven). De vertaling van dezen regel luidt dan letterlijk: ‘Onder den appelboom heb ik mij voor u verpand’ (mij te pande gesteld om u te winnen, vgl. Gen. XLIII 9). De zin van het geheel is nu: ‘onder den appelboom zijn wij aan elkander verpand geworden’. Zoo sluit ook het volgende beter bij den tekst aan. Naar de Hebr. vocalisatie spreekt hier de bruid; passender laat de Pesjita den bruidegom spreken, en zoo kunnen ook de Vulg. en de andere oude vertalingen worden opgevat. Het volgende (v. 6 a-d) kan de bruid zeggen (zie voor de vermoedelijke verdeeling den tekst in de Inleiding). - Voor den den allegorischen zin vgl. Jer. II 2: ‘Ik ben om uwentwil indachtig geweest aan de genegenheid uwer jeugd, aan de liefde van uwen bruidstijd, toen gij Mij volgdet in de woestijn, in het onbezaaide land’; III 4 ald. moet Israël den Heer noemen: ‘den vriend mijner jonkheid’. Ezech. XVI 60: ‘En Ik zal indachtig zijn aan mijn verbond met u in de dagen uwer jeugd’. Os. II 15 (Hebr. 17): ‘En zingen zal zij daar als in de dagen van hare jeugd en als in de dagen van haren optocht uit Egyteland’ (uit de woestijn!)</note>.</l></verse>
<verse osisID="Song.8.6"><l> Leg mij als een zegel op uw hart, </l>
<l>als een zegel op uw arm<note n="1304">Het zegel werd aan een snoer op de borst gedragen (zie Gen. XXXVIII noot 9) of ook als zegelring aan de rechterhand (Gen. XLI 42; Jer. XXII 24). Aan het zegel werd groote waarde gehecht (Eccli. XLIX 13; Jer. l.c.; Agg. II 24); de Egyptische hiërogliefe van een zegelcylinder aan een snoer beteekent ‘schat’. De wensch der bruid drukt hare liefde tot den bruidegom uit en tevens haar bede om zijne trouw, waarbij dan het volgende passend aansluit. Dergelijke uitdrukkingen komen nog in Palestijnsche minnezangen voor. Zoo spreekt een jongeling tot zijne beminde: ‘Maak mij tot een zilveren halsketting - op uwe borst doe mij afhangen; .... maak mij tot een gouden oorring - aan uwe ooren hang mij’. En in een Egyptisch lied: ‘O ware ik haar ring aan haren vinger!’ In een bruiloftslied uit de streek van Beiroet zingt men: ‘O ware ik een parelsnoer om uwen hals!’ Voor den hoogeren zin vgl. de volgende noot.</note>, </l>
<l>want sterk<note n="1305">Onverwinlijk. Voor de liefde van God tot Israël (en de Kerk) vgl. nog Is. XLIII 4: ‘Wijl gij kostbaar zijt in mijne oogen en hooggeacht, heb Ik u lief, en geef Ik menschen in ruil van u en natiën in ruil van uw leven’. XLIX 16: ‘Zie, op mijne handen heb Ik u (Jerusalem) geteekend, uwe muren zijn voor mijne oogen te allen tijde’ (als om u niet te vergeten). Voor den mystieken zin Rom. VIII 35-39: ‘.... want ik ben verzekerd, dat noch dood noch leven, noch engelen noch heerschappijen noch machten, noch het tegenwoordige noch het toekomende, noch sterkte, noch hoogte noch diepte, noch eenig ander schepsel ons zal kunnen scheiden van de liefde Gods, welke is in Christus Jesus onzen Heer’.</note> als de dood is de liefde, </l>
<l>onwrikbaar<note n="1306">Onverzettelijk, onverbiddelijk, als de sjeôl, het doodenrijk.</note> als het doodenrijk de ijver<note n="1307">De hartstocht der echte liefde.</note>. </l>
<l>Zijn gloed is gloed van vuur en vlammen<note n="1308">Hebr.: ‘zijn vlammengloed is gloed van vuur, een vlam van Jah’ (= Jahwe), d.i. een bliksemstraal, zoo verzengend en elken tegenstand vernietigend. Men kan ook het meervoud lezen (‘vlammen’). Haupt neemt haplographie aan en leest: ‘zijne vlammen (zijn) vlammen van Jah’. Dit is de eenige plaats in het Hooglied, waar de naam Gods voorkomt. Men kan de uitdrukking ook in 't algemeen opvatten als ‘geweldige vlam’, zoodat Jah ter versterking dient, evenals waarschijnlijk Jer. II 31 ma pêl-Jah = ‘dikke duisternis’. Gewoonlijk wordt ter versterking El (‘Gods’) gebruikt, b.v. Ps. XXXV 7 harrêi-El ‘hooge bergen’, Ps. LXXIX 11 ‘hooge ceders’. - In een Arabisch liedje zingt men: ‘Hoe heet is toch het vuur der liefde! Het is in mijne ingewanden gedrongen en machtig geworden, recht in het hart is het gekomen’.</note>.</l></verse>
<verse osisID="Song.8.7"><l> Veel wateren vermogen niet </l>
<l>de liefde uit te blusschen, </l>
<l>geen vloeden overstelpen ze. </l>
<l>Biedt iemand aan </l>
<l>de gansche have van zijn huis </l>
<l>voor de liefde, </l>
<l>hij acht ze als niets<note n="1309">Geeft ze gaarne. Hebr.: ‘minachtend zouden zij (d.i. zou men) hem (of “het”) verachten’ (afwijzen). Sommigen vatten het op als eene vraag: ‘Zoo iemand al zijne have gaf voor de liefde, zou men hem dan verachten?’ Zóóveel namelijk, en meer nog, is zij waard. Bêtho (zijn huis) vat men met Hontheim beter op als parallel bij have, zoodat men een goeden versregel krijgt: ‘zijn huis voor de liefde’.</note>.</l></verse>
<verse osisID="Song.8.8"><l> Klein is onze zuster<note n="1310">Een bruiloftsliedje (v. 8-10) in den vorm van een ‘masjal’ of raadseldicht (vgl. Judic. XIV 12-14 en 18): de bruid eene vesting. Herinnerd wordt aan de zorg, die de broeders voor haar hadden toen de bruid nog een klein meisje was, en aan hetgeen zij dan plachten te zeggen. De grondtekst luidt: ‘Wij hebben een kleine zuster’.</note>, </l>
<l>en borsten heeft ze niet, -</l>
<l>wat gaan we doen met onze zuster </l>
<l>ten dage dat ze aangesproken wordt<note n="1311">Den grondtekst vertaalt men beter: ‘dat over haar gesproken wordt’, n.l. dat men komt dingen om hare hand. Bij uithuwelijking hadden ook de broeders toestemming te geven; vgl. Gen. XXIV 29 met 50, XXXIV 13-14, en Judic. XXI 22. Te meer was dit het geval wanneer er geen vader meer was, zooals hier ondersteld wordt (zie III noot 8).</note>?</l></verse>
<verse osisID="Song.8.9"><l> Is zij een muur, we bouwen </l>
<l>daarop een zilveren tinne;</l>
<l>is zij een deur, wij leggen </l>
<l>daarop beschotten van ceders<note n="1312">Zij wordt hier met eene vesting vergeleken. Is zij een muur, d.i. geeft zij geen toegang aan jongelieden, dan zullen we, bij haar huwelijk, daarop, of op haar, bouwen (haar versieren met) een tinne (trans) van zilver. De dichter blijft in het beeld van den muur. Het Hebr. woord (met tinne vertaald) beduidt een schutting, staketsel, in 't bijzonder de ronde omheining van de tentdorpen der nomaden. Bedoeld is waarschijnlijk een zilveren kroon, die de broeders haar zullen schenken bij hare bruiloft (zie III noot 23). Is zij een deur, d.i. voor jongelieden toegankelijk, wij ‘sluiten haar in’ (Hebr.), verschansen haar, met sterke cederen planken, d.i. dan zullen wij haar van allen omgang afsluiten, den toegang tot haar onmogelijk maken.</note>.</l></verse>
<verse osisID="Song.8.10"><l> Ik ben een muur, </l>
<l>en mijn borsten als een toren<note n="1313">De bruid geeft het antwoord op de haar voorgestelde genoegzaam doorschijnende raadselspreuk: ik was en ben het eerste: een muur, ongenaakbaar voor ieder buiten mijn bruidegom, en mijne borsten zijn wel groot geworden, maar het zijn juist ‘torens’ (Hebr. meerv., de Pesjita leest als niet), waardoor de muur onneembaar is: die borsten zijn nl. het zinnebeeld der liefde die elken anderen minnaar afwijst. - In Syrië, zoo verhaalt Wetzstein, treedt op den eersten bruiloftsdag. ('s morgens na den bruidsnacht) de ‘aanklager’ op en vertelt in vele woorden, dat de ‘koning’, zooals allen weten, met zijn leger een veldtocht heeft ondernomen tegen eene tot dan toe onneembare vesting, die met de gansche wereld den spot dreef, om ze te veroveren, en dat hij thans, nu hij teruggekeerd en hier tegenwoordig is, wordt uitgenoodigd zijnen volke kond te doen of hem de aanval gelukt is. Door den kâdî (‘rechter’) aangemaand om zich overeenkomstig de gebruiken des lands te verklaren, zegt de ‘koning’ dat hij overwinnaar is.</note>, sinds ik bij hem werd </l>
<l>als een die vrede vindt<note n="1314">Ongenaakbaar voor elken minnaar ben ik vooral sinds ik bij hem (eig. ‘in zijne oogen’) vrede vond (als ontbreekt bij Aquila en in goede teksten van de Sept.). De bedoeling van het laatste is in de voortgezette beeldspraak: sinds mijn bruidegom, gekomen om de vesting in te nemen, mij den vrede aanbood en ik dien aanvaardde, zoodat ik hem de vesting zonder strijd overgaf. Ter verklaring van dezen zin vgl. Deut. XX 10-11 (vooral in den grondtekst: ‘vrede toespreken’ - ‘vrede antwoorden’). Deze verklaring van den tekst onderstelt de lezing van de Vulg. sinds (Hebr. me¾az), terwijl de tegenwoordige Hebr. tekst met andere oude vertalingen heeft: ‘toen (ʾaz) werd ik’ enz. De zin zou dan moeten zijn: ik heb mijne vesting (mij zelve) goed bewaard, en zoo ben ik de bruid geworden van dezen mijn beminde - zijner waardig. Een goede Septuaginta-lezing luidt: ‘in hunne oogen’ (nl. van mijne broeders), die door meerdere verklaarders wordt aangenomen, doch met verschil in de opvatting van den tekst. Halévy: ‘toen werd ik in hunne oogen als een vredevindster’ (‘een waarborg voor den familievrede’ - omdat ik zoo goed oppaste!). Men zou ook kunnen verklaren (zonder ‘als’): ‘toen vond ik vrede in hunne oogen’, d.i. zij maakten geen bezwaar tegen mijne liefde voor dezen, wijl ze daardoor geen schade hadden. Anderen vatten den tekst met deze lezing in ongunstigen zin op, leiden het deelwoord môdzêʾth (‘vindend’, van madza) af van het werkwoord jadza (in den hiphil-vorm, die ‘uitdragen’ beteekent) en vertalen: ‘ik (ʾani in plaats van ʼaz, naar de Sept.) werd in hunne oogen als eene die (het teeken van) den vrede (d.i. van overgave) uitdraagt’ (uit de vesting, zoo Haupt), dus als eene die zich tegen hun wil aan een minnaar overgaf, waardoor zij mij vijandig gezind werden (vgl. I 5). Doch bij deze verklaring is de laatste helft van v. 10 in tegenspraak met de eerste, waarin de bruid juist het tegendeel van eene ‘overgave’ betuigt. Zapletal vertaalt: ‘toen werd ik in zijne oogen (voor hem) als eene die overgave uitdraagt’, d.i. als eene vesting die capituleert. De zin zou dan zijn: nadat ik mijne vesting zoo lang en zoo goed bewaard had, gaf ik ze aan hem over. Bij deze verklaring zou men, zooals Haupt doet, in de eerste helft van den tekst moeten invoegen: ‘tot dusver’ (was ik een muur enz.), want zonder dat staat die zin in den tegenwoordigen tijd, waarbij de verleden tijd van den tweeden zin (‘werd’ of ‘was ik’) niet past. Zulk eene invoeging is echter willekeurig. Wij achten de lezing in ‘hunne oogen’ de beste, zij houdt den zin in goed verband; de lezing ‘zijne’ voor ‘van mijn beminde’, zooals de bruid hem anders steeds noemt, zou hier daarenboven zelfs zonder eenige voorafgaande zinspeling staan. Wij vertalen dus: ‘Ik ben (en was) een muur’ enz., ‘toen werd ik in hunne oogen eene die vrede vond’. Thans geniet zij hunne gunst. De allegorische opvatting wijst op den tijd na de ballingschap, toen de ‘broeders’ Israël niet meer afhielden van den dienst van Jahwe (zie I noot 16, 17 en 18).</note>.</l></verse>
<verse osisID="Song.8.11"><l> Salomon had een wijnberg<note n="1315">Een andere masjal (v. 11-12): de bruid een wijngaard. De eerste was tot de bruid gericht, deze tot den bruidegom. Het begin klinkt naar dat van het ‘wijnbergliedje’ Is. V 1 b (zie noot 26 hierna).</note> in Baälhamon<note n="1316">De Vulg. vertaalt verklarend: ‘De vreedzame (ook v. 12) had een wijngaard in de volkrijke (plaats)’. Wij erstellen de namen (vgl. VII noot 13). Baäl-Hamôn zal de oorspronkelijke oude naam zijn van Jeblaäm (in de nabijheid van Sunem! Vgl. VI noot 26), waarvan de ruïenen thans nog Khirbet-Belʽameh heeten (zie Judith VII noot 3); de naam van den afgod Baäl werd dikwijls weggelaten of veranderd. Wellicht had Salomon daar een wijnberg, die later nog naar hem genoemd werd. Niet onwaarschijnlijk is echter de door Haupt voorgestelde lezing ‘Baäl-chamôn’, naam van den zonnegod bij de Pheniciërs, hier dan een naam, waardoor in 't algemeen een vruchtbare wijngaard op een zonnigen heuvel zou zijn aangeduid. Sommigen vermoeden dat hier, in verband met v. 12, ook gezinspeeld wordt op den harem van Salomon (de ‘volkrijke’!), die door eunuchen (‘wachters’) bewaakt werd.</note>. </l>
<l>Hij gaf hem aan de wachters<note n="1317">Wachters, tegelijk pachters; vgl. Matth. XXI 33.</note>;</l>
<l>een man brengt voor zijn vrucht<note n="1318">Ieder, die een wijnberg pachten wil, geeft voor dezen gaarne duizend sikkel (een zilverwaarde van omstreeks 1500 gulden). De bedoeling is, dat Salomon, die hem zelf niet bewaakte (en bewerkte), den wijnberg telkens verhuurde aan pachters, nl. aan den een na den ander. De wijngaard wordt als zeer groot en vruchtbaar voorgesteld, daar de waarde van een wijnberg met 1000 wijnstokken bij Is. VII 23 op duizend sikkels gesteld wordt, terwijl hier een pachter alleen voor de jaarlijksche opbrengst van dezen dien prijs betaalt.</note></l>
<l>duizend zilverlingen.</l></verse>
<verse osisID="Song.8.12"><l> Mijnen wijnberg heb ik vóór mij, -</l>
<l>aan u de duizend, Salomon, </l>
<l>en tweehonderd voor zijn vruchtbewaarders<note n="1319">Antwoord van den bruidegom op de in de raadselspreuk van v. 11 opgesloten vraag: wat doet gij met uw wijnberg? Het antwoord blijft in de termen van het beeld, doch de bedoeling is duidelijk genoeg. De bruid is de wijnberg. Mijn wijnberg, zegt hij, staat onder mijn eigen toezicht (vgl. I Reg. III 1: ‘vóór Heli’), staat voor mij (alleen) open (vgl. Gen. XIII 9: ‘het gansche land ligt vóór u’): ik geef hem niet aan ‘bewakers’ over, al zouden zij mij ook, als Salomon, duizend sikkel jaarlijks betalen - ik gun ze Salomon (aan u ontbreekt in de Sept.), en ik gun bovendien aan de vruchtbewaarders van zijn wijngaard, dat zij voor zich zelf nog tweehonderd sikkel winst genieten: ik geniet beide, de gansche opbrengst. - Den allegorischen zin ontsluit ons Is. V 1 volg.: ‘Zingen wil ik van mijn vriend, een lied van mijn beminde, op zijnen wijngaard; mijn vriend had een wijngaard op een vetten heuvel; en hij bespitte hem en zuiverde hem van steenen en beplantte hem met edelen wijnstok, en bouwde een wachttoren in zijn midden en een perskelder hieuw hij er in uit, en hij verwachtte dat hij goede druiven zou voortbrengen.... want de wijngaard van Jahwe der heerscharen is het huis van Israël, en de manschap van Juda is zijn welbehaaglijk plantsoen’. Vgl. Is. XXVII 2-6: ‘Te dien dage zingt van een heerlijken wijngaard! Ik, Jahwe, ben zijn bewaker, telkens bevochtig Ik hem. Opdat er geen bezoeking over hem kome, bewaak Ik hem dag en nacht.... In de toekomst zal Jacob wortel schieten, Israël bloeien en uitbotten, en de aardbodem zal vol worden van vruchten’. Jer. II 21: ‘Ik echter, Ik heb u geplant als een edelen wijnstok, louter echte planten’. Os. X 1: ‘Een welig uitloopende wijnstok was Israël, overvloedig zijne vrucht’. Ps. LXXIX 9-12: ‘Een wijnstok deedt Gij uit Egypte komen; Gij verdreeft natiën en planttet hem; Gij maaktet ruimte voor hem; hij schoot wortel en vervulde het land, zijne schaduw bedekte bergen, zijne twijgen Gods cederen; hij strekte zijne takken uit tot de Zee, zijne loten tot de Rivier’; v. 15 ald.: ‘God der heerscharen, keer toch weder, schouw uit den hemel en zie, sla acht op dezen wijnstok, en bevestig wat uwe rechterhand geplant heeft’. De Heiland vergelijkt het Rijk Gods op aarde ook gaarne met een wijngaard; zie Matth. XX 1-16, XXI 33-41; Luc. XIII 6-9.</note>.</l></verse>
<verse osisID="Song.8.13"><l> O gij die woont in de tuinen, </l>
<l>de vrienden luisteren:</l>
<l>doe uwe stem mij hooren<note n="1320">Deze twee verzen (13 en 14) schijnen hier niet op hun plaats en staan ook met elkander niet in verband. Ze zijn hier door een afschrijver nog bijgevoegd, vermoedelijk omdat zij ergens waren uitgelaten of ergens aan den rand stonden. Wij vermoeden dat v. 13 op IV 16 behoort te volgen. De vrienden (Hebr. ‘kameraden’) zijn die van V 1 k, l: de bruiloftsgasten. Ook II 14 wordt de bruid uitgenoodigd hare stem te laten hooren. Hier (V 1) zingt zij: ‘Kome mijn beminde in zijnen tuin, en ete zijne edele vruchten!’ Zie verder V noot 1.</note>!</l></verse>
<verse osisID="Song.8.14"><l> Vlucht<note n="1321">Dit vers behoort waarschijnlijk met IV 6 a-b achter VI 2 (Hebr. 3); zie IV noot 14. Vlucht staat gelijk met ‘wend u’ in II 17. Zie verder noot 27 aldaar.</note>, mijn beminde, </l>
<l>en wees gelijk aan een gazel </l>
<l>en aan een jong der herten </l>
<l>op de balsembergen<note n="1322">Voor balsem (besamim - balsemplanten, vgl. IV 6) staat II 17 ‘Bether’. Wij achten deze lezing ook hier de oorspronkelijke, hoewel de meesten ook daar ‘balsembergen’ willen lezen. Toepassing van IV 6 c-d gaat niet aan, want daar is blijkbaar de bruid zelve de ‘mirreberg’ en de ‘wierookheuvel’, waarvan de bruidegom het genot moet smaken, terwijl hier en II 17 zulk eene verklaring op geenerlei wijze door den tekst wordt aangeduid. Wij hebben hier integendeel slechts eene vergelijking van den bruidegom met de vlugge gazellen terwijl hij terugkeert over het gebergte (gelijk hij II 8-9 ook gekomen is). Naar analogie van verschillende plaatsen in het Hooglied behoort ‘op Bether's bergen’ II 17 bij ‘gazel en jong der herten’, niet bij den bruidegom (zie noot 28 ald.). Ook in onzen tekst is dit het geval. Maar dan behoort hier een plaatsnaam te staan; ‘balsembergen’ heeft bij de huppelende gazel geen zin. De veranderde lezing is vermoedelijk ontstaan door herinnering aan IV 6 in verband met den naam van een aromatische plant, piper betre of betle (gewoonlijk ‘betel’ geheeten), waarvan men wel de bladen kauwt, bij de Grieken bekend onder den naam ‘bathron’ of ‘malobathron’. In den plaatsnaam Bether vermoedde men dan den naam dezer plant, doch men schreef daarvoor liever het algemeene balsem, Hebr. bosem (meerv. besamim), dat daarenboven eenige gelijkenis met bether heeft (ook in de uitspraak, th is sisklank).</note>.</l></verse>
</lg></chapter>
</div>
<div canonical="true" osisID="Wis" type="book">
		<title short="Wijsheid" type="main">Het boek der Wijsheid</title>
		<title>Inleiding</title>
<p><hi type="bold">De schrijver</hi> van dit Boek spreekt VIII 9 volg. van zichzelven als van een vorst, die de wijsheid tot ‘levensgezellin’ verkoos en door God was ‘uitverkoren tot koning’ over zijn volk, met den last om Hem ter eere ‘een tempel te bouwen’ (IX 7, 8). Vandaar wel de benamingen ‘<hi type="italic">De Wijsheid van Salomon</hi>’ in den Griekschen tekst, en ‘<hi type="italic">De groote Wijsheid van Salomon</hi>’ in vele Syrische handschriften. De meening echter dat Salomon de schrijver is van dit Boek werd vroegtijdig bestreden in de Westersche Kerk, waar het sinds dien tijd eenvoudig ‘Het Boek der Wijsheid’ werd genoemd.</p>
<p>Reeds de H. Augustinus merkt op: ‘Het is gewoonte geworden Sapientia een werk van Salomon te noemen, maar de geleerden zijn overtuigd dat het niet van hem is’. Hij volgt in deze den H. Hiëronymus, die in de Praefatio in libros Salomonis schrijft: ‘Het tweede (pseudepigraaf, getiteld <hi type="italic">De Wijsheid van Salomon)</hi> bestaat nergens in het Hebreeuwsch en de stijl ook verraadt de Grieksche welsprekendheid’. Algemeen wordt thans aangenomen, dat Wijsheid oorspronkelijk geschreven werd in het Grieksch. Wel trachtte nog kort geleden M<hi type="small-caps">argoliouth</hi> aan te toonen, dat het uit het nieuw-Hebreeuwsch is vertaald, maar deze meening vond nergens bijval en werd door  F<hi type="small-caps">reudenthal</hi> grondig weerlegd. Het gebruik van hebraïsmen en parallelisme mag ons niet verwonderen bij een Joodschen schrijver.</p>
<p>Uit de gezegden van I 14, XVI 13, XVII 13 (de Haidês), IV 2 (de kampspelen), XVI 11, XVII 3 (de Lethestroom) blijkt dat de schrijver stond op het standpunt der Grieksche beschaving, die eerst sinds Alexander den Groote (omstreeks het jaar 330) de Joodsche begon te verdringen. Daarom hielden eenige ouderen den Joodsch-Alexandrijnschen wijsgeer Philo voor den schrijver. Er bestaat echter bij alle overeenkomst toch een principiëel onderscheid in leer tusschen den Wijze en Philo, gelijk beneden zal worden aangetoond.</p>
<p>Slechts bij benadering kan men plaats en tijd van den schrijver opmaken uit den inhoud van dit boek. Deze toch doet vermoeden, dat het werd geschreven in Egypte, waarschijnlijk te Alexandrië, door een der hellenistische Joden, die sinds Alexander en Ptolemeüs Lagi zeer talrijk waren in deze stad (vgl. de Inleiding op de Boeken der Machabeën). Zoo verklaart men de uitvoerige beschouwingen over de Egyptische plagen (XI volg.) en vooral de verwantschap met de Alexandrijnsche wijsbegeerte. De weerlegging van de wereldsche wijsheid veronderstelt dat deze op de Joden haar verderfelijken invloed had uitgeoefend, wat wel in Egypte, niet echter in Palestina (Flav. Jos., Ant. XX, 11, 2) het geval was.</p>
<p>Eenige tijdsomstandigheden worden ons aangegeven door het doel van den schrijver. Blijkbaar toch wil deze de Joden bevestigen in hun geloof (XIX 20) tegenover de vervolgingen van ongeloovige vorsten eenerzijds (I 1, VI 2, 22, XV 14) en de verleiding van eene aardschgezinde partij (II 1 volg.), waarbij zich reeds eenige afvallige Joden hebben aangesloten (II 12, III 10), anderzijds. Deze gevaren treffen we in Egypte aan onder Ptolemeüs Philopator (222-205), want de vervolging in III Mach. verhaald (zie de Inl. op Ecclus. bl. 6) is wel geen alleenstaand feit en zijne regeering vooral werd door weelde en zedenbederf gekenmerkt. Anderen plaatsen de openlijke vervolgingen der Joden eerst onder Ptolemeüs VII Physcon (146-117); ook zou volgens hen in dat tijdperk het Boek der Wijsheid beter passen met het oog op de plaats, welke het inneemt in de ontwikkeling der Alexandrijnsche wijsbegeerte.</p>
<p>Sprekende tot deze machthebbers der wereld (I 1, VI 2) legt de schrijver zijne vermaningen koning Salomon, den wijzen konig bij uitnemendheid, in den mond (VII 1 volg., IX 8 volg.). Zijne verheerlijking en aanbeveling der Wijsheid, in Hebreeuwsche dichtmaat geschreven, begint in spreukenvorm, maar gaat nu eens over in meer samenhangenden redeneertrant, dan weder in den vorm van een gebed tot God.</p>
<p>Na eene opwekking om te streven naar wijsheid (I 1-11), volgt in <hi type="italic">het eerste deel</hi> eene waarschuwing tegen de boosheid (12-16) en wordt in de denk- en handelwijze der goddeloozen (II 1-20) eene drievoudige dwaling aangetoond (II 21 - IV), die blijken zal in het oordeel (V).</p>
<p>In <hi type="italic">het tweede deel</hi> wordt dit toegepast op de vorsten der aarde: wegens hunne groote verantwoordelijkheid wacht hen een strenger oordeel (VI 1-10); daarom moeten zij de wijsheid nastreven (11-27) naar het voorbeeld van Salomon (VII 1-10), aan wien zij zich zoo heerlijk  openbaarde (11-21). Salomon kan beter dan iemand het wezen en de werking der wijsheid beschrijven (VII 22 - VIII 20) en noemt haar de vrucht van het gebed, dat hij tot God richt (VIII 21 - IX 19).</p>
<p>Het <hi type="italic">derde deel</hi> sluit zich aan bij dit gebed, maar de schrijver gaat over tot een overzicht der openbaringsgeschiedenis om de zegeningen der wijsheid en de straffen van die haar versmaden aan te toonen. Eerst uit het leven der aartsvaders (X 1-14), dan uit het zoo verschillend lot van de Israëlieten eenerzijds (X 15 - XI 4) en de Egyptenaren en Chanaänieten aan den anderen kant (XI 5 - XII) wordt de hooge waarde van wijsheid en godsdienst bewezen. Vervolgens wordt in eene schildering van de verschillende soorten van afgoderij de dwaasheid en het ongeluk getoond van hen, die de ware wijsheid missen (XIII-XV), en eindelijk uit de wonderbare redding van Israël en de plagen van Egypte geleerd wat het is de wijsheid te bezitten en daarin de trouw van God te ervaren, of vreemd aan haar door de straffende hand des Heeren te worden getroffen (XVI-XIX).</p>
<p>De Wijsheid hier verheerlijkt is dezelfde als in Proverbia en Ecclesiasticus (zie het Boek der Spreuken, Inleiding bl. 10 volg.), maar dit Boek zet eene schrede verder in den ontwikkelingsgang van de Wijsheid-hypostasis. Wat vroeger genoemd werd de wijsheid in den mensch, namelijk wetenschap en deugd, wordt in dit Boek minder als menschelijke eigenschap beschouwd, maar eerder voorgesteld als de vrucht van het onderricht der Wijsheid (VII 12 volg., VIII 7, IX 10). In God is zij de samenvatting van alle eigenschappen, welke Hij bij de schepping en bestiering der wereld ten toon spreidt (VII 27, VIII 1, IX 9). Deze wijsheid Gods wordt herhaaldelijk voorgesteld als eene eigene persoonlijkheid; meestal is zulks slechts een sterke persoonsverbeelding, maar enkele malen is het min of meer duidelijk, dat deze personificatie overgaat in de Wijsheid-hypostasis. Van den eenen kant immers wordt de Wijsheid onderscheiden van God; wanneer gezegd wordt, dat zij ‘de keuze doet van Zijne werken’ (VIII 4), ‘Gods werken kent, en weet wat behaaglijk is in zijne oogen’ (IX 9), kan men dit moeielijk op eene eigenschap van God toepassen. Bezwaarlijk kan men een goddelijke eigenschap noemen Gods ‘uitvloeisel’, zijn ‘afschijnsel’, zijn ‘beeld’ (VII 25, 26), of voorstellen als ‘staande naast Gods troon’ (IX 4). Als in de Wijsheid ‘is een geest van verstand, .... menschlievend, .... omvattende alle geesten’ (VII 22, 23), dan ligt daarin iets meer dan eene loutere persoonsverbeelding van eene eigenschap Gods.</p>
<p>Toch wordt anderzijds deze Wijsheid niet van God afgescheiden: wat van haar gezegd was, wordt soms aan God zelf toegekend (vgl. IX 11 met VII 15-17; zie VII 21 <hi type="italic">b</hi>). Maar die leer van de Persoonlijke Wijsheid, den Zoon van God, minder duidelijk in het O.V. uitgedrukt, is ten volle geopenbaard in het N.V.: ‘het Woord was bij God en het Woord was God. Alles is door Hetzelve geworden’ (Joan. I 1, 3). En bijna woordelijk wordt VII 25 van den Zoon Gods herhaald in Hebr. I 2, 3: ‘door wien Hij ook de werelden gemaakt heeft; die is de lichtglans zijner heerlijkheid en het afbeeldsel van zijn wezen’.</p>
<p>Het Boek der Wijsheid nu kwam wel tot stand onder den invloed der goddelijke inspiratie; maar de H. Geest gebruikt de gewijde schrijvers als levende werktuigen met verstand en wil begaafd, en steeds maakt Hij hun persoonlijken arbeid, hunne wetenschappelijke ontwikkeling dienstbaar aan de uitvoering zijner plannen. Wij zijn bijgevolg gerechtigd te onderzoeken naar de bronnen, waaruit de Wijze zijne leer putten kon. De eerste en voornaamste bron was de heilige letterkunde van Israël; want de kiem zijner Wijsheidleer vindt men reeds in Proverbia. Maar de schrijver was ook ingewijd in het geestesleven van Alexandrië, het middelpunt der Grieksche beschaving, waar alle kunsten en wetenschappen van Griekenland destijds bloeiden. En onder de Grieksche wetenschappen was geene zoozeer in eere als de wijsbegeerte van Plato, die over de Godheid zoo zuivere leeringen had neergeschreven, dat de ontwikkelde Judeërs, vooral Aristobulus en Philo, de twee groote wijsgeeren der Joodsch-Alexandrijnsche school, hem met voorliefde volgden.</p>
<p>Met de wijsbegeerte van Plato en Philo heeft het Boek der Wijsheid eene onloochenbare gelijkenis in leer en in vorm. Aan Plato had de Wijze eenige begrippen ontleend en o.a. vele eigenschappen der ‘wereldziel’ toegekend aan de scheppende, alles besturende en heiligende Wijsheid (I 7, VII 22, 24, 25, 27, VIII 4). Maar tevens heeft hij deze leeringen gezuiverd van dwaling om ze dienstbaar te maken aan de uiteenzetting der waarheid. Met zorg toch vermijdt hij den naam ‘<hi type="italic">wereldziel</hi>’ van Plato en Philo, en nergens geeft hij te kennen, dat de Wijsheid <hi type="italic">zich vereenigt</hi> met de werkelooze stof om aan deze de beweging mee te deelen, zooals Plato leerde van de ‘wereldziel’. Volgens hem deelt de Wijsheid zich alleen mede aan <hi type="italic">heilige</hi> en <hi type="italic">reine</hi> zielen (I 4, VII 27), wat geheel in strijd is met de platonische leer.</p>
<p>Elders worden uitdrukkingen aan Plato ontleend (XI 18: ‘invisa’, Gr. ‘amorphos’) of gezegden gebezigd, die juist in Plato's leer passen (VIII 19: ‘veni ad corpus’ enz., IX 15); maar daaruit volgt niet dat de Wijze ook Plato's dwalingen wil leeren; de gewraakte uitdrukkingen kunnen ook in goeden en waren zin worden verstaan en meer in overeenstemming met andere plaatsen van zijn boek.</p>
<p>Hiermede gaven we tevens het antwoord op de voornaamste opwerpingen, die tegen den goddelijken oorsprong van dit Boek worden ingebracht. Andere bezwaren, de vermeende tegenspraak met de geschiedenis van Israël in Exodus, worden door eene redelijke tekstverklaring opgeheven (zie de aanteekeningen op X 7, XVI 9, 17, 20 volg., XVII 4, 19, XVIII 14).</p>
<p>Die goddelijke oorsprong werd voor ons, Katholieken, met onfeilbaar gezag geleeraard door de Kerkvergadering van Trente, wier uitspraak steunt op de oude overlevering in de Kerk. Sporen dezer overlevering vinden we in de Itala, bij Clemens Alex. (Strom. IV 16, VI 11 enz.), Origenes (in Num. Hom. 27; Contra Cels. III 72), Methodius (Conviv. I 3) en vooral in de verdediging der canoniciteit van dit Boek door den H. Augustinus.</p>
<p>Het behoort echter tot de deuterocanonica (Tobias, Judith, Sapientia, Ecclesiasticus, Baruch, I en II Mach. en eenige gedeelten van Esther en Daniël), zoo genoemd omdat vroeger, vooral in de 4<hi type="super">e</hi> eeuw, de goddelijke ingeving van deze geschriften door eenigen werd in twijfel  getrokken, met een beroep op den Joodschen Canon van dien tijd, waarin deze boeken en hoofdstukken ontbraken.</p>
<p>Maar deze afwijkende meeningen van weinigen doen geen afbreuk aan de algemeene christelijke overlevering der drie eerste eeuwen, welke gezamenlijk met het Nieuwe Testament ons den Canon der Apostelen en der apostolische mannen bekend maakt. Dat de kerkelijke schrijvers der drie eerste eeuwen de deutero-canonische boeken als H. Schrift gebruikten, wordt tegenwoordig bijna algemeen door de Protestanten toegegeven; maar velen hunner ontkennen dat deze practijk steunde op inwendige overtuiging en op de overlevering der Kerk. De overtuiging echter van dien tijd blijkt ons duidelijk uit den Canon Claromontanus (uit de 3<hi type="super">e</hi> of het begin der 4<hi type="super">e</hi> eeuw na Chr.) en den Canon Mommsenianus (vermoedelijk van 359), die alle deutero-canonische boeken behelzen. En als maatstaf ter onderscheiding van gewijde en ongewijde boeken gold de overlevering der Kerk; men gebruikte de liberi deuteri, omdat de Kerk in hare openbare liturgie en de vroegere kerkelijke schrijvers, ook die van het Nieuwe Testament, in hunne geschriften deze als heilige boeken bezigden. Dit blijkt o.a. uit Irenaeus (Haer. I 20, 1), Clemens Alex. (Strom. I 15), Tertullianus (De Pudic. II 20), den Canon van Muratori en vooral uit Origenes (Ad Afric. 4, Comm. in Matth. ser. 46 s.); allen drukken het beginsel uit, dat de Kerk de boeken, in hare openbare liturgie en haar ambtelijk geloofsonderricht als heilige boeken gebezigd, als zoodanig van Christus en de Apostelen moet hebben ontvangen.</p>
<p>Van deze algemeene overlevering der drie eerste eeuwen wijkt alleen de Canon van den H. Melito van Sardes af, indien het zeker is dat deze den <hi type="italic">Canon der Christenen</hi> wil aangeven (bij Eus., Hist. Eccl. IV 26, VI 25). Dat Origenes (in Psalm. I) niet den Christelijken, maar den Joodschen Canon van dien tijd beschrijft, is duidelijk uit In Num. hom. 27 en Ep. ad Afric. Daarentegen spreekt zich de H. Hiëronymus (in den Prologus Galeatus) uit ten gunste van den beperkten Joodschen Canon tegen de deuteri.</p>
<p>Het is echter opmerkelijk, dat zij, die destijds de deuterocanonica van den Canon uitsloten, toch van dezelfde boeken als van canonische geschriften gebruik maakten; zoo de H.H. Athanasius, Cyrillus Hier., Epiphanius en zelfs de H. Hiëronymus. Ook aan hun beroep op den Joodschen Canon van dien tijd mag niet te hooge waarde worden gehecht.</p>
<p>De Alexandrijnsche Joden immers erkenden het goddelijk gezag dezer boeken en stelden geheel den bundel der Grieksche vertaling op ééne lijn; want de deuteri zijn in de Grieksche handschriften en in de daaruit afgeleide vertalingen niet als een aanhangsel na de proti, maar algemeen tusschen deze verspreid opgenomen. Uit de werken van Philo (tijdgenoot van Christus) blijkt wel niet dat hij deze boeken als H. Schrift beschouwde, maar er zijn ook protocanonische boeken, zelfs onder de Profeten, die hij nog minder gebruikte en het is mogelijk, dat hij reeds de vooroordeelen der latere Palestijnsche Joden (namelijk der Pharizeën) deelde.</p>
<p>Deze Alexandrijnsche Canon doet vermoeden, dat dezelfde boeken ook in Palestina eertijds voor H. Schrift golden; immers uit Esth. XI 1  (Vulg.) en II Mach. II 15 spreekt de meening der Alexandrijnen, dat hunne gewijde Schriften afkomstig waren van de Palestijnsche Synagoge en op dezer gezag als zoodanig te Alexandrië waren aangenomen. Dan zou de Alexandrijnsche overlevering den oorspronkelijken Canon der Joden vóór Christus getrouwer bewaard hebben dan de Palestijnsche rabbijnen<note n="1323">Deze zeer waarschijnlijke meening wordt verdedigd door Kaulen, Magnier. Howorth en vooral door van Kasteren, wiens Studiën over den Canon wij hier volgden.</note>.</p>
<p>Inderdaad, eenige feiten wijzen er op, dat de meeste deuteri in de eerste eeuwen des Christendoms bij de Joden in gebruik waren, dat bijgevolg destijds de beperkte Canon niet algemeen met zekerheid werd erkend. Zie de Inleidingen op Baruch, Daniël (bl. 795) en Ecclesiasticus. Zelfs het Boek der Wijsheid, in het Grieksch geschreven, was aan latere rabbijnen bekend en werd aan Salomon toegeschreven, en Mozes ben Nachman (in de 13<hi type="super">e</hi> eeuw) beweert er een Hebreeuwschen tekst van gezien te hebben. Later zien we de vereering dier boeken in de Joodsche kringen geleidelijk afnemen. Dit wettigt het vermoeden, dat deze waardeering der deuteri aan oudere overlevering te danken is; niet echter aan den invloed van het Alexandrijnsche Jodendom op den Palestijnschen Canon, want de Grieksch-Alexandrijnsche vertaling verloor juist in de 2<hi type="super">e</hi> eeuw na Chr. bij de Joden allengs haar gezag.</p>
<p>Daarbij komt, dat de Talmudisten zeker de indeeling van den Canon vóór Christus niet getrouw hebben bewaard; zie de Inleidingen op Threni (bl. 511) en Daniël (bl. 794).</p>
<p>Dat men verder in Palestina den Canon aan ingrijpende critiek heeft onderworpen, bewijzen die plaatsen van den Talmud, waar sprake is van het ‘verbergen’, d.w.z. ‘uit den Canon verwijderen’ van boeken (Abot de R. Nathan hst. 1; vgl. IV Esdr. XIV 18-47). Ook schrijft de H. Isidorus van Sevilla (De Eccles. Officiis l. I c. 12), dat de Joden het Boek der Wijsheid afsneden van de profetische schriften en den hunnen verboden het te lezen, om de klaarblijkelijke getuigenis van dit boek (II 12 volg., 18-20) ten gunste van Christus.</p>
<p>Bij dit alles wordt het waarschijnlijk, dat de deuterocanonische boeken reeds lang in de scholen der Pharizeën in ongunst waren geraakt, tot ze op de vergadering van Jamnia (90 na Chr.) uit den Canon werden verwijderd. Redenen hiervoor waren vermoedelijk een vooroordeel ten gunste van het Hebreeuwsch en van hoogen ouderdom; dit waren echter meer voorwendselen, terwijl de eigenlijke reden wel te zoeken is in de eigenaardige denkbeelden der pharizeesche school, voor wie o.a. het regeeringstijdperk der Hasmoneën (164 - 40 v.Chr.) een voorwerp van afschuw was met alles wat uit dat tijdperk dagteekent.</p>
<p>Deze afwijking evenwel van den Joodschen Canon, die in de 4<hi type="super">e</hi> eeuw haar invloed ook op de Christenen deed gelden, was niet in staat de oude overlevering van de drie eerste eeuwen te niet te doen. Herhaalde tegenspraak van de afwijkende meeningen volgde in de Kerkvergaderingen van Hippo (393) en Carthago (397, 419), welker volledige Canon van het O.T. ook door de Oostersche Kerk in het Concilium Trullanum (692) bevestigd werd.</p>
<p>Ofschoon het Boek der Wijsheid betrekkelijk jong is, had het toch bij de vaststelling van zijn tekst door de ons overgeleverde oudste handschriften, in de 4<hi type="super">e</hi> eeuw na Chr., reeds eene geschiedenis van 5 eeuwen doorloopen, die niet zonder invloed waren op zijn tekst. Zijne taal is de zuiverste van den Griekschen Bijbel. De Latijnsche vertaling in de Vulgata is een deel der Itala en werd door den H. Hiëronymus onveranderd gelaten.</p>
<chapter osisID="Wis.01"> 
 
<title type="chapter">Hoofdstuk I.</title><p>Wat gedaan (v. 1, .2 wat vermeden (v. 3-5) moet worden om de wijsheid te vinden. Die haar versmaden straft de alwetende en gerechtige God (v. 6-10) met den eeuwigen dood (v. 11, 12), welke niet aan God (v. 13, 14), maar aan de boosheid te wijten is (v. 15, .16</p>
<verse osisID="Wis.01.1"><hi type="bold">B</hi>EMINT gerechtigheid, gij die de aarde richt<note n="1324">Stof van het geheele Boek. De gerechtigheid, elders wijsheid (v. 4, zie IV 16, 17) of tucht (v. 5, zie Prov. I noot 2) genoemd, is de zedelijke volmaaktheid door godsdienstige kennis en deugd (zie Inleid. op Prov. blz. 10). Hare beoefening wordt hier rechtstreeks aanbevolen aan hen, die de aarde besturen, de vorsten (zie VI 2 volg., Inleid. Judic. blz. 115), maar tevens zijdelings aan alle menschen.</note>. Denkt over den Heer met rechtschapenheid en zoekt Hem in eenvoudigheid des harten<note n="1325">De gerechtigheid beminnen is èn den Heer met rechtschapenheid, d.i. met ware genegenheid, leeren kennen, èn Hem zoeken in oprechtheid, d.i. zonder bijbedoeling, zonder twijfelen (v. 2).</note>;</verse>

<verse osisID="Wis.01.2"> want Hij wordt gevonden door hen, die Hem niet beproeven, en Hij openbaart zich aan degenen, die op Hem vertrouwen<note n="1326">Een beweegreden voor v. 1: die God niet beproeven, in oprechtheid des harten niet twijfelen aan zijne macht en liefde, maar op Hem met ware genegenheid (v. 1) vertrouwen, zij zullen Hem vinden, d.i. zijne kennis en liefde verwerven. In plaats van vertrouwen verkiezen sommigen de lezing van den Cod. Alex. ‘niet gelooven’, zoodat zich openbaren hier beteekenen zou: zijne wrekende almacht toonen, uitoefenen (VI 6, XVII 4). Volgens hen geeft dan v. 2 de verdeeling aan van het gansche Boek, daar v. 2 b wordt bewezen in I 3 - VI 11 en v. 2 a in VI 12 - XIX.</note>;</verse>

<verse osisID="Wis.01.3"> slinksche gedachten toch verwijderen van God, en uitgedaagd bestraft zijne macht de dwazen<note n="1327">De beweegreden van v. 2 wordt in ontkennenden vorm herhaald in v. 3-5; slinksche gedachten, in tegenstelling met eenvoudig geloof en oprechte genegenheid (v. 1, 2), beletten het licht en de genade Gods en voeren tot zware zonden. Gods macht uitgedaagd, beproefd zijnde, bestraft, volgens Gr. letterlijk: overtuigt van hare overmacht, de dwazen, d.i. in de Boeken der Wijsheid: de boozen, die de wijsheid, de gerechtigheid missen.</note>;</verse>

<verse osisID="Wis.01.4"> want in eene arglistige ziel zal de wijsheid niet ingaan, en zij zal niet wonen in een lichaam dienstbaar aan de zonden<note n="1328">De toekomende tijd is hier gebruikt in navolging van het Hebr. om eene voor alle tijden geldende waarheid uit te drukken. Om wille van het parallelisme worden hier ziel en lichaam onderscheiden; en ook het lichaam wordt zondig genoemd, niet noodzakelijk, in den zin der Alexandrijnsche wijsbegeerte, als zetel en oorzaak van het zedelijk kwaad, maar als een werktuig der zonde; omdat een lichaam onderworpen aan de zonde het streven naar wijsheid en deugd belet.</note>.</verse>

<verse osisID="Wis.01.5"> Immers zal de heilige geest der tucht<note n="1329">De leer van den H. Geest (wien in het Christendom de tucht, de heiliging, wordt toegeschreven) wordt reeds duidelijker in dit Boek, vooral I 7 en IX 17. De heilige geest der tucht (volgens eene andere lezing: der wijsheid), God vlucht de veinzerij, het gemis van oprechtheid (v. 1), omdat Hij heilig is. Gedachten zonder oordeel, wijsheid: booze gedachten.</note> veinzerij ontvluchten en zich verwijderen van gedachten zonder oordeel en zich gesmaad achten bij het naderen der boosheid.</verse>

<verse osisID="Wis.01.6"> Menschlievend toch is de geest der wijsheid, en hij zal den lasteraar niet straffeloos laten voor zijne lippen; want getuige zijner nieren is God, en waarachtige doorgronder zijns harten is Hij en hoorder zijner tong<note n="1330">Omdat God den menschen zooveel liefde betoont, is Hij gestreng voor degenen, die door verachting zijner goddelijke onderrichting godslasteraars worden. Duidelijker is de samenhang volgens eene andere Gr. lezing: ‘want de menschlievende Geest is wijsheid’, kent ook de geheimste gedachten (v. 5). De zetel van begeerten en driften was in de H. Schrift de nieren, van verstand en wil het hart.</note>.</verse>

<verse osisID="Wis.01.7"> Want de Geest des Heeren heeft de gansche aarde vervuld, en Hij die alles samenhoudt, draagt kennis van het gesprokene<note n="1331">God weet alles (v. 6), omdat Hij overal is en werkt; want Hij heeft vervuld en vervult nog (naar de beteekenis van den verleden tijd) de gansche aarde; de Almachtige, die overal is en werkt, om alle wezens in stand te houden en met hen bij elke handeling mede te werken, moet wel alles zien en hooren. ‘Hoc quod continet’: de Vulg. heeft het onzijdige, passende bij het gr. ‘pneuma’, behouden. De H. Kerk bezigt deze woorden van de nederdaling des H. Geestes en de gave der talen.</note>.</verse>

<verse osisID="Wis.01.8"> Derhalve kan wie ongerechtigheid spreekt niet verborgen blijven, en zal hem niet voorbijgaan het straffende gericht.</verse>

<verse osisID="Wis.01.9"> Immers zal naar de raadslagen des goddeloozen onderzoek worden gedaan; het geluid zijner gesprekken zal tot God doordringen ter bestraffing zijner ongerechtigheden.</verse>

<verse osisID="Wis.01.10"> Want het oor des ijvers hoort alles, en het morrend gemompel zal niet onopgemerkt blijven<note n="1332">Dat God inderdaad zal straffen, kan men besluiten uit zijne ijverende liefde voor de gerechtigheid. Morren is hetzelfde als lasteren in v. 6.</note>.</verse> 


<verse osisID="Wis.01.11"> Hoedt u dan voor gemor, dat niets baat, en bewaart uwe tong voor laster, want heimelijke taal zal niet strafvrij doorgaan; en de mond, die liegt, doodt de ziel<note n="1333">Laster en leugen, naar den samenhang, onware, booze gesprekken tegen God (zie noot 7), baten niets, d.i. schaden ten zeerste, want de mond, die liegt, naar het Gr. ‘tegen iemand’, ten nadeele van God of den naaste in gewichtige zaken, berokkent den dood der ziel, de straf in het andere leven. De onsterfelijkheid, ook der ongerechtigen, wordt geleerd in V 1-16.</note>.</verse>

<verse osisID="Wis.01.12"> Streeft toch den dood niet na door de afdwaling uws levens<note n="1334">Men moet God, die ons heil verlangt, niet noodzaken ons te veroordeelen tot den eeuwigen dood.</note>, en berokkent u niet het verderf door de werken uwer handen.</verse>

<verse osisID="Wis.01.13"> Want God heeft den dood niet gemaakt, en Hij verlustigt zich niet in den ondergang der levenden<note n="1335">In het voorafgaande is sprake van den geestelijken, eeuwigen dood, hier van den dood in het algemeen, zoowel des lichaams als der ziel. De menschen berokkenen zichzelf den eeuwigen dood door de ongerechtigheid, want God heeft geen dood, noch den lichamelijken (v. 14), noch den eeuwigen, in de wereld gebracht (v. 13-15); maar de zondige mensch (v. 16). De lichamelijke dood volgt wel uit de natuur des menschen, maar God gaf met de oorspronkelijke gerechtigheid het voorrecht der onsterfelijkheid.</note>.</verse>

<verse osisID="Wis.01.14"> Hij heeft immers alles geschapen om te zijn<note n="1336">D.i. niet om het weer te vernietigen, maar om het, elk wezen naar zijn aard, aan zijn doel te doen beantwoorden. Het doeleinde nu van 's menschen bestaan reikt in de eeuwigheid.</note> en geneeslijk gemaakt de geslachten der gansche aarde, en onder hen is geen gif des verderfs, noch de heerschappij der onderwereld op aarde<note n="1337">Geslachten verklaart het woord alles en beteekent: de schepselen, hetzij in zich zelve of in hunne soorten. Geneeslijk: het Gr. woord ‘sôtêrioi’ kan beteekenen hetzij ‘salutaris’ heilzaam voor anderen of geneeslijk. Deze laatste beteekenis schijnt gevolgd door de Vulgaat en wordt aanbevolen door het parallelisme van dit vers (14 a c), zoodat de zin is: alle soorten van wezens kunnen door genezing van den ondergang gered worden. Een gif des verderfs, dat algemeen verderf brengt over de schepping, zoodat Gods plan verijdeld wordt, bestaat niet. Anderen verklaren: God maakte bij het begin der wereld de voortbrengselen der aarde geneeskrachtig en er was in die voortbrengselen geen verderfelijk gif, dat den dood veroorzaakte. Maar de tegenwoordige tijd duidt op een nog voortdurenden toestand en pleit voor de eerste verklaring. In de onderwereld, het doodenrijk, is de lichamelijke en voor velen de eeuwige dood; maar op aarde is alles bestemd tot het leven aan zijne natuur eigen; de mensch nl. tot de zalige onsterfelijkheid (v. 15).</note>.</verse>

<verse osisID="Wis.01.15"> Want de gerechtigheid is eeuwigdurend en onsterfelijk<note n="1338">Vs. 15 en 16 handelen weder (v. 11, 12) over de zalige onsterfelijkheid en den eeuwigen dood (zie noot 12); zij bewijzen het gezegde in v. 13: Niet God, maar de boosheid is oorzaak van den dood. In vele Latijnsche handschriften wordt er bijgevoegd: ‘maar de ongerechtigheid is het verwerven van den dood’, waarvan de echtheid twijfelachtig is. Eeuwigdurend ontbreekt in het Gr. De gerechtigheid brengt den mensch tot de zalige onsterfelijkheid.</note>.</verse> 


<verse osisID="Wis.01.16"> Maar de goddeloozen ontbieden hem met handen en woorden, en hem voor een vriend houdende smachten zij (naar hem) en sluiten een verdrag met hem; want zij zijn waardig tot zijn aandeel te behooren<note n="1339">Ontbieden, smachten enz.: in het Gr. de aoristus, die eene gewoonte aanduidt. Dit vers ziet terug op v. 12; hem, den dood; als onzinnigen streven de boozen naar hun eeuwig ongeluk en als 't ware van liefde voor den dood der ziel verkwijnend, gaan zij met hem een verbond van eeuwige trouw aan; ja, zij zijn ook waardige aanhangers van dien dood, zij verdienen hun eeuwig verderf.</note>.</verse>

</chapter>

<chapter osisID="Wis.02">
 

<title type="chapter">Hoofdstuk II.</title><p>De goddeloozen loochenen de onsterfelijkheid der ziel (v. 1-5) en besluiten te genieten (v. 6-9), de zwakken te verdrukken (v. 10, 11) en den gerechtige, die hun hinderlijk is, om te brengen (v. 12-.20 Weerlegging hunner dwaling (v. 21-.25</p>


<verse osisID="Wis.02.1"> Zij toch zeiden, oordeelende bij zichzelf onjuist: Kortstondig en kommerlijk is de tijd van ons leven, en geen verkwikking is er bij 's menschen einde, en bekend is er niemand, die teruggekeerd zij uit de onderwereld<note n="1340">Die goddeloozen (I 16) verdienen den dood; zij toch enz. (II 1): dan worden hunne denk- en handelwijze aangaande deugd en gerechtigheid (I 5, 12) uiteengezet. Bij zichzelf: beter is wel de andere Gr. lezing: spraken tot elkander, onjuist oordeelende. Verkwikking, die doet opleven; duidelijker in Gr.: genezing; als 's menschen einde nadert, is voor hem geen genezing meer; tegen den dood is geen kruid gewassen. Teruggekeerd: het Gr. kan ook vertaald worden: die.... verlost, een verlosser.</note>;</verse>

<verse osisID="Wis.02.2"> want uit niets zijn wij ontstaan en na dezen zullen wij zijn, als hadden we niet bestaan; want rook is de adem in onzen neus en het woord eene vonk om ons hart te bewegen<note n="1341">Uit niets, vanzelf, zonder eenige oorzaak, zooals het gr. ‘toevallig’ hier aanduidt: zonder plan der Voorzienigheid om ons onsterfelijk te maken, maar door samentreffen der atomen, die toevallig weder zullen uiteengaan. Het (inwendige) woord eene vonk om enz.: Gr. ‘de gedachte eene vonk (ontstaan) bij het kloppen van ons hart’, als uit een vuursteen, en van dat vuur is onze adem de rook: loochening der onstoffelijke ziel.</note>;</verse>

<verse osisID="Wis.02.3"> is deze uitgedoofd, asch zal dan ons lichaam zijn, en de geest zal verstuiven als de ijle lucht, en ons leven zal voorbijgaan als het spoor der wolk, en vervluchtigen als de nevel, die wordt verdreven door de stralen der zon en door haren gloed overweldigd<note n="1342">In het Gr. volgt v. 4 reeds na het tweede lid van v. 3; wolk, die in de lucht geen spoor van zich achterlaat, V 10 volg. Overweldigd, Gr. en Vulg.: die overlast heeft van enz.</note>;</verse>

<verse osisID="Wis.02.4"> en onze naam zal in vergetelheid raken mettertijd, en niemand zal geheugenis houden van onze werken.</verse>

<verse osisID="Wis.02.5"> Want de voorbijgang eener schaduw is onze levenstijd, en geen terugkeering is er van ons uiteinde; want deze is verzegeld en niemand keert weder<note n="1343">Voorbijgaand en ijdel als een schaduwbeeld is 's menschen leven; geen terugkeering, herhaling van ons sterven; deze herhaling is voor ons verzegeld, buiten ons bereik, d.i. men leeft niet tweemaal, en is men gestorven, dan keert men niet weder. Volgens anderen: geen terugkeer uit den dood, deze, het doodenrijk, is met een zegel afgesloten.</note>.</verse>

<verse osisID="Wis.02.6"> Komt dan en laat ons genieten het goede, dat bestaat, en gebruik maken van het geschapene als in de jeugd, onverwijld<note n="1344">De gevolgtrekkingen voor hun leven v. 6-20. Het goede, dat bestaat, eene spottende tegenstelling met de geestelijke genoegens en het geluk van het toekomstige leven, die zij denkbeeldige goederen noemen. Als in de jeugd, onverwijld, met jeugdigen, onstuimigen ijver; naar het Gr.: daar wij nog jong zijn; of in eene andere lezing: als ook van de jeugd (gebruik maken).</note>.</verse>

<verse osisID="Wis.02.7"> Laten we aan kostbaren wijn en balsem ons verzaden, en ons ontga geen bloesem des tijds<note n="1345">Bloesem des tijds (Is. XXVIII 4; Jac. V 7), namelijk van de lente, zooals eenige Gr. handschriften lezen, terwijl de andere Gr. lezing: ‘der lucht’, door vergissing schijnt ontstaan. De zin is: laat ons van alles genieten wat zich aanbiedt, want spoedig gaat het voorbij.</note>,</verse>

<verse osisID="Wis.02.8"> Omkransen we ons met rozen, eer ze verwelken; er zij geen beemd, dien onze genotzucht niet doorzwerft<note n="1346">Het 2e lid van v. 8 ontbreekt thans in het Gr.; waarschijnlijk las men oorspronkelijk in v. 9 ‘mêdeis leimôn’ (geen beemd) in plaats van ‘mêdeis hêmôn’ (niemand onzer), en is het 1e lid van v. 9 in de Vulgaat onecht. Want volgens het glossarium van den Cod. Coisl. komt ‘leimôn’ in het Boek der Wijsheid voor; thans echter vindt men het nergens. Daarentegen kenden Ambrosius en Zeno niet het eerste lid van v. 9: ‘Nemo nostrum etc.’; het is ingeslopen als vertaling der vervalschte lezing: ‘mêdeis hêmôn’.</note>.</verse>

<verse osisID="Wis.02.9"> Niemand onzer, die onze weelderigheid niet deele; laten we overal de sporen onzer vroolijkheid achter; want dit is ons aandeel en dit ons lot<note n="1347">Tot hoogere voldoening willen zij gemeenschappelijk genieten en hun genot ook aan anderen laten zien; want dit, zingenot, is ons aandeel, het eenige, waarvan we zeker zijn; het is ons lot, onze levenstaak.</note>.</verse> 


<verse osisID="Wis.02.10"> Verdrukken we den armen gerechte<note n="1348">Het materialisme en de zucht naar zingenot maken den mensch wreed jegens zijn naaste uit hebzucht en hoovaardij. Gerechte is spottend gezegd.</note>, en laat ons de weduwe niet sparen, noch ontzien des grijsaards veeljarige grauwe haren.</verse>

<verse osisID="Wis.02.11"> Zij echter onze kracht de maatstaf der gerechtigheid; het zwakke toch wordt nutteloos bevonden<note n="1349">Gerechtig zij voor ons alles wat wij vermogen, want daar het zwakke (grijsaards, weduwen en armen v. 10) tegenover ons niets vermag, wordt het bevonden, Gr. blijkt het nutteloos, overbodig te zijn in de wereld.</note>.</verse>

<verse osisID="Wis.02.12"> Belagen we dan den gerechtige, daar hij ons onbruikbaar is en gekant tegen onze handelwijze en ons voorhoudt de overtredingen der wet en in ons laakt de overtredingen onzer tucht<note n="1350">Onbruikbaar bij ons genot; Gr. ‘hinderlijk’, daar zijn gedrag eene afkeuring is van het onze; hij verzet zich zelfs tegen ons streven; ja, hij verwijt ons dat we de wet overtreden en afwijken van onze tucht, van onze opvoeding en vroegere overtuiging; anderen verklaren dit laatste in navolging van de Syr. vertaling als ironie: de overtredingen onzer tuchteloosheid, onbeschaamdheid.</note>.</verse>

<verse osisID="Wis.02.13"> Hij geeft voor de wetenschap Gods te bezitten en noemt zich zoon van God<note n="1351">Wetenschap Gods, d.i. geloof met liefde en deugd verbonden, waardoor hij meent innig met God vereenigd te zijn en door Hem wederzijds als zoon te worden bemind.</note>.</verse>

<verse osisID="Wis.02.14"> Hij strekt ons tot beschaming onzer zienswijze<note n="1352">Beschaming, Gr. verwijt; de vergelijking, die de menschen trekken tusschen hem en ons, strekt ons tot beschaming.</note>.</verse>

<verse osisID="Wis.02.15"> Hinderlijk is het ons zelfs hem te zien, want niet gelijk dat van anderen is zijn leven, en ongewoon zijn zijne wegen<note n="1353">Bij het zien van den gerechte ontstaat gewetenswroeging. Niet gelijk dat van anderen is zijn leven en daarom zonderling, en ongewoon zijn zijne wegen, d.i. zijne denk- en handelwijze; Hand. XIII 10, XIX 9.</note>.</verse>

<verse osisID="Wis.02.16"> Voor nietswaardigen worden wij door hem gehouden, en hij vermijdt onze wegen als onreinheden, en prijst gelukkig de uitersten der gerechten, en beroemt zich God tot Vader te hebben<note n="1354">Voor nietswaardigen, slechte, gemeene menschen; volgens Gr.: ‘onecht, vervalscht metaal’, wat verklaard wordt door onreinheden volgens de wet. De samenhang in dit vers is als volgt: hij houdt onze genoegens voor onrein en onthoudt zich daarvan; het ware geluk verwacht hij na den dood en wel vol vertrouwen, omdat hij God voor zijn Vader houdt.</note>.</verse> 


<verse osisID="Wis.02.17"> Zien wij dan of zijne woorden waar zijn, en beproeven we, wat hem zal gebeuren, en wij zullen weten hoe zijn uiteinde zal zijn<note n="1355">De waarheid van beide gezegden in v. 16 willen zij beproeven: of de dood der gerechtigen gelukkig is, v. 17; of God is zijn beschermende Vader, v. 18. Zij nemen echter v. 17 uitersten in den zin van dood, terwijl de gerechte in v. 16 bedoelde het toekomstig leven met belooning. Voor de twee laatste versleden heeft het Gr. slechts één zin, waarvan de volle beteekenis door de omschrijving der Vulg. wordt weergegeven.</note>.</verse>

<verse osisID="Wis.02.18"> Want als hij waarlijk<note n="1356">Waarlijk, Gr.: als de gerechte zoon Gods is, of misschien in andere handschriften: als hij waarlijk enz. Vele H. Vaders zagen in v. 12-20 eene voorspelling aangaande Christus' dood; opmerkelijk is wel de overeenkomst met het Evangelieverhaal (vergelijk v. 13 en 16 met Joan. V 18; v. 18 met Matth. XXVII 43; v. 20 met Christus' veroordeeling), maar toch meenen velen, dat deze beschrijving handelt over den gerechtige in het algemeen, en slechts in typischen zin over Christus.</note> zoon Gods is, zal Deze hem beschermen en hem bevrijden uit de handen der tegenstanders.</verse>

<verse osisID="Wis.02.19"> Laat ons met smaad en foltering hem beproeven, om zijne godvreezendheid te leeren kennen en zijn geduld te toetsen<note n="1357">Godvreezendheid, Gr. zachtmoedigheid.</note>.</verse>

<verse osisID="Wis.02.20"> Doemen we hem tot den schandelijksten dood; want, naar hij zegt, zal over hem gewaakt worden<note n="1358">Volgens zijn roemen zou God op bijzondere wijze over hem waken, hem beschermen. In Vulgaat ‘respectus’, Gr. ‘episcopê’, d.i. het nederzien, acht geven, bezoeken, beschermend of bestraffend naar gelang den samenhang.</note>.</verse>

<verse osisID="Wis.02.21"> Zoo denken en dwalen zij; verblind toch heeft hen hunne boosheid<note n="1359">De zin is: zoo denken in hunne dwaling de goddeloozen door zinlijkheid verblind.</note>.</verse>

<verse osisID="Wis.02.22"> En zij kennen niet de geheimen Gods en verwachten geen loon der gerechtigheid en achten niet de eer der heilige zielen<note n="1360">In v. 22 worden drie dwalingen der goddeloozen aangegeven, die in het vervolg breeder worden verklaard: 1. Zij kennen niet de geheimen Gods (v. 23 - III 6); 2. zij verwachten geen loon der gerechtigheid (III 7-17); 3. zij achten niet de eer der heilige zielen (IV 1-19). De geheimen Gods, die zij door hunne schuld niet kennen, zijn Gods beschikkingen betreffende de belooning van het andere leven; deze belooning is in haren aard een geheim voor den mensch. Zij verwachten geen loon, zij leven zonder hoop op belooning. Zij achten niet de eer, den adel, Gr. ‘den eereprijs’, die toekomt aan de heilige zielen.</note>.</verse>

<verse osisID="Wis.02.23"> Want God schiep den mensch onsterfelijk, en naar het beeld zijner gelijkenis maakte Hij hem<note n="1361">Weerlegging der eerste dwaling (zie noot 21). Onsterfelijk, Gr. voor de onsterfelijkheid, d.i. hier de zalige onsterfelijkheid vooral (I 11 volg,); eveneens is in v. 24 de dood vooral der ziel, de eeuwige dood bedoeld; dien de boozen als straf ondervinden (v. 25). Gelijkenis, voorbeeld, model; in andere Gr. handschriften: zijn eigen eeuwigheid; wederom in andere beter: zijn eigen wezen. De grond voor de zalige onsterfelijkheid der ziel is gelegen in hare gelijkenis met God door hare onstoffelijkheid.</note>.</verse> 


<verse osisID="Wis.02.24"> Maar door de afgunst des duivels is de dood in de wereld gekomen<note n="1362">Afgunst op den mensch wegens zijne liefdevolle verhouding tot God.</note>,</verse>

<verse osisID="Wis.02.25"> Zij echter volgen hem na, die zijn aandeel zijn<note n="1363">Zij volgen hem (den duivel) na, Gr. ondervinden of zoeken hem, d.i. den eeuwigen dood, zij die door ongerechtigheid vrijwillig het aandeel, aanhangers zijn van den duivel; zie I 16.</note>.</verse>

</chapter>

<chapter osisID="Wis.03">
 

<title type="chapter">Hoofdstuk III.</title>
<p>De vromen zijn in vrede hiernamaals (v. 1-3) en op aarde gelukkig door hunne hoop (v. 4-9); de hoop der boozen is ijdel, zelfs in dit leven (v. 10-12); zoodat de gerechtigen zonder kinderen (v. 13-15) gelukkiger zijn dan de goddeloozen met hun gevloekt nageslacht (v. 16-.19</p>


<verse osisID="Wis.03.1"> Maar de zielen der gerechtigen zijn in Gods hand, en de foltering des doods zal hen niet treffen<note n="1364">De zielen der gerechten zijn onder Gods hoede en de foltering des doods deert hen niet. Des doods (misschien in andere Latijnsche handschriften ‘der boosheid’, d.i. der boozen) ontbreekt in het Gr., dat men kan verklaren: de foltering, de dood zelfs maakt hen niet ongelukkig. In v. 1-3 is eene scherpe tegenstelling met het lot (II 24) en de plannen (II 10 volg.) der boozen: zij meenen de vromen te kunnen folteren en vernietigen, maar voor dezen is dat lijden geen waar onheil en de dood de overgang tot een beter leven.</note>.</verse>

<verse osisID="Wis.03.2"> Zij schenen in de oogen der dwazen te sterven<note n="1365">Sterven, geheel te niet gaan, v. 3, alsof met den dood alles eindigt: zie II 1 volg.</note>; en voor een onheil werd hun uitgang gehouden;</verse>

<verse osisID="Wis.03.3"> en hun heengaan van ons voor ondergang; zij echter zijn in vrede<note n="1366">Vrede; gelijk Is. LVII 2, de staat van geluk in het andere leven.</note>.</verse>

<verse osisID="Wis.03.4"> En hebben zij in het oog der menschen kwellingen verduurd, hunne hoop is van onsterfelijkheid vol<note n="1367">In het oog, naar het oordeel, niet der goddeloozen (v. 2), maar in het algemeen der menschen, die, zooals gewoonlijk kortzichtig, het lijden altijd als straf Gods beschouwen; terwijl het voor de gerechten slechts beproeving en loutering was (v. 4-6). Hunne hoop is van onsterfelijkheid vol: zij echter waren gelukkig, want hunne hoop was bevredigd door, alleen gericht op de onsterfelijkheid; het Gr. kan volgens anderen beteekenen: hunne hoop op onsterfelijkheid was vol, vast, onwankelbaar. In v. 4-6 wordt aangetoond, dat de vromen ook reeds in dit leven gelukkig zijn door hunne hoop; het is de overgang tot de weerlegging van de tweede dwaling (v. 7 volg.).</note>.</verse> 


<verse osisID="Wis.03.5"> In geringe mate gekastijd, zullen zij grootelijks worden beloond; want God heeft hen getoetst en hen bevonden Zijner waardig<note n="1368">In v. 5 en 6 worden de redenen aangegeven, waarom God den vromen lijden overzendt, nl. om hen te vormen door kastijding, hen te beproeven en te louteren, om hun de gelegenheid te bieden tot volkomen opoffering, waarvoor Hij hen zal beloonen. Zij bevatten het meest troostende en bevredigende, dat op het standpunt van het O.V. over de natuur van het lijden geschreven is. Zijner waardig, waardig met Hem te zijn, zijn geluk te deelen. Rom. VIII 18.</note>.</verse>

<verse osisID="Wis.03.6"> Als goud in den smeltoven heeft Hij hen beproefd en als de gave van een brandoffer hen aanvaard<note n="1369">Prov. XVII 3. God beproeft de getrouwheid der harten en zuivert ze door het lijden. Als de gave van een brandoffer, dat geheel aan God werd opgedragen, als volkomen offer, heeft God hen aanvaard.</note>, en te gepaster tijd komt hunne bezoeking<note n="1370">Bezoeking, zie II noot 19; op den tijd door God bepaald zal werkelijk de vergelding komen en wel schitterende verheerlijking, v. 7 volg. In het Gr. begint hiermede v. 7: En ten tijde der bezoeking zullen zij schitteren enz.</note>.</verse>

<verse osisID="Wis.03.7"> Schitteren zullen de gerechtigen, en als vonken in het rietveld zullen zij heen en weer snellen<note n="1371">Weerlegging der tweede dwaling van de goddeloozen: v. 7-17 (zie II noot 21); de gerechte is gelukkig door de hoop (v. 7-9). De heerlijkheid der vromen na den dood wordt aanschouwelijk voorgesteld als een schitterende lichtglans; hunne beweegbaarheid door de vergelijking met vonken, die zich snel door het dorre stroo verbreiden en nu hier, dan daar opflikkeren; tevens wordt door de vergelijking met vuur (een beeld van Gods gericht) en met riet (een beeld der zondaren) beteekend de rechtsmacht, die de goeden door hunne innige vereeniging met God deelen (v. 8; Abdias v. 18).</note>.</verse>

<verse osisID="Wis.03.8"> Richten zullen zij natiën en heerschen over volkeren, en koning zal hun Heer zijn in eeuwigheid<note n="1372">Richten enz., zie Matth. XXV 34; I Cor. VI 2. Koning in eeuwigheid blijft hun Heer. Dit schijnt wel de zin te zijn door de Vulgaat bedoeld; maar het Gr. vertaalt men beter door: koning over hen zal de Heer zijn; waardoor hunne onafhankelijkheid en vrijheid beteekend wordt; de eenig mogelijke zelfstandigheid van het schepsel bestaat in van God alleen afhankelijk te zijn.</note>.</verse>

<verse osisID="Wis.03.9"> Wie vertrouwen op Hem zullen de waarheid erkennen, en de getrouwen zullen in liefde Hem aankleven<note n="1373">Het geluk na den dood wordt hier in zijn wezen beschreven als kennis der waarheid, en innige liefde, waarmede zij God aankleven voor eeuwig; V 16; I Thess. IV 16. In vele handschriften en vertalingen: vrede voor zijne heiligen en bezoeking over zijne uitverkorenen.</note>; want genade en vrede is voor zijne uitverkorenen.</verse>

<verse osisID="Wis.03.10"> Maar de goddeloozen zullen naar hetgeen zij overlegden straf ondergaan: zij die wat gerechtig is minachtten<note n="1374">De goddeloozen hebben geen hoop voor het toekomstig, zelfs niet voor dit leven (v. 10-12). Naar hetgeen zij overlegden, overeenkomstig hunne booze plannen en daden in hoofdstuk II. Wat gerechtig is: schijnt te verkiezen boven de lezing: den gerechtige; omdat eene minachting van eenen gerechte niet zoo zware straf verdient, als hier in het volgende wordt uitgesproken, en omdat in wijsheid en tucht van v. 11 eene nadere omschrijving ligt van de gerechtigheid.</note> en van den Heer afvielen.</verse>

<verse osisID="Wis.03.11"> Want wie wijsheid en tucht versmaadt, is ongelukkig; en ijdel is hunne hoop en hunne moeite vruchteloos, en nutteloos zijn hunne werken<note n="1375">IJdel is hunne hoop, omdat zij niet kunnen rekenen op geluk na dit leven en het aardsche geluk hen niet bevredigt; daarom is al hunne moeite om het ware geluk te vinden vruchteloos.</note>.</verse>

<verse osisID="Wis.03.12"> Hunne vrouwen zijn onbezonnen, en snood hunne kinderen<note n="1376">Zelfs geen huiselijk geluk mogen zij verwachten, want hunne vrouwen zijn onbezonnen, lichtzinnig, goddeloos, en snood, verdorven, hunne kinderen.</note>.</verse>

<verse osisID="Wis.03.13"> Gevloekt is hun nageslacht<note n="1377">Gevloekt, wat verklaard wordt in v. 16 volg.; zie Exod. XX 5; Deut. V 9, XXIV 16; Ezech. XVIII 19.</note>; gelukkig immers<note n="1378">Immers: een nieuw bewijs, dat de vromen door hunne hoop gelukkig zijn: dan zijn zelfs de onvruchtbare (v. 13) en de ontmande (v. 14) gelukkiger, indien zij zuiver van zonden leven; want al wordt hunne kinderloosheid voor een ongeluk aangezien (Ps. CXXVI 3; Luc. I 25), dit ongeluk is slechts schijnbaar, en in het andere leven zal hun loon heerlijk zijn. Onvruchtbare en onbesmette; de tekst der Vulgaat is bedorven; Gr.: de onbesmette onvruchtbare. Wat hier gezegd is van de gehuwde vrouw, geldt in het Christendom nog meer van de maagden, waarvan de H. Kerk deze woorden bezigt. Vrucht: zinspeling op hare kinderloosheid; bezoeking, zie II noot 19.</note> is de onvruchtbare en onbesmette, die eene misdadige sponde niet kende; zij zal hare vrucht hebben bij de bezoeking der heilige zielen;</verse>

<verse osisID="Wis.03.14"> ook de ontmande<note n="1379">Zie Matth. XIX 12.</note>, die met zijne handen geen ongerechtigheid pleegde en niet zon tegen God op boosheden; want hem zal gegeven worden de uitgelezen gave des geloofs en een overheerlijk lot in Gods tempel<note n="1380">Gave des geloofs, het geluk waaraan zij geloofden; en een lot in Gods tempel (hiernamaals) is eene zinspeling op de uitsluiting in Deut. XXIII 1 en op Is. LVI 3 volg.</note>.</verse>

<verse osisID="Wis.03.15"> Want de vrucht van goede werken is heerlijk, en de wortel der wijsheid sterft niet af<note n="1381">De stam, waaraan de vrucht, dat loon, groeit, zijn de goede werken; de wortel is de wijsheid.</note>.</verse>

<verse osisID="Wis.03.16"> Maar kinderen van echtbrekers zullen onvolkomen blijven, en kroost van onwettige sponde zal te niet gaan<note n="1382">De volgende verzen leveren het bewijs voor 13 a: gevloekt is hun geslacht, de vrucht der boozen, in tegenstelling met de vrucht der gerechtigen (v. 15). De gedachte is: de goeden zijn door hunne werken, zelfs zonder kinderen. gelukkig; de slechten zijn ongelukkig, ook met kinderen en zelfs in hunne kinderen. Die goddeloozen waren meestal schuldig aan echtbreuk. Omdat hier sprake is van een geheel overspelig geslacht (v. 19), van de verdorven heidenwereld (II 9), waarin de opvoeding der kinderen naar ziel en lichaam werd verwaarloosd, zijn de gevolgen van echtbreuk niet overdreven afgeschilderd. Onvolkomen, d.i. zij komen dikwijls (v. 17) niet tot volle ontwikkeling, en sterven vroeg; de lichamelijke gebreken der kinderen zijn eene straf voor de ouders; voor de kinderen, die de zonden der ouders niet navolgen, eene beproeving (Exod. XX noot 8; Ezech. XVIII 4).</note>.</verse> 


<verse osisID="Wis.03.17"> En als zij ook een hoogen leeftijd bereiken, zullen ze voor niets worden geacht, en eerloos zal hun hoogste ouderdom zijn.</verse>

<verse osisID="Wis.03.18"> En als zij vroegtijdig sterven, zullen ze geene hoop hebben, noch ten dage des onderzoeks opbeuring<note n="1383">Geene hoop voor het andere leven, geen opbeuring, d.i. geen troostende belooning ten dage des onderzoeks, bij het oordeel, zullen die kinderen hebben, als ze, wat zoo lichtelijk gebeurt, de zonden der ouders hebben nagevolgd (XI 24; Gen. IX noot 15).</note>.</verse>

<verse osisID="Wis.03.19"> Want van een boos geslacht is het uiteinde gruwelijk.</verse>

</chapter>

<chapter osisID="Wis.04">
 

<title type="chapter">Hoofdstuk IV.</title>
<p>De achting voor de kinderlooze vromen (v. 1, 2); het ongeluk der goddeloozen met talrijk nageslacht (v. 3-.6 Een vroegtijdige dood is den gerechtige tot heil (v. 7-16); de boozen spotten in hunne verblindheid met de deugd (v. 17, 18), maar tot hun ongeluk (v. 19, .20</p>


<verse osisID="Wis.04.1"> O hoe schoon is een kuisch geslacht met eere; onsterfelijk toch is zijne gedachtenis; want èn bij God is het gewaardeerd èn bij de menschen<note n="1384">Weerlegging van de derde dwaling der goddeloozen (II 22): zij ontkennen de waarde der deugd (IV 1-20), die eer en onsterfelijkheid bezorgt (v. 1, 2). Naar Gr. luidt v. 1 a: ‘Beter (dan III 16 volg.) is kinderloosheid met deugd’. De tegenstelling van III 13 volg. wordt hier voortgezet; kinderloosheid en deugd in v. 1 zien terug op III 13 en 14, terwijl in v. 3 volg. breedvoerig III 16 wordt verklaard. Daarom wordt onder deugd verstaan vooral de kuischheid, zooals Vulg. het dan ook heeft opgevat. Onder eere (eveneens in de Syr. vertaling) verstaat de Vulgaat waarschijnlijk de eere bij God en bij de menschen, waarvan op het einde van dit vers sprake is; of wel ongereptheid, ongerepte deugd. Onsterfelijk, blijvend is de gedachtenis van de deugdzame kinderloozen, want zij worden door God gewaardeerd, beloond, en bij de menschen voortdurend in eere gehouden. De lof hier gegeven aan de kuischheid in gehuwden en onhuwbaren (III 13, 14) past met meer recht op de vrijwillige maagdelijkheid (Matth. XIX 12), wat waarschijnlijk de Latijnsche vertaler, staande op Christelijk standpunt, wilde doen uitkomen.</note>.</verse> 


<verse osisID="Wis.04.2"> Als het tegenwoordig is, volgt men het na; en men mist het, zoo het is heengegaan, en voor eeuwig gekroond viert het de zegepraal, na voor smetteloos strijden den prijs te hebben behaald<note n="1385">Als het enz. verklaart hoe de deugd bij de menschen, en voor eeuwig gekroond enz. hoe zij bij God wordt geëerd. Smetteloos strijden, d.i. in den strijd des levens zonder smet gestreden. Het beeld is ontleend aan de oude kampspelen, waarin de overwinnaar met een olijfkrans gekroond in triomf werd rondgevoerd.</note>.</verse>

<verse osisID="Wis.04.3"> Maar de veelvuldige menigte der goddeloozen zal niet baten, en bastaardloten zullen geen diepe wortelen schieten en geen vasten grond vatten<note n="1386">Te vergeefs verwacht de booze een onsterfelijken naam door zijne kinderen (v. 3-6). Veelvuldige, Gr. vruchtbare, kinderrijke. Het beeld van III 16: ‘zullen onvolkomen zijn’, wordt in v. 3-5 breeder uitgewerkt: de kinderen van die echtbrekers, naar ziel en lichaam verwaarloosd, leven slecht, sterven vroegtijdig en dragen geen vrucht voor de eeuwigheid (III 17 volg., IV 19, V 2 volg.). Eccli XXIII 35; XL 15.</note>.</verse>

<verse osisID="Wis.04.4"> En als zij aan de twijgen voor een tijd uitbotten, zullen ze als niet stevig geplant, door den wind geschud en door de onstuimigheid der winden ontworteld worden.</verse>

<verse osisID="Wis.04.5"> De twijgen toch zullen onvolwassen afgebroken en hare vruchten onbruikbaar worden en wrang om te eten en dienstig voor niets.</verse>

<verse osisID="Wis.04.6"> Want uit onwettigen bijslaap geboren kinderen zijn getuigen der verdorvenheid tegen de ouders bij hun verhoor<note n="1387">Want: dat tijdelijk en eeuwig ongeluk van de kinderen der zonde zal men erkennen, wanneer hun persoon en hun lot sprekend daarvan getuigenis zullen afleggen bij het oordeel. Anderen verklaren dit vers: dit reeds is een bewijs voor het voorafgaande, dat die kinderen, ondervraagd naar hunne afkomst, van de ongebondenheid hunner ouders getuigen.</note>.</verse>

<verse osisID="Wis.04.7"> Maar de gerechtige, als hij door den dood vroegtijdig wordt weggerukt, zal verkwikking genieten<note n="1388">Men kon hier de tegenwerping maken, dat een vroegtijdige dood vaak ook gerechtigen treft en bijgevolg niet als straf der goddeloozen moet beschouwd worden. Daarop wordt geantwoord in v. 7-16: de gerechtige, die vóór zijn tijd sterft, is niet zonder hope (v. 7, zie III 18); hij bleef niet onvolkomen (III 16), maar bereikte zijn doel, omdat deugd geldt voor eervollen ouderdom (v. 8, 9); hij wordt door God uit het leven weggenomen uit liefde, opdat de boosheid hem niet verleide (v. 10-13).</note>.</verse>

<verse osisID="Wis.04.8"> Want eerbiedwaardige ouderdom is niet de hoogbejaarde en wordt niet naar der jaren aantal geschat; maar grijsheid is de verstandigheid des menschen,</verse> 


<verse osisID="Wis.04.9"> en hooge ouderdom het leven zonder smet<note n="1389">Verstandigheid, deugd alleen maakt den grijsaard eerbiedwaardig, en zelfs in jongeren is zij meer waard dan hoogere ouderdom, omdat de mensch in haar zijn doel bereikt (v. 16).</note>.</verse>

<verse osisID="Wis.04.10"> Gode welgevallig geworden<note n="1390">De gerechte, die vroegtijdig sterft, werd, omdat hij zich door zijn leven Gode welgevallig gemaakt heeft, door God bemind, d.i. ontving van God een bewijs van liefde.</note> werd hij bemind, en levende onder zondaren werd hij overgebracht<note n="1391">Uit de woorden welgevallig en overgebracht wordt het waarschijnlijk, dat de schrijver zinspeelt op het voorbeeld van Henoch (Gen. V 24, Eccli. XLIV 16, Hebr. XI 5), waarin hij het bewijs vindt, dat de dood der goeden een blijk van Gods liefde is.</note>;</verse>

<verse osisID="Wis.04.11"> weggerukt werd hij, opdat niet de boosheid zijn verstand verkeeren of bedrog zijne ziel verleiden zou.</verse>

<verse osisID="Wis.04.12"> De betoovering toch der lichtzinnigheid benevelt het goede<note n="1392">De twee bronnen der zonde, dwaling en begeerlijkheid. De betoovering, bekoorlijkheid der lichtzinnigheid, Gr. slechtheid, ondeugd, benevelt het goede, stelt de schoonheid der deugd in de schaduw.</note>, en de onbestendigheid der begeerlijkheid beroert het gemoed van boosheid vrij<note n="1393">Onbestendigheid der begeerlijkheid, die, nooit tevreden, de rust des harten verstoort.</note>.</verse>

<verse osisID="Wis.04.13"> Volmaakt geworden in korten tijd voleindde hij vele jaren<note n="1394">Volmaakt geworden; daar hij zijn doel, wijsheid en deugd, had bereikt (v. 9) in korten tijd, had hij zooveel gedaan als anderen in een langdurig leven, en werd hij geacht vele jaren te hebben geleefd. Hij is niet onvolkomen (III 16), onvolwassen (IV 5). Zie IX 6.</note>;</verse>

<verse osisID="Wis.04.14"> want welgevallig aan God was zijne ziel; daarom haastte Hij zich hem weg te nemen uit het midden der ongerechtigheden<note n="1395">Want niet als onvolkomen werd de gerechtige uitgeroeid, maar uit welgevallen heeft God hem voor de boosheid gevrijwaard.</note>; de volken echter zagen en begrepen niet<note n="1396">De zin van v. 14 wordt weder opgevat in v. 17, zoodat v. 15 en 16 een tusschenzin vormen; vandaar de deelwoorden ‘videntes’, ‘non intelligentes’: Zij zagen den vroegtijdigen dood des gerechtigen en begrepen niet Gods bedoeling (v. 17). De volken zijn, zooals het Hebr. ‘gojim’, allen, die den waren God niet kennen, waaronder hier (v. 16 goddeloozen) met verachting de afvallige Joden worden gerekend.</note> en namen dit niet ter harte,</verse>

<verse osisID="Wis.04.15"> dat Gods genade en erbarming komt over zijne heiligen en bezoeking over zijne uitverkorenen<note n="1397">In v. 14 b-17 wordt de drievoudige dwaling der goddeloozen (II 22) in 't kort herhaald. Reeds op aarde en bij hun sterven zijn de gerechten een voorwerp van Gods erbarming, die zich na den dood ten volle openbaart. Bezoeking ten goede, zie II noot 19.</note>.</verse> 


<verse osisID="Wis.04.16"> Maar de gestorven gerechte veroordeelt de levende goddeloozen, en de spoedig volmaakt geworden jeugd het langdurige leven van den ongerechtige<note n="1398">Veroordeelt, toont hoe strafwaardig de goddeloozen zijn, omdat de gerechtige in korten tijd de volmaaktheid, zijn einddoel, bereikte; zij daarentegen niet in hun langdurig leven.</note>.</verse>

<verse osisID="Wis.04.17"> Zij zullen namelijk<note n="1399">Namelijk vat den zin van v. 14 weder op, na den tusschenzin v. 15 en 16.</note> het einde zien van den wijze en niet begrijpen wat God met hem voorhad, en waarom de Heer hem in veiligheid bracht<note n="1400">De goddeloozen zien den vroegtijdigen dood van den vrome en begrijpen niet Gods plan, in v. 7-12 uiteengezet, en weten niet dat God hem wilde beveiligen tegen de verleiding. De toekomende tijd geeft te kennen, dat wat vroeger gebeurde (v. 14), zich in de toekomst herhalen zal, en dient tevens om de spotternij nauwer in verband te brengen met het toekomstig oordeel Gods (v. 18 volg.).</note>.</verse>

<verse osisID="Wis.04.18"> Zij zullen toezien en hem verachten; hen echter zal de Heer bespotten<note n="1401">Verachten, bespotten, omdat zij den vroegtijdigen dood als een onheil beschouwen, maar hen, hen zal God zelf, de straffende Rechter, tot een voorwerp van bespotting maken (v. 19). Prov. I 26.</note>,</verse>

<verse osisID="Wis.04.19"> en daarna zullen zij sterven zonder eere en ter beschimping zijn onder de dooden voor altijd; want verpletteren zal Hij die opgeblazenen in verstomming en hen afschokken van de grondvesten, en tot het uiterste zullen zij verwoest worden; en zij zullen weeklagen en hunne gedachtenis zal vergaan<note n="1402">Daarna, nadat zij genoeg gespot hebben, zal God hen schandelijk doen omkomen en hunne aardsche grootheid vernietigen. Hij zal die opgeblazenen (als een zeepbel) verpletteren; naar Gr.: ‘Hij zal hen nederstorten hals over kop’. De aardsche grootheid der boozen wordt vergeleken bij een ceder, die zonder kraak wordt ontworteld en voorover van de hoogte nederstort, zoodat de plaats, waar hij stond, geheel verwoest ligt. Psalm XXXVI 35.</note>.</verse>

<verse osisID="Wis.04.20"> Zij zullen komen met angst in het bewustzijn hunner zonden, en hunne ongerechtigheden zullen hen in het aangezicht aanklagen<note n="1403">Zij zullen komen voor Gods rechterstoel, waar hunne zonden als hunne aanklagers zullen optreden. Rom. II 15. Dit vers behoort bij het volgend hoofdstuk.</note>.</verse>

</chapter>

<chapter osisID="Wis.05"> 
 

<title type="chapter">Hoofdstuk V.</title>
<p>Gerustheid der goeden, wroeging der kwaden (v. 1, .2 De goddeloozen erkennen hunne dwalingen (v. 3-6) en zien in dat hun leven vluchtige ijdelheid was (v. 7-.14 Dwaasheid der ondeugd (v. 15); belooning der deugd (v. 16, 17), die door God in den strijd met de zonde wordt beschermd (v. 18-.24</p>


<verse osisID="Wis.05.1"> Dan zullen de gerechtigen staan met groot vertrouwen tegenover degenen, die hen kwelden, en die hunne moeiten vruchteloos achtten<note n="1404">Het leven der zondaren zal in het oordeel blijken dwaasheid te zijn geweest (v. 1-13.) Dan. bij het oordeel (IV 20), zullen de gerechtigen, zeker van hun geluk, staan enz. Vruchteloos achtten. het Gr. ‘athetountôn’ kan beteekenen: ‘verijdelen’, d.i. hun het loon van hun arbeid onthouden, ontrooven; maar in den samenhang met II 17 volg.; III 2, 3 en V 3, 4 beteekent het hier: minachten, vruchteloos achten voor het andere leven (Judae 8).</note>.</verse>

<verse osisID="Wis.05.2"> En dezen, dit ziende, zullen ontroerd worden door ontzettende vreeze en versteld staan bij de verrassing van het onverwachte heil<note n="1405">Als zij de belooning zien dergenen, die zij vervolgd hebben, zal hunne vrees (IV 20) nog stijgen; de verrassing van het onverwachte, eene dubbele vertaling van het eene Gr. woord. Zij meenden zelf de eigenlijke gelukkigen te zijn en hielden de vromen voor ongelukkig.</note>,</verse>

<verse osisID="Wis.05.3"> en zeggen bij zichzelf, berouwhebbend en van benauwdheid des geestes verzuchtend: Dezen zijn het, die wij eens gemaakt hebben ten spot en tot een spreekwoord der beschimping<note n="1406">In v. 3 begint de beschrijving der wroeging. Bij zichzelf, het Gr. kan ook vertaald worden: tot elkander. Tot een spreekwoord der beschimping: wilden de boozen de hoogste verachting uitdrukken, dan noemden zij spreekwoordelijk, als vergelijking, den naam van een gerechte, als het voorbeeld van dwaasheid.</note>.</verse>

<verse osisID="Wis.05.4"> Wij, dwazen, wij hielden hun leven voor onzinnigheid<note n="1407">Onzinnigheid, omdat zij voor onzichtbare toekomstige goederen de aardsche prijsgaven, moeiten en lijden doorstonden.</note> en hun uiteinde voor eerloos.</verse>

<verse osisID="Wis.05.5"> Zie, hoe zij worden gerekend onder de kinderen Gods<note n="1408">De kinderen Gods, zie II 13 en 18.</note> en hun aandeel is onder de heiligen.</verse>

<verse osisID="Wis.05.6"> Derhalve dwaalden wij af van den weg der waarheid, en het licht der gerechtigheid bestraalde ons niet, en de zon der wijsheid ging niet voor ons op<note n="1409">Uit hun eigen ongeluk en het geluk der gerechtigen erkennen zij, dat ze den waren weg naar hun einddoel niet hadden gevolgd en in het licht der ware gerechtigheid en ware wijsheid niet hadden gewandeld; vrijwillig hadden zij voor dat licht de oogen gesloten (II 10 volg.).</note>.</verse> 


<verse osisID="Wis.05.7"> Wij matten ons af op het pad der ongerechtigheid en des verderfs en wij bewandelden moeielijke wegen, maar den weg des Heeren kenden wij niet<note n="1410">Wij matten ons af, het Gr. kan beteekenen: ‘wij waren oververzadigd op de wegen’ enz., of: ‘wegen van boosheid hebben wij genoeg bewandeld’. Moeielijke wegen, Gr. ‘ongebaande woestenijen’: het involgen der driften berokkent meer teleurstelling en leed dan de beoefening der deugd. Ps. XIII 3. Den weg des Heeren, die tot het ware geluk leidt, kenden wij niet werkdadig, bewandelden wij niet.</note>.</verse>

<verse osisID="Wis.05.8"> Wat baatte ons de hoovaardij? of het pralen met rijkdom waartoe diende het ons?</verse>

<verse osisID="Wis.05.9"> Heengevloden is dat alles als een schaduw en als een voorbijsnellende bode<note n="1411">In v. 9-12 wordt met eene reeks van beelden geteekend, hoe de ongeoorloofde genoegens spoorloos en snel zijn heengevloden. Bode, zie Job IX 25 volg.; het Gr. kan ook beteekenen: ‘een voorbijgaand gerucht’, dat spoorloos onze aandacht ontgaat.</note>;</verse>

<verse osisID="Wis.05.10"> en als een schip, dat het golvend water doorklieft, waarvan na zijn doorvaart geen spoor is te vinden, noch de weg zijner kiel in de golven;</verse>

<verse osisID="Wis.05.11"> of als een vogel, die voorbijvliegt in de lucht, van wiens vlucht geen teeken gevonden wordt, dan alleen<note n="1412">De zin is: men bemerkt niets dan het geklap en het slaan der wieken; men vindt geen spoor, maar nadat de vogel een oogenblik de aandacht der toeschouwers heeft getrokken, ziet men daarna niets meer.</note> het wiekgeklap, zweepende den lichten wind; en met de kracht zijner vaart de lucht doorklievende, is hij met vleugelslag voorbijgevlogen, en daarna wordt geen teeken gevonden van zijn doortocht<note n="1413">Naar Gr. luidt dit vers: Of zooals van een vogel, die de lucht doorvliegt, geen teeken der vlucht wordt gevonden, maar de ijle lucht door den slag der vlerken gezweept en door de kracht der vaart gekliefd, bij het zich reppen der wieken doorvlogen werd en er daarna geen spoor der vlucht in haar werd gevonden.</note>;</verse>

<verse osisID="Wis.05.12"> of gelijk bij het afschieten van den pijl naar zijn doel de doorkliefde lucht aanstonds weer is aaneengesloten<note n="1414">Aaneengesloten, Gr. in eenige lezingen: ‘terugkeerde’; maar meestal: ‘is opgelost’, nadat ze door den pijl was ineengedrongen; de verleden tijd drukt de snelheid uit, waarmede de lucht weder aaneengesloten is, voordat men de splitsing heeft bemerkt.</note>, zoodat zijn doorgang niet bemerkt wordt;</verse>

<verse osisID="Wis.05.13"> zoo<note n="1415">Zoo, even snel en ook spoorloos, zooals in de voorafgaande beelden is uitgedrukt.</note> hebben ook wij, pas ge- boren, opgehouden te bestaan, en van deugd konden wij geen spoor aanwijzen; maar in onze boosheid zijn wij weggestorven<note n="1416">In onze boosheid, ten gevolge der losbandigheid of midden in de boosheid, zonder boetvaardigheid.</note>.</verse>

<verse osisID="Wis.05.14"> Zoo spraken in de hel zij, die gezondigd hadden<note n="1417">Dit vers ontbreekt in het Gr.</note>.</verse>

<verse osisID="Wis.05.15"> Want de hoop van den goddelooze is gelijk dons, dat door den wind wordt opgenomen, en als licht schuim, dat door den storm wordt verspreid, en als rook, die door den wind uiteengolft en als het aandenken aan een gast van eenen dag, die voortreist<note n="1418">Vs. 15-24 vormen het slot der beschouwingen van II 23 - V 14. De schrijver bevestigt en bewijst het voorafgaande (v. 15-17): inderdaad, zij zijn rampzalig en niets baten hun rijkdommen enz. (v. 3, 9); want de hoop der boozen op aardsche goederen enz. vervliegt en wordt geheel vernietigd, gelijk enz. De lezing der Vulgaat: dons en schuim is waarschijnlijker dan eene andere: stof en rijm. Die voortreist; in Gr. ‘gelijk het aandenken aan een gast van één dag voorbijgaat’, spoedig vergeten wordt door hem, die dagelijks andere vreemdelingen ontvangt.</note>.</verse>

<verse osisID="Wis.05.16"> De gerechtigen daarentegen zullen in eeuwigheid leven, en bij den Heere is hunne vergelding en zorg voor hen bij den Allerhoogste<note n="1419">Datgene, waarop de gerechtigen hunne hoop vestigden, is niet ijdel, daar God hun loon is, en niet vergankelijk, want zij leven gelukkig in eeuwigheid. Bij den Heere, Gr. ‘in den Heer’, in gemeenschap met God; zie VI 20.</note>.</verse>

<verse osisID="Wis.05.17"> Daarom zullen zij ontvangen een heerlijk rijk en een schoonen diadeem uit de hand des Heeren; want met zijne rechterhand zal Hij hen beschutten en met zijn heiligen arm hen beschermen<note n="1420">Daarom, omdat God voor de vromen zorgt (v. 16), zullen zij een heerlijk koninkrijk en een schoonen diadeem ontvangen; immers geen vrees, dat zij deze zullen verliezen, want in den strijd voor het eeuwig geluk zal God altijd de gerechtigen bijstaan (v. 18-24). De schrijver gebruikt den toekomenden tijd, omdat hij spreekt over de gerechtigen van alle tijden. (I Cor. XV 24-28). Vooral in de laatste tijden zal de natuur (v. 21 volg.) strijden tegen de goddeloozen (Matth. XXIV 29; Luc. XXI 25); want dat hier sprake is van een strijd op aarde, blijkt uit v. 24: de gansche aarde.</note>.</verse>

<verse osisID="Wis.05.18"> Zijn<note n="1421">God wordt voorgesteld als een krijgsman, strijdende voor de vromen en tegen de boozen; zijne wapenen zijn: v: 18 ijver, liefde voor de gerechtigen, toorn tegen de boozen; v. 19 gerechtigheid, welwillend voor de goeden, straffend voor de kwaden; onbedriegbaar oordeel, de alwetendheid; v. 20 goddelijk recht, Gr. ‘heiligheid’. voor welke de boosheid een gruwel is, de deugd een voorwerp van liefde; v. 21 toorn, uiting van gerechtigheid. Deze schildering schijnt wel eene navolging te zijn van Is. LIX 17 volg.</note> ijver zal eene wapen-</verse> 
<verse osisID="Wis.05.1">rusting aantrekken en de schepping wapenen ter wrake op de vijanden<note n="1422">Zijn ijver. Gr. ‘als wapenrusting zal Hij zijn ijver aanwenden, en de schepping tot wapen maken ter wrake over de vijanden’ of ‘tot afwering der vijanden’ van de vromen.</note>.</verse>

<verse osisID="Wis.05.19"> Voor pantser zal Hij aangorden gerechtigheid en opzetten als helm een onbedriegbaar oordeel;</verse>

<verse osisID="Wis.05.20"> het recht zal Hij nemen als onverwinnelijk schild,</verse>

<verse osisID="Wis.05.21"> en strengen toorn scherpen tot eene lans, en de gansche aarde zal met Hem strijden tegen de onzinnigen<note n="1423">In v. 21-24 wordt verklaard, hoe God de schepselen gebruikt als wapenen tegen de goddeloozen. De dienstbaarheid der schepping bij Gods strafgericht zal zich in die mate, als hier beschreven wordt, eerst in de laatste tijden vertoonen; eenigszins werd zij reeds aanschouwd b.v. in de Egyptische plagen (XVI 17); zij vindt zelfs ten allen tijde plaats, omdat in het algemeen de natuurkrachten medewerken tot bestraffing der zondaren.</note>.</verse>

<verse osisID="Wis.05.22"> Rechtuit zullen de bliksemschichten vliegen, en als van den goed gespannen wolkenboog afgeschoten worden en op de bepaalde plaats inslaan<note n="1424">In het Gr.: goed gerichte bliksemschichten zullen uitschieten en als van den goed gekromden wolkenboog zullen zij naar hun doel vliegen.</note>.</verse>

<verse osisID="Wis.05.23"> En uit de gramschap als uit een steenslinger zullen zware hagelsteenen worden geworpen; woeden zal tegen hen het water der zee, en de rivieren zullen ineenstroomen met onstuimigheid<note n="1425">Als een steenslinger, Gr. ‘uit den steenslinger der gramschap’: zoo moet men vertalen in verband met v. 18 volg.; omdat de verschillende wapenen van God worden beschreven. In het Kopt. echter: ‘uit den steenslinger zullen hagelsteenen van grimmigheid geworpen worden’. Ineenstroomen en in dien vloed hen begraven.</note>.</verse>

<verse osisID="Wis.05.24"> Tegen hen zal opsteken een machtige storm en als een wervelwind hen uiteenjagen; en hunne ongerechtigheid zal de gansche aarde in woestenij veranderen, en snoodheid de tronen der machtigen omverwerpen<note n="1426">En zoo zal hunne ongerechtigheid de oorzaak zijn van de verwoesting.</note>.</verse>

</chapter>

<chapter osisID="Wis.06"> 
 

<title type="chapter">Hoofdstuk VI.</title><p>Noodzakelijk is voor de vorsten het streven naar wijsheid om een streng oordeel te ontgaan (v. 1-.11 Gemakkelijk is zij te vinden (v. 12-.17 Zij voert tot een eeuwig koningschap (v. 18-.23 Tot heil der wereld zal de schrijver de kennis der wijsheid mededeelen (v. 24-.27</p>


<verse osisID="Wis.06.1"> Beter is wijsheid dan krachten, en de verstandige man beter dan de dappere<note n="1427">Zie in de Inleiding de Verdeeling van dit boek. Dit vers ontbreekt in het Gr. en werd waarschijnlijk eerst als opschrift geplaatst en ontleend aan Prov. XVI 32, XXIV 5; Eccl. IX 16, 18.</note>.</verse>

<verse osisID="Wis.06.2"> Luistert dan, koningen, en geeft acht; leert, rechters van de grenzen der aarde<note n="1428">Luistert dan, eene gevolgtrekking uit II 22 - V; van de grenzen der aarde, van de gansche aarde, zie I noot 1. In de tijdsomstandigheden, beschreven in de Inleiding, ligt de reden, waarom de schrijver deze aanbeveling rechtstreeks richt tot de vorsten en daarom ook koning Salomon sprekend invoert.</note>.</verse>

<verse osisID="Wis.06.3"> Neigt uwe ooren gij, die de menigten beheerscht en verwaand zijt op de scharen van volkeren<note n="1429">Verwaand zijt, trotsch op uwe macht.</note>;</verse>

<verse osisID="Wis.06.4"> want door den Heer werd u de heerschappij gegeven en de macht door den Allerhoogste, die uwe werken zal onderzoeken en uwe raadslagen zal navorschen<note n="1430">Want, luistert naar deze vermaningen, want daar God u die macht heeft gegeven, zult gij rekenschap moeten afleggen van het gebruik dier gave en zijt gij als dienaren Gods verplicht volgens zijn wil te regeeren.</note>;</verse>

<verse osisID="Wis.06.5"> want, ofschoon gij de dienaars van zijn rijk waart, hebt gij niet rechtvaardig gericht, noch de wet der gerechtigheid onderhouden, noch naar den wil Gods gewandeld<note n="1431">Dienaars van zijn rijk, van Gods heerschappij, Gods plaatsbekleders, daar uw gezag van God komt en gij met Gods Voorzienigheid moet medewerken in de leiding van het volk; derhalve wacht u een streng oordeel, omdat gij niet rechtvaardig gericht hebt enz., de koninklijke macht (zie I noot 1) niet goed hebt gebruikt.</note>.</verse>

<verse osisID="Wis.06.6"> Schrikwekkend en snel zal Hij zich aan u openbaren<note n="1432">Openbaren door zijne straffen, Gr.: over u komen.</note>; want een overstreng gericht zal de overheden treffen.</verse>

<verse osisID="Wis.06.7"> Den geringe toch wordt genade bewezen, maar de machtigen zullen machtige kastijdingen ondergaan<note n="1433">De geringen, de onderdanen, hebben van God minder gaven ontvangen en daarom (Gr.:) vinden zij verontschuldiging uit medelijden; Luc. XII 47 volg.</note>.</verse>

<verse osisID="Wis.06.8"> Want God zal niet schromen</verse> 
<verse osisID="Wis.06.1">voor eenig persoon, noch duchten iemands grootheid; want klein en groot heeft Hij zelf gemaakt en gelijkelijk draagt Hij zorg voor allen<note n="1434">Gelijkelijk, zoowel voor geringen als voor machtigen zorgt God naar de mate hunner noodwendigheden en verdiensten; bijgevolg op gelijke wijze, maar niet in gelijke mate.</note>.</verse>

<verse osisID="Wis.06.9"> Maar de machtigen wacht een heviger foltering<note n="1435">Foltering, Gr. ‘onderzoek’, dat op bestraffing uitloopt. De overheden worden strenger gestraft, omdat zij Gods grootste gaven en hunne waardigheid van plaatsbekleeders Gods misbruikten, en het volk, dat zij tot God moesten leiden, van den dienst des Heeren vervreemdden (v. 5).</note>.</verse>

<verse osisID="Wis.06.10"> Tot u dan, koningen, zijn deze mijne woorden gericht, opdat gij wijsheid aanleert en niet ten val komt<note n="1436">Koningen, Gr. ‘tyrannoi’ in zijne goede beteekenis; opdat gij wijsheid, godsdienstige kennis en deugd, aanleert en niet ten val komt, niet zondigt in de uitoefening uwer macht.</note>.</verse>

<verse osisID="Wis.06.11"> Want wie naar recht wat gerechtig is onderhouden hebben, zullen gerechtvaardigd worden, en wie dit hebben aangeleerd, zullen vinden hoe zich te verantwoorden<note n="1437">Wie naar recht wat gerechtig is, Gr. ‘het heilige’, Gods wetten, onderhouden hebben, zullen gerechtvaardigd, in het oordeel Gods rechtvaardig verklaard worden; en wie zich in het onderhouden der wetten hebben geoefend, zullen zich weten te verantwoorden, als zij voor Gods rechterstoel worden geroepen.</note>.</verse>

<verse osisID="Wis.06.12"> Weest dus begeerig naar mijne woorden, waardeert ze, en gij zult onderricht genieten.</verse>

<verse osisID="Wis.06.13"> Glansrijk en nimmer verwelkend is de wijsheid, en gemakkelijk wordt zij gezien door hen, die haar beminnen, en gevonden door hen, die haar zoeken<note n="1438">De wijsheid is gemakkelijk te vinden, omdat haar glans in het oog springt (v. 13) en zij degenen die haar zoeken te gemoet snelt (v. 14 volg.). In dichterlijke persoonsverbeelding wordt hier (v. 13-17) de menschelijke wijsheid, de kostbare gave Gods (v. 14 volg.), voorgesteld als eene jonkvrouw; die wijsheid is de kennis der plichten en de deugd, geleeraard voornamelijk door de Wet.</note>.</verse>

<verse osisID="Wis.06.14"> Zij voorkomt die naar haar verlangen, om zich het eerst aan hen te openbaren.</verse>

<verse osisID="Wis.06.15"> Wie bij het morgenlicht opwaakt tot haar, zal geen moeite hebben<note n="1439">Wie bij het morgenlicht opwaakt tot haar, wie doet wat in zijn vermogen is (Job XXVIII 13), zal geen moeite hebben, behoeft haar niet ver te zoeken.</note>; want hij zal haar vinden zittende aan zijne deur.</verse> 


<verse osisID="Wis.06.16"> Nadenken dan over haar is volkomen verstandigheid, en wie om harentwille waakt, zal weldra bevredigd zijn<note n="1440">De wijsheid is gemakkelijk te vinden, want (in Gr.) nadenken over haar, hare voortreffelijkheid overwegen, is reeds volkomen verstandigheid, wijsheid, een streven naar het hoogste doel gericht. Bevredigd, niet meer bekommerd om haar te vinden, omdat hij haar reeds bezit.</note>.</verse>

<verse osisID="Wis.06.17"> Want zelf gaat zij rond zoekende die harer waardig zijn, en op de wegen verschijnt zij hun vriendelijk, en met alle bezorgdheid gaat ze hun te gemoet<note n="1441">Harer waardig, die naar haar verlangen en tot haar opwaken (v. 15). En met enz. Om de overeenkomst met Prov. I 20 volg. VIII 1 volg. is deze vertaling te verkiezen boven de andere: en komt hun te gemoet bij alles wat zij bezinnen.</note>.</verse>

<verse osisID="Wis.06.18"> Haar begin toch is een gansch oprecht verlangen naar tucht<note n="1442">De bezorgdheid der wijsheid om de menschen weldaden te verleenen, hare welwillendheid (v. 17) wordt aangetoond door het gezegde in v. 21: dat zij voert tot een eeuwig koningschap. En deze bewering wordt in v. 18-20 door een sorites bewezen: Haar begin en haar grondslag enz.</note>.</verse>

<verse osisID="Wis.06.19"> Streven naar tucht is liefde, en liefde is het onderhouden harer voorschriften; en betrachting harer voorschriften is verzekering der onsterfelijkheid<note n="1443">Het streven, het verlangen, naar tucht is een gevolg der liefde tot de wijsheid, liefde bewerkt de betrachting harer voorschriften, en deze bewerkt dat de zalige onsterfelijkheid ons verzekerd wordt.</note>;</verse>

<verse osisID="Wis.06.20"> onsterfelijkheid echter maakt dat men Gode nabij is<note n="1444">Is de onsterfelijkheid zeker, dan besluiten wij daaruit tot de gemeenschap met God; zie I noot 15 en V 16. Een lid van den sorites, uit V 16 volg. bekend, ontbreekt: Gode nabij zijn is het eeuwig koningschap.</note>.</verse>

<verse osisID="Wis.06.21"> Zoo voert het verlangen naar wijsheid op tot het eeuwige koningschap.</verse>

<verse osisID="Wis.06.22"> Indien gij dan behagen vindt in tronen en schepters, gij vorsten der volkeren, waardeert de wijsheid, opdat gij in eeuwigheid moogt heerschen<note n="1445">Zie III 8, V 17.</note>;</verse>

<verse osisID="Wis.06.23"> bemint het licht der wijsheid, gij allen, die aan het hoofd staat der volkeren<note n="1446">Ontbreekt in het Gr. en is waarschijnlijk ontstaan door eene herhaalde overzetting van v. 22.</note>.</verse>

<verse osisID="Wis.06.24"> Wat nu de wijsheid is en hoe zij is geworden, zal ik mededeelen, en ik zal voor u de geheimen Gods niet verbergen, maar van den aanvang harer wording af zal ik na- sporen en in het licht stellen hare kennis<note n="1447">Wat de wijsheid is, wordt medegedeeld door beschrijving harer eigenschappen, werkingen enz.; hoe zij is geworden, hoe de menschelijke wijsheid mij (Salomon) ten deel viel (VII, VIII) en hoe de goddelijke is geworden (VII 25 volg.); zie Job XXVIII 20 volg., Prov. VIII 19-30; de geheimen (Gods ontbreekt in Gr.) zal ik niet verbergen, gelijk de heidenen doen, die hunne wijsheid uit naijver (v. 25) slechts aan de ingewijden openbaren.</note> en de waarheid niet voorbijgaan;</verse>

<verse osisID="Wis.06.25"> ook zal ik niet samengaan met de kwijnende afgunst; want zulk een mensch zal geen deel hebben aan de wijsheid<note n="1448">In tegenstelling met sommige wijsgeeren zal hij niet uit afgunst iets voor zich houden (VII 13); de wijsheid is onvereenigbaar met de afgunst (die den mensch doet wegkwijnen), want als gerechtigheid sluit zij elke zonde uit, als gave Gods komt zij slechts in reine, oprechte harten (I 3 volg.) en als hoogste goed tracht zij zich tot alle harten uit te breiden.</note>.</verse>

<verse osisID="Wis.06.26"> Maar een groot getal wijzen is het heil der wereld, en een verstandig koning de welvaart van het volk<note n="1449">Reden, waarom men de wijsheid niet verbergen mag en waarom de schrijver haar aan zijne lezers zal openbaren.</note>.</verse>

<verse osisID="Wis.06.27"> Laat u dan onderrichten door mijne woorden en het zal u nuttig zijn.</verse>

</chapter>

<chapter osisID="Wis.07">
 

<title type="chapter">Hoofdstuk VII.</title>
<p>Niet van nature (v. 1-6), maar door gebed had Salomon de wijsheid bekomen (v. .7 Haar stelde hij boven alles (v. 8-10); met haar verkreeg hij alle gaven en wetenschappen (v. 11-.21 Beschrijving der goddelijke Wijsheid: hare verheven volmaaktheden (v. 22-24), haar wezen (v. 25, 26), hare werking vooral in de zedelijke orde (v. 27-30)</p>


<verse osisID="Wis.07.1"> Ook ik ben een sterfelijk mensch, gelijk allen, en uit het geslacht van dien zoon der aarde, die het eerst gemaakt werd, en in den moederschoot ben ik gevormd tot vleesch<note n="1450">Alvorens het wezen der wijsheid nader te bespreken, beschrijft Salomon, die hier sprekend wordt ingevoerd, hoe hij haar heeft verworven. Zij is hem niet aangeboren, want in zijne geboorte was hij als andere menschen een afstammeling van Adam, in den moederschoot tot vleesch, tot een lichaam gevormd, zie VIII noot 16.</note>,</verse>

<verse osisID="Wis.07.2"> in tien maanden tijds gestremd in bloed<note n="1451">In tien maanden tijds: maanden van 28 dagen. Dit vers is geschreven volgens de gangbare meening der oudheid.</note>, uit mannenzaad, en met het genot aan bijslaap verbonden<note n="1452">Wij vertaalden de laatste woorden van dit vers als een ablativus (Gr. genitivus) absolutus: terwijl genot aan den bijslaap was verbonden. De zin van dit vers is: ik ben een gewoon mensch. Anderen vertalen: en (uit) het bijkomend genoegen van den bijslaap.</note>.</verse>

<verse osisID="Wis.07.3"> Ook ik ademde bij mijne geboorte de gemeenschappelijke lucht, en op dezelfde aarde viel ik neder<note n="1453">Als hulpeloos wicht viel ik neder op dezelfde aarde: in het Gr. ‘homoiopathê’, d.i. ‘gelijkgezind’, die voor allen gelijk, voor den een niet beter is dan voor den ander.</note>, en mijn eerste geluid gaf ik gelijk allen al schreiende.</verse>

<verse osisID="Wis.07.4"> In windsels werd ik opgekweekt en met veel zorgen.</verse>

<verse osisID="Wis.07.5"> Geen toch der koningen heeft een anderen oorsprong van geboorte gehad<note n="1454">Van geboorte, verklarende genitivus: oorsprong, namelijk door geboorte.</note>.</verse>

<verse osisID="Wis.07.6"> Eén dan is voor allen de ingang in het leven en gelijk de uitgang.</verse>

<verse osisID="Wis.07.7"> Daarom smeekte ik en verstand werd mij gegeven; en ik riep aan en de geest der wijsheid kwam in mij<note n="1455">Omdat ik van nature even hulpeloos en zwak was als andere menschen en toch als koning meer behoefte had aan wijsheid, daarom enz. De geest, de gave der wijsheid, van kennis en deugd. III Reg. III 6 volg.</note>;</verse>

<verse osisID="Wis.07.8"> en ik stelde haar boven koninkrijken en tronen, en rijkdom achtte ik niets in vergelijking met haar;</verse>

<verse osisID="Wis.07.9"> en ik vergeleek bij haar geen edelgesteente, want al het goud is tegenover haar een weinig zand, en zilver zal bij haar als slijk worden geacht<note n="1456">Prov. III 14 volg.; Job XXVIII 12-28.</note>.</verse>

<verse osisID="Wis.07.10"> Boven gezondheid en schoonheid beminde ik haar, en ik gaf aan haar bezit de voorkeur boven het licht<note n="1457">Liever zou ik het licht ontberen dan de wijsheid.</note>, want onuitdoofbaar is haar glans.</verse>

<verse osisID="Wis.07.11"> Doch alle goed viel mij ten deel te gelijk met haar en onmetelijke rijkdom door hare handen<note n="1458">Ook alle goed, dat Salomon in zijn gebed bij de wijsheid had achtergesteld, werd hem, als vrucht der wijsheid en door Gods beschikking, geschonken; III Reg. III 11-13. Rijkdom, deze is de beteekenis van het Gr. woord, dat de Vulg. dikwijls door ‘honestas’ vertaalt.</note>,</verse> 


<verse osisID="Wis.07.12"> en ik verblijdde mij over alles, omdat deze wijsheid mij voorging, en toch wist ik niet dat zij van dit alles de moeder is<note n="1459">Ik verblijdde mij over het bezit van al die gaven, niet om haar zelf, maar omdat de wijsheid mij bij het genot daarvan geleidde; volgens het Gr.: omdat de wijsheid dit (goede) voorafging, d.i. medebracht en al dat goede om zijne vereeniging met de wijsheid eene hoogere waarde bekwam. Toen ik aan God de wijsheid vroeg, wist ik niet dat zij de moeder is van al die andere schatten, dat ik met haar ook alles zou verkrijgen, wat ik voor haar bereid was af te staan. Ik leerde (haar staat niet in Gr.) zonder de bijbedoeling, om met de wijsheid tevens die stoffelijke goederen te bekomen, v. 13.</note>.</verse>

<verse osisID="Wis.07.13"> Haar leerde ik aan zonder bijbedoeling en deel ik mede zonder afgunst, en haren rijkdom verberg ik niet<note n="1460">Zie voorgaande noot. Zonder afgunst of vrees dat anderen mij in hare kennis zullen evenaren; zie VI 24 volg.</note>.</verse>

<verse osisID="Wis.07.14"> Want een onuitputbare schat is zij voor de menschen, en wie hem benutten werden Gods vriendschap deelachtig, door de gaven der tucht zich aanbevelende<note n="1461">Wie de wijsheid zich ten nutte maken, zich Gods gunst waardig betoonen door de gaven der tucht, de werken van godsdienst en deugd, zij worden Gods vriendschap deelachtig.</note>.</verse>

<verse osisID="Wis.07.15"> Mij nu gaf God te spreken volgens mijne meening en naar waarde te bevatten wat mij gegeven wordt; Hij toch is de gids der wijsheid en de terechtwijzer der wijzen<note n="1462">Mij nu gaf God, in vele Gr. en Lat. handschriften: Geve God mij te spreken volgens mijne meening (d.i. in woorden weer te geven wat ik van de wijsheid denk) en naar waarde te bevatten wat mij gegeven wordt (te spreken, d.i. den zin mijner woorden ten volle te begrijpen); de zin is: mochten inhoud en vorm mijner verhandeling overeenstemmen en elkander aanvullen; want God alleen is de gids, die de wijsheid brengt in den mensch, en Hij alleen kan de wijzen leiden om hunne wijsheid goed te gebruiken.</note>;</verse>

<verse osisID="Wis.07.16"> want in zijne hand zijn èn wij, èn onze woorden, èn alle wijsheid, en kunstvaardigheid en bedrevenheid<note n="1463">De mensch is geheel en al van God afhankelijk.</note>.</verse>

<verse osisID="Wis.07.17"> Hij toch gaf mij de ware wetenschap van hetgeen bestaat, opdat ik de samenstelling der wereld kennen zou en de krachten der elementen<note n="1464">Dat hem de wijsheid gegeven was, bewijst Salomon (v. 17-21) uit zijne kennis van de natuur; III Reg. IV 29 volg.</note>,</verse>

<verse osisID="Wis.07.18"> begin en einde en het midden der tijden, de wisselingen der keerpunten en de veranderingen der jaargetijden<note n="1465">Begin enz., wat verklaard wordt in het volgende: de wisselingen der keerpunten, den hoogsten en laagsten stand der zon en de (daaruit volgende) afwisseling der jaargetijden.</note>,</verse> 


<verse osisID="Wis.07.19"> den kringloop van het jaar en de standen der sterren<note n="1466">Wellicht: aanvang en duur van zonne- en maanjaren en den wisselenden stand der sterren aan den hemel.</note>,</verse>

<verse osisID="Wis.07.20"> de natuur der dieren en de verwoedheid der wilde beesten, de kracht der winden, en het denken der menschen, de soorten der gewassen en de krachten der wortelen<note n="1467">De natuurlijke eigenschappen en de geaardheid van dieren en wilde beesten; de kracht der winden, anderen vertalen het Gr.: de macht der geesten, vergel. Flav. Jos., Antiq. VIII 2, 5; het denken der menschen, de regelen der denkleer of (Prov. XXVII 19) de gedachten gekend uit de daden; de soorten der gewassen enz. onder opzicht van geneeskracht.</note>,</verse>

<verse osisID="Wis.07.21"> en van al wat verborgen en wat onvoorzien is, had ik kennis; want mij onderwees de maakster van alles, de Wijsheid<note n="1468">Al wat: een hyperbolische uitdrukking; onvoorzien, Gr. ‘openbaar’, zichtbaar, de verschijnselen in de natuur. Dit alles wist ik, omdat dezelfde Wijsheid, waarmede God alles gemaakt heeft, mij onderwees, mij de menschelijke wijsheid mededeelde.</note>.</verse>

<verse osisID="Wis.07.22"> Want in haar is een geest van verstand<note n="1469">Het bewijs, dat de Wijsheid alles maakte en in alles onderwijzen kan (v. 21). Minder aannemelijk is de lezing: Zij is een geest.</note>, heilig, eenig, veelvoudig, fijn, welsprekend, vaardig, onbesmet, onbedrieglijk, zachtaardig, het goede minnend, scherpzinnig, door niets belemmerd, weldadig<note n="1470">Eenig in zijn soort, maar toch veelvoudig in zijne werking, I Cor. XII 4, 11; fijn, onstoffelijk; welsprekend, vaardig, Gr. ‘vaardig’ (d.i. door geen afstanden belemmerd), ‘doordringend’ (met zijn wezen of zijne kennis); onbedrieglijk, anderen vertalen het Gr.: ‘klaar’, als licht; zachtaardig, Gr. ‘onkwetsbaar’, onlijdelijk, d.i. aan geen invloed onderhevig.</note>,</verse>

<verse osisID="Wis.07.23"> menschlievend, goedertieren, bestendig, beslist, onbezorgd, bezittende alle macht, alles overziende en omvattende alle geesten, verstandig, rein, schrander<note n="1471">Menschlievend, goedertieren, Gr. alleen: menschlievend; beslist, zonder weifelen; onbezorgd, gelukkig, zelfgenoegzaam; omvattende alle geesten, verstandig, enz., Gr. ‘alle geesten, de verstandige, reine, allerfijnste doordringende’.</note>.</verse>

<verse osisID="Wis.07.24"> Meer toch dan al wat zich beweegt is de Wijsheid beweeglijk, en zij strekt zich tot alles uit krachtens hare reinheid<note n="1472">De Wijsheid doordringt de fijnste geesten (v. 23), want zij is beweeglijk, d.i. zij wordt door geen afstand verhinderd, zij is alomtegenwoordig om hare reinheid, onstoffelijkheid.</note>.</verse>

<verse osisID="Wis.07.25"> Want<note n="1473">Redengevend voor v. 24. Wat hier (v. 25 volg.) wordt gezegd van de Wijsheid, is voor een gedeelte woordelijk herhaald van den Zoon Gods in Hebr, I 3, en kan moeielijk als loutere persoonsverbeelding worden verklaard (zie de Inleiding); bij het volle licht der openbaring verklaren de HH. Vaders v. 25 volg. van de Wijsheid als Persoon, uit den Vader geboren.</note> een adem is zij van Gods kracht en een zuiver uitvloeisel der heerlijkheid van den almachtigen God, en daarom geraakt niets onreins in haar;</verse>

<verse osisID="Wis.07.26"> want een afschijnsel is zij van het eeuwig licht en een spiegel zonder vlek van Gods majesteit, en een beeld zijner goedheid<note n="1474">De oorsprong der goddelijke Wijsheid wordt in v. 25 aangeduid door zinnebeelden: een adem is zij, gelijk damp opstijgend uit het water; uitvloeisel, gelijk het water uit de bron, of de straal uit het licht. De zinnebeelden van v. 26 beteekenen, dat de Wijsheid het evenbeeld is van God: afschijnsel, d.i. weerglans, licht van licht, of wel: lichtbeeld, stralenbeeld, gelijk b.v. het beeld der zon in den waterspiegel, de volmaakte afbeelding is der zon zelf, en gelijk een spiegel zonder vlek volmaakt hem, die zich spiegelt, weergeeft. Heerlijkheid, d.i. de vereeniging van Gods luisterrijke volmaaktheden, waarvan er eenige naar dichterlijke wijze worden opgesomd: kracht, goedheid.</note>.</verse>

<verse osisID="Wis.07.27"> En ofschoon zij één is, vermag zij alles, en in zich zelve blijvende vernieuwt zij alles<note n="1475">Schoon één, eenig in hare soort, vermag zij alles, toch is zij veelvuldig in hare werking (v. 22), en in zich zelve blijvende, d.w.z. dezelfde blijvende zonder verandering, vernieuwt, maakt en onderhoudt zij alles.</note>, en de geslachten door begeeft zij zich in de heilige zielen, maakt vrienden Gods en profeten<note n="1476">Van de werking der wijsheid in het algemeen, gaat de schrijver over tot hare heiligende werking in de zielen.</note>.</verse>

<verse osisID="Wis.07.28"> Want God bemint niemand dan hem, die met de wijsheid samenwoont.</verse>

<verse osisID="Wis.07.29"> Immers is zij heerlijker dan de zon en overtreft alle ordening der sterren<note n="1477">De alles overtreffende (v. 29) en onvergankelijke (v. 30) pracht der Wijsheid is de reden, waarom God hem, die met haar samenwoont (v. 28) en daardoor aan hare schoonheid deelachtig wordt, innig liefheeft. Ordening, d.i. groepeering en harmonie der sterren.</note>; bij het licht vergeleken wordt zij de meerdere bevonden.</verse>

<verse osisID="Wis.07.30"> Dit toch wordt door den nacht vervangen, maar over de wijsheid zegeviert de boosheid niet<note n="1478">De duisternis zegeviert over het licht, maar geen geweld der boosheid vermag iets tegen de Wijsheid.</note>.</verse>

</chapter>

<chapter osisID="Wis.08"> 
 

<title type="chapter">Hoofdstuk VIII.</title><p>De wijsheid als voorzienigheid (v. .1 Om hare voortreffelijkheid verlangde Salomon haar tot zijne bruid te hebben (v. 2-8), wetende dat zij hem eene luistervolle regeering en een gelukkig leven zou bezorgen (v. 9-.18 Niet echter door natuurlijken aanleg, maar door gebed kon hij haar verwerven (v. 19-.21</p>


<verse osisID="Wis.08.1"> Zij reikt nu van het eene einde tot het andere met kracht en bestuurt alles met zachtheid<note n="1479">De werking der wijsheid in de natuur als voorzienigheid Gods beschouwd: zij reikt door hare werking over het heelal. Met zachtheid, Gr.: ‘nuttig’, ten goede.</note>.</verse>

<verse osisID="Wis.08.2"> Haar beminde en zocht ik van mijne jeugd af<note n="1480">Salomon, hier sprekend ingevoerd, herhaalt (VII 7) zijne liefde voor de wijsheid en zijne bewondering over hare voortreffelijkheid, om daardoor anderen ook tot die liefde op te wekken. De wijsheid heeft alle hoedanigheden, die eene bruid beminnelijk maken: adellijke afkomst (v. 3), bruidsgift (v. 5), verstand (v. 6), deugd (v. 7), ervaring (v. 8). Hij verlangt naar de mededeeling van deze goddelijke Wijsheid.</note>, en ik zocht haar als bruid tot mij te nemen, en een minnaar werd ik van hare schoonheid.</verse>

<verse osisID="Wis.08.3"> Op haar edele afkomst roemt zij, daar ze samenwoont met God<note n="1481">Op hare edele afkomst roemt zij terecht, daar zij enz. Naar Vulg.: Den adel van hem, die haar bemint, verheerlijkt, verhoogt de wijsheid, omdat zij zelve deelt in den adel Gods, wiens bruid zij is.</note>; en de Opperheer van alles beminde haar;</verse>

<verse osisID="Wis.08.4"> want zij is het die inwijdt<note n="1482">Want, het bewijs van Gods liefde jegens de wijsheid: zij is het, die inwijdt, het Gr. kan ook beteekenen: zij is eene ingewijde; God heeft voor haar geen geheimen en laat haar beslissen, wat Hij doen zal.</note> in Gods kennis en de keuze doet van zijne werken.</verse>

<verse osisID="Wis.08.5"> En wordt in het leven naar rijkdom gestreefd, wat is rijker dan de Wijsheid, die alles bewerkt?<note n="1483">Alles bewerkt, het heelal schiep en onderhoudt en den mensch alles verschaft.</note></verse>

<verse osisID="Wis.08.6"> Als echter schranderheid werkdadig is, wie onder al wat bestaat is kunstenaar meer dan zij?<note n="1484">Indien men in eene bruid schranderheid verlangt, welke bekwaam maakt tot kundigen arbeid; deze vindt men in de hoogste mate bij de wijsheid. De grondtekst kan ook beteekenen: wie is meer dan zij maker van hetgeen bestaat? Volgens Kopt. en Syr. vertaling kan men het Gr. verbeteren: ‘Indien iemand streeft naar schranderheid’.</note></verse>

<verse osisID="Wis.08.7"> En als iemand houdt van gerechtigheid, haar werken zijn rijk aan deugden; want zij leert matigheid en voorzichtigheid en recht- vaardigheid en sterkte, en nuttiger dan deze is niets in het leven voor de menschen<note n="1485">Gerechtigheid, in het algemeen de beoefening der deugd; rijk aan deugden, Gr. ‘haar werken zijn deugden’; want zij leert de vier hoofddeugden.</note>.</verse>

<verse osisID="Wis.08.8"> En verlangt iemand veelzijdige kennis; zij weet het verledene en vermoedt het toekomstige; zij vat den diepen zin van spreuken en de oplossing van raadselen; teekenen en wonderen kent zij vóór ze geschieden en de uitkomsten van tijden en eeuwen<note n="1486">Vermoedt: de goddelijke Wijsheid kent de toekomst met zekerheid, maar hier is sprake van de wijsheid in zooverre zij aan den mensch eene onvolmaakte kennis der toekomst mededeelt; de oplossing van raadselen, parabels, III Reg. X 1; Eccli. XXXIX 2, 3; teekenen en wonderen, d.i. natuurverschijnselen; uitkomsten van tijden en eeuwen, Gr.: ‘van tijdperken en tijden’, zie VII 18 volg.</note>.</verse>

<verse osisID="Wis.08.9"> Ik besloot dan deze mij te nemen tot levensgezellin, overtuigd dat zij mij deelgenoot zou maken van het goede en mijn troost zou zijn in kommer en verdriet<note n="1487">Omdat VII 11 gezegd is, dat Salomon met de wijsheid alle goed reeds verworven had, wordt hij hier voorgesteld als sprekende in zijne jeugd. Toen verwachtte hij veel goeds van haar zoowel voor zijn staatsbestuur (deelgenoot van het goede, Gr.: raadgeefster ten goede zou zijn) v. 10-15, als in zijn huiselijk leven (troost) v. 16.</note>.</verse>

<verse osisID="Wis.08.10"> Ik zal om haar achting genieten onder de menigte en eere bij de oudsten, als jongeling;</verse>

<verse osisID="Wis.08.11"> en scherpzinnig zal ik bevonden worden in het gericht, en voor het aangezicht der machtigen bewonderenswaardig zijn, en het gelaat der vorsten zal over mij verbaasd staan<note n="1488">In het gericht, III Reg. III 16-28; voor het aangezicht der machtigen, in den rijksraad; en het gelaat enz. ontbreekt in het Gr. en is eene herhaalde vertaling van het vorige verslid.</note>;</verse>

<verse osisID="Wis.08.12"> als ik zwijg, zullen ze op mij wachten en, als ik spreek, mij aanstaren, en als ik langer het woord voer, zullen zij de hand op den mond leggen<note n="1489">De hand op den mond leggen, eerbiedig zwijgen; Job XXIX 9.</note>.</verse>

<verse osisID="Wis.08.13"> Bovendien zal ik door haar onsterfelijkheid<note n="1490">Onsterfelijkheid, hier: een onsterfelijken naam, als blijkt uit het tweede verslid.</note> verwerven, en eene eeuwige gedachtenis hun, die na mij komen, achterlaten.</verse>

<verse osisID="Wis.08.14"> Besturen zal ik volkeren, en natiën zullen mij onderdanig zijn.</verse> 


<verse osisID="Wis.08.15"> Vreezen zullen mij, als ze van mij hooren, geduchte vorsten; onder het volk zal ik deugdelijk blijken en in den oorlog dapper.</verse>

<verse osisID="Wis.08.16"> Komende in mijn huis<note n="1491">Komende in mijn huis na mijne ambtsbezigheden zal ik verkwikking en opbeuring vinden bij de wijsheid als bij eene zorgvolle echtgenoote.</note>, zal ik bij haar uitrusten; want geen bitterheid heeft haar omgang, en geen verdriet het samenleven met haar, maar blijdschap en vreugde.</verse>

<verse osisID="Wis.08.17"> Terwijl ik dit bedacht bij mij zelf en overwoog in mijn hart, dat onsterfelijkheid gelegen is in de verwantschap<note n="1492">Verwantschap, innige gemeenschap met de wijsheid.</note> met de wijsheid,</verse>

<verse osisID="Wis.08.18"> en in hare vriendschap edel genot, en in de werken harer handen rijkdom zonder einde, en in het zoeken van haar gezelschap verstandigheid, en vermaardheid in het deelnemen aan hare gesprekken; ging ik zoekende rond om haar tot mij te nemen.</verse>

<verse osisID="Wis.08.19"> Ik nu<note n="1493">Salomon bezat wel edele begaafdheden naar ziel en lichaam, maar deze konden hem de wijsheid niet bezorgen, v. 19, 20; zij is eene gave Gods, v. 21.</note> was een begaafd kind en had eene goede ziel bekomen.</verse>

<verse osisID="Wis.08.20"> En daar ik beter was, kwam ik tot een lichaam zonder gebrek<note n="1494">De zin der Vulg. is waarschijnlijk: daar ik beter, als kind in beteren toestand, was dan anderen door geboorte, opvoeding, enz., kwam ik, geraakte ik met het toenemen der jaren, op volwassen leeftijd tot een lichaam zonder natuurlijke gebreken en zwakheden. In deze verklaring is er geen sprake van voorafbestaan der ziel. Anderen echter vertalen Gr.: ‘Of liever (of beter gezegd) daar ik goed was, kwam ik tot een onbesmet lichaam’; de schrijver wil voorkomen, dat men uit de laatste woorden van v. 19 zou besluiten, dat de vereeniging van ziel en lichaam toevallig was geschied (had bekomen), of dat het lichaam zulk eene goede ziel had verdiend; daarom zegt hij in v. 20: Of liever gezegd, omdat God eene ziel met goeden natuurlijken aanleg schiep op het oogenblik harer instorting, gaf Hij haar een lichaam overeenstemmend met die ziel, namelijk zonder ontaarding en sterke neiging ten kwade. Niet noodzakelijk toch duiden deze woorden het voorafbestaan der ziel aan; zij kunnen beteekenen, dat het menschelijk lichaam van de ziel afhankelijk is; zie Inleiding over de leer van Plato.</note>.</verse>

<verse osisID="Wis.08.21"> En wetende dat ik anders niet zelfbeheerschend kon zijn<note n="1495">Wetende dat ik anders niet zelfbeheerschend kon zijn, d.i. de wijsheid niet kon bezitten; bij vele wijsgeeren toch was de wijsheid, de deugd een inzicht, een weten, dat heerscht over het lagere in den mensch (zie v. 7, X 3, 5). Nog duidelijker wordt dit uit het volgende hoofdstuk; daar bidt Salomon om die gave, welke hij zonder Gods bijstand niet kon verwerven; welnu, alleen van de wijsheid is daar sprake. Anderen vertalen: ‘Wetende dat ik anders haar (de wijsheid) niet kon machtig worden’, en beroepen zich op Eccli. VI 28, XV 1.</note>, zoo God het niet gaf (en dit reeds was iets van de wijsheid, te weten van wien deze gave komt), wendde ik mij tot den Heer en ik smeekte Hem en sprak uit geheel mijn hart.</verse>

</chapter>

<chapter osisID="Wis.09">
 

<title type="chapter">Hoofdstuk IX.</title>
<p>Salomon's gebed om wijsheid; beweegredenen tot verhooring: Gods beloften, barmhartigheid, macht en wijsheid (v. 1-3); zijn eigene verhouding tot God en zijne behoefte aan wijsheid (v. 4-8); zij is de raadgeefster en geleidster (v. 9-12), die de mensch niet ontberen kan (v. 13-.19</p>


<verse osisID="Wis.09.1"> God mijner vaderen en Heer der barmhartigheid, die alles gemaakt hebt door uw woord<note n="1496">Salomon vraagt aan God wijsheid om deugdzaam te leven en in 't bijzonder om zijne plichten als koning getrouw te vervullen (v. 10-12); III Reg. III 6 volg.; II Paral. I 8 volg. God mijner vaderen, die uwe beloften hebt gedaan aan de vaderen, vooral aan David, en hunne verdiensten kent. Door uw woord, door uw bevel, enkel door het te willen.</note>,</verse>

<verse osisID="Wis.09.2"> en door uwe wijsheid<note n="1497">Omdat uwe wijze voorzienigheid den mensch met zulke gaven heeft toegerust, dat hij over de schepping heerschen kan, geef mij de noodige wijsheid om aan die bestemming te beantwoorden.</note> den mensch hebt gesteld om te heerschen over de schepping, die door U is voortgebracht,</verse>

<verse osisID="Wis.09.3"> en om de wereld te beheeren in billijkheid en gerechtigheid, en in rechtzinnigheid des harten richtend recht te doen<note n="1498">In billijkheid, Gr. ‘heiligheid’. Beheeren en recht doen, de schepselen gebruiken en de menschen besturen naar Gods wil.</note>;</verse>

<verse osisID="Wis.09.4"> geef mij de wijsheid, die staat naast uwen troon, en verwerp mij toch niet uit het getal uwer kinderen<note n="1499">Die staat naast enz.: de Wijsheid staat U als raadgeefster ter zijde (Prov. VIII 27 vol.); geef mij bij mijn bestuur de leiding (als blijkt uit v. 10, 11) van uwe eeuwige Wijsheid. Het Gr. woord hier gebruikt (‘paredros’) beteekent: ‘bijzitter’, deelgenoot, mederegent, in het licht van het N.T. God de Zoon, Joan. I 1 (zie Inleiding en Prov. VIII 30; Eccli I 1). Verwerp mij niet enz., d.i. behandel mij als uw kind.</note>;</verse>

<verse osisID="Wis.09.5"> want uw knecht ben ik en de zoon uwer dienstmaagd, een mensch, zwak en van korten levensduur en te beperkt van inzicht in gericht en wetten<note n="1500">Salomon meent op Gods bijzonderen bijstand te mogen rekenen, omdat hij als knecht en in Gods huis geboren zoon zijner dienstmaagd geheel en al aan God toebehoort. Van korten levensduur, d.i. nog jong en onervaren, of wiens leven niet toereikend zal zijn om door eigen krachten de wijsheid te bekomen.</note>.</verse> 


<verse osisID="Wis.09.6"> Want ook als iemand volmaakt is onder de kinderen der menschen, zoo hem uwe wijsheid ontbreekt, zal hij als niets gerekend worden<note n="1501">Zelfs iemand die in natuurlijke kennis als volmaakt wordt beschouwd door de menschen, wordt door God en in betrekking tot zijn bovennatuurlijk doel voor nietswaardig geacht zonder uwe wijsheid.</note>.</verse>

<verse osisID="Wis.09.7"> Gij zelf hebt mij uitverkoren tot koning voor uw volk en rechter uwer zonen en dochters;</verse>

<verse osisID="Wis.09.8"> en hebt mij gezegd een tempel te bouwen op uwen heiligen berg en in de stad uwer inwoning een altaar, de gelijkenis van uw heiligen tabernakel, dien gij hadt ontworpen van den beginne<note n="1502">Nog meer heeft Salomon Gods voorlichting noodig om als koning een waardige plaatsbekleeder Gods en leider van zijn volk te zijn en om eene Gode passende woning te kunnen bouwen op den heiligen berg Moria (II Paral III 1). Tempel en altaar waren de gelijkenis, eene navolging van den Tabernakel door Moses in de woestijn gebouwd naar het voorbeeld door God getoond (Exod. XXV 9, 40) van den beginne der wetgeving Gods; anderen voegen daarbij: ook de gelijkenis van het heelal (XVIII 24) door God van alle eeuwigheid ontworpen.</note>;</verse>

<verse osisID="Wis.09.9"> en met U is uwe wijsheid<note n="1503">De wijsheid kan Salomon geleiden bij het vervullen zijner plichten, want zij was Gods raadgeefster (v. 4) in de natuurlijke orde (v. 9) en is alwetend (v. 11).</note>, die uwe werken kent, die ook tegenwoordig was, toen Gij de wereld schiept, en die weet wat behaaglijk is in uwe oogen en wat recht is volgen uwe geboden.</verse>

<verse osisID="Wis.09.10"> Zend haar<note n="1504">Zie noot 4; opdat zij met mij zij enz. om verstandig te regeeren en deugdzaam te leven.</note> van uwe heilige hemelen en van den troon uwer majesteit, opdat zij met mij zij en met mij arbeide, opdat ik wete wat U welgevallig is;</verse>

<verse osisID="Wis.09.11"> zij toch weet alles en verstaat het, en zij zal mij besturen in mijne handelingen met beleid en mij bewaren door hare macht<note n="1505">Door hare macht het Gr. kan beteekenen: ‘door haren luister’, hare voorlichting, opdat ik niet afdwale.</note>.</verse>

<verse osisID="Wis.09.12"> Dan zullen mijne werken behaaglijk zijn, en zal ik uw volk besturen in gerechtigheid en waardig zijn den troon mijns vaders.</verse> 


<verse osisID="Wis.09.13"> Wie toch der menschen kan Gods raadsbesluit kennen? of wie kan doorgronden wat God wil?<note n="1506">Om het volk Gods te leiden naar zijn hooge bestemming volgens Gods raadsbesluit, om het tot den Messias voor te bereiden, is Salomon wegens zijne onkunde (v. 13), kortzichtigheid (v. 14) en geestelijke zwakheid (v. 15) niet bij machte. Voor den toekomenden tijd in Gr. zie I noot 5.</note></verse>

<verse osisID="Wis.09.14"> Want aarzelend zijn de raadslagen der stervelingen en feilbaar onze berekeningen.</verse>

<verse osisID="Wis.09.15"> Het lichaaam toch, dat vergankelijk is, bezwaart de ziel, en de aardsche woontent drukt den geest vol van zorgen neder<note n="1507">De reden van v. 14: omdat onze ziel woont in een vergankelijk, aardsch, stoffelijk lichaam, dat door zwakheden en zorgen haar aftrekt van de beschouwing der hoogere waarheden (II Cor. V 1). Zie de Inleiding over de leer van Plato.</note>.</verse>

<verse osisID="Wis.09.16"> En nauwelijks gissen wij wat op aarde is, en wat voor de hand ligt vinden wij met moeite. Wie echter zal uitvorschen wat in den hemel is?</verse>

<verse osisID="Wis.09.17"> Maar uw oordeel, wie zal het kennen, tenzij Gij wijsheid geeft en uwen heiligen Geest zendt uit den hooge<note n="1508">Gods oordeel, het raadsbesluit van Gods vrijen wil (v. 13), kent niemand zonder Gods voorlichting; uwen heiligen Geest: de Geest Gods, die leven, kracht en voorlichting schenkt, wordt door persoonsverbeelding voorgesteld als afdalende tot de menschen; zie I noot 6.</note>,</verse>

<verse osisID="Wis.09.18"> en alzoo recht gemaakt worden de paden van hen, die op de aarde zijn, en de menschen leeren wat U behaaglijk is?</verse>

<verse osisID="Wis.09.19"> Want door de wijsheid hebben heil bekomen<note n="1509">Dan kunnen de menschen wandelen op den rechten weg, omdat de wijsheid 1. doel en middelen leert kennen (en de menschen leeren enz. v. 18); 2. gunsten en genaden uitdeelt (v. 19). Heil bekomen, als blijkt uit X 1 volg., waar de werking van Gods voorzienigheid en genade wordt beschreven.</note> allen die U behaagden, Heer, van den aanvang af<note n="1510">Allen die enz. ontbreekt in het Gr.</note>.</verse>

</chapter>

<chapter osisID="Wis.10"> 
 

<title type="chapter">Hoofdstuk X.</title>
<p>Aan de wijsheid waren hun heil verschuldigd Adam (v. 1, 2), Noë (v. 4), Abraham (v. 5), Lot (v. 6), terwijl Caïn en de goddeloozen van de Pentapolis, die de wijsheid versmaadden, in het verderf liepen (v. 3, 7, .8 Zij redde anderen uit hunne kwellingen (v. 9): Jacob (v. 10-12), Joseph (v. 13, 14), het Israëlietische volk onder leiding van Moses (v. 15-.21</p>


<verse osisID="Wis.10.1"> Deze bewaarde hem, die het eerst door God was gemaakt als vader der wereld, toen hij alleen geschapen was<note n="1511">Zie de verdeeling in de Inleiding. De wijsheid (zie IX noot 14) bewaarde Adam van alle kwaad, toen hij nog alleen geschapen was, zonder hulp. In het Gr. kan ook bedoeld zijn: die geschapen was als eenige vader der wereld en als zoodanig voor de geestelijke opleiding der menschen de wijsheid noodig had; of misschien las men oorspronkelijk ‘ou monon’ (‘ou’ na ‘kosmou’ weggevallen), waarop in v. 2 a volgt ‘kai’, of in v. 2 b ‘te’: bewaarde niet alleen.... maar ook redde; of: maar gaf hem ook enz.</note>,</verse>

<verse osisID="Wis.10.2"> en redde hem uit zijne zonde en gaf hem kracht om over alles te heerschen<note n="1512">De wijsheid redde Adam uit de zonde door hem tot geloof in den toekomstigen Verlosser en tot berouw op te wekken; gaf hem kracht (Gen. I 28 volg.): het meesterschap over de schepping, den mensch van nature eigen, ging door de zonde niet geheel verloren; de uitoefening daarvan werd door de wijsheid vergemakkelijkt.</note>.</verse>

<verse osisID="Wis.10.3"> Toen de ongerechtige in zijne verbittering van haar was afgeweken, liep hij door de drift tot den broedermoord in het verderf<note n="1513">Caïn, in zijne verbittering tegen Abel versmaadde Gods vermaning (Gen. IV 6 volg.) en liep in het verderf, in lichamelijke en geestelijke ellende (Gen. IV 10-16), door de drift tot den broedermoord, d.i. door de neiging, om zijn broeder te vermoorden, niet te beteugelen.</note>.</verse>

<verse osisID="Wis.10.4"> En toen om hem het water de aarde verwoestte, bracht wederom de wijsheid redding door op nietig hout den gerechte te besturen<note n="1514">En toen om hem, om de zonden door Caïn's nageslacht naar zijn voorbeeld bedreven, het water van den zondvloed de aarde verwoestte, bracht wederom, aan het menschdom, gelijk vroeger bij Adam, de wijsheid redding, door de wonderdadige ark, die zij Noë had leeren bouwen van broze stof.</note>.</verse>

<verse osisID="Wis.10.5"> Zij ook, nadat de volken eensgezind in de boosheid hadden samengespannen<note n="1515">Sommigen vertalen: toen de volkeren algemeen zich aan de boosheid hadden overgegeven. Voor ‘se contulissent’ heeft Gr.: ‘sunchuthentôn’, dat veeleer ‘verwarren’ beteekent en door de Septuagint in Gen. XI 7, 9 van Babel's spraakverwarring wordt gebruikt; daarom is waarschijnlijk de zin: Nadat de volken, samenspannende bij den boozen, hoogmoedigen torenbouw (Gen. XI 4), waren verward geworden en over de aarde verspreid, erkende, vond de wijsheid te midden der nog altijd booze volken den rechtvaardigen Abraham, en deed hem bij de opoffering van zijn zoon, niettegenstaande zijne vaderliefde, manhaftig blijven bij zijn voornemen.</note>, zij erkende den gerechtige en bewaarde hem zonder blaam voor God, en bij het medelijden met zijn kind deed zij hem manhaftig blijven.</verse> 


<verse osisID="Wis.10.6"> Deze redde den gerechte, die heenvluchtte van de snevende goddeloozen, toen het vuur nederkwam op de Pentapolis<note n="1516">Gr.: Zij redde den rechtvaardige (Lot), toen hij bij den ondergang der goddeloozen het vuur ontvlood, dat op de Pentapolis (Sodoma, Gomorrha, Adama, Seboïm, Segor, Gen. XIX 24) nederviel.</note>;</verse>

<verse osisID="Wis.10.7"> van wier<note n="1517">Van wier, d.i. der goddeloozen: Gen. XIX 24 volg.; eene walmende woestenij, als gevolg van de vulkanen of de sterke verdamping der Doode Zee; en ontijdig vruchtdragende boomen: de vruchten groeien te snel op den vulkanischen bodem, en verdrogen, voordat ze volledig ontwikkeld zijn; ten onrechte zien sommigen in dit vers de bevestiging van de sage der zonderlinge appels van Sodoma; Flav. Jos., Bell. Jud. V 5. De meesten meenen dat destijds nog eene vertrouwbare overlevering eene bepaalde zoutzuil aanwees, waaronder de vrouw van Lot was bedolven. Volgens anderen echter wordt hier op dichterlijke wijze het gezegde van Gen. XIX 26 slechts herhaald, en kan door ‘stêlê’ (v. 7 zuil) bedoeld zijn die streek met hare zoutzuilen, waaronder ergens de vrouw van Lot moest bedolven zijn. Anderen wederom veronderstellen dat de schrijver slechts spreekt volgens de meeningen van zijne tijdgenooten, aan wie hij de lessen voorhoudt, die zij uit hunne meeningen kunnen putten. Hij spreekt zich niet uit over de waarheid dier overlevering, maar getuigt alleen dat eene nog bestaande zoutzuil voor dat aandenken gold.</note> boosheid nog getuigenis geven eene walmende woestenij, en ontijdig vruchtdragende boomen, en een zoutzuil, staande als aandenken eener ongeloovige ziel.</verse>

<verse osisID="Wis.10.8"> Want daar zij de wijsheid hadden veronachtzaamd, vervielen zij niet alleen tot onwetendheid van het goede, maar lieten ook den menschen een aandenken hunner dwaasheid achter, opdat zij in hetgeen zij misdeden niet zouden verborgen kunnen blijven<note n="1518">Tot straf voor hunne minachting der wijsheid vervielen zij tot schuldige onwetendheid en werd hunne boosheid aan het nageslacht bekend gemaakt door de natuurverschijnselen van v. 7.</note>.</verse>

<verse osisID="Wis.10.9"> De wijsheid echter bevrijdde hen, die haar vereeren, uit de kwellingen.</verse>

<verse osisID="Wis.10.10"> Deze geleidde den gerechte, die zijns broeders toorn ontvluchtte, langs rechte wegen en toonde hem het rijk Gods en gaf hem de kennis van heilige dingen<note n="1519">De wijsheid toonde Jacob in een droomgezicht (Gen. XXVIII 11 volg.) het rijk Gods, d.i. Gods majesteit; en gaf hem de kennis van heilige dingen, de geheimen in dat visioen geopenbaard, vooral de belofte (Gen. t.a.p. 12-15).</note>; zij ver- rijkte hem onder het zwoegen en deed zijn arbeid gedijen<note n="1520">Bij Laban, zie Gen. XXX 25 volg.</note>.</verse>

<verse osisID="Wis.10.11"> Tegen het bedrog van die hem verdrukten<note n="1521">Tegen het bedrog van den hebzuchtigen Laban (Gen. XXXI 7) stond God hem bij (Gen. XXXI 9).</note> stond zij hem bij en maakte hem rijk.</verse>

<verse osisID="Wis.10.12"> Zij behoedde hem voor de vijanden en beschermde hem tegen de belagers, en een harden strijd gaf ze hem, opdat hij zou overwinnen en weten, dat de wijsheid machtiger is dan alles<note n="1522">Vijanden en belagers, openlijke en geheime vijanden, Laban en Esau (Gen. XXXI 23 en XXXII 7). Een harden strijd met den Engel (Gen. XXXII 24); Gr.: ‘deed hem den prijs winnen van een harden strijd; opdat hij weten zou, dat de vroomheid (waardoor hij biddend overwon, Osee XII 4), machtiger is dan alles’ (machtiger ook dan Esau).</note>.</verse>

<verse osisID="Wis.10.13"> Zij verliet den verkochten gerechtige niet, maar bevrijdde hem van de zondaars, en daalde met hem in den kuil neder<note n="1523">De zondaars in Putiphar's huis, in 't bijzonder diens vrouw (Gen. XXXIX). Gr.: ‘bevrijdde hem uit de zonde’, d.i. uit het gevaar der zonde bij de vrouw van Putiphar. In den kuil, d.i. wel, in verband met v. 14, de gevangenis in Egypte (gelijk ook Gen. XL 15 en Exod. XII 29), waaruit de hem door God geschonken wijsheid in het uitleggen van droomen hem verloste, zoodat ze hem den rijksschepter bezorgde.</note>,</verse>

<verse osisID="Wis.10.14"> en in de boeien verliet zij hem niet, tot ze hem den rijksschepter bezorgde en de macht tegen hen, die hem verdrukt hadden; en tot leugenaars maakte zij die hem hadden geschandvlekt<note n="1524">Die hem verdrukt hadden en geschandvlekt, zijn broeders en Putiphar's vrouw.</note> en gaf hem eeuwigdurenden roem.</verse>

<verse osisID="Wis.10.15"> Zij bevrijdde een gerechtig volk, een geslacht zonder blaam<note n="1525">Gerechtig, Gr. ‘heilig’, d.i. Gode toegewijd, Exod. XXIX 6; een geslacht zonder blaam, voor het grootste gedeelte, vrij van afgoderij.</note>, van de volkeren, die het verdrukten.</verse>

<verse osisID="Wis.10.16"> Zij ging in tot de ziel van den dienaar Gods<note n="1526">Moses, optredende voor koningen (dichterlijk gezegd van Pharao alleen) met de Egyptische plagen.</note> en weerstond geduchte koningen met wonderen en teekenen.</verse>

<verse osisID="Wis.10.17"> En zij gaf den gerechtigen het loon terug voor hun zwoegen en geleidde hen langs een wonderbaren weg; en zij was hun tot beschutting bij dag en tot sterrenlicht bij nacht<note n="1527">Het achterstallige loon (zie Exod. III noot 20). De wolk- en vuurzuil was hun tot beschutting tegen de Egyptenaren (Exod. XIV 19, 20) en tegen de zonnestralen (XVIII 3, XIX 7) en tot sterrenlicht om den nacht te verlichten.</note>;</verse> 


<verse osisID="Wis.10.18"> zij voerde hen door de Roode Zee heen en bracht hen over door wateren uitermate groot.</verse>

<verse osisID="Wis.10.19"> Hunne vijanden daarentegen bedolf zij in de zee, en deed hen uit de diepte der afgronden aanspoelen. Daarom namen de gerechtigen den buit der goddeloozen<note n="1528">Uit de diepe afgronden der Roode Zee werden de lijken der Egyptenaren op den oever geworpen (Exod. XIV 31) en door de Israëlieten van hunne wapenen en sieraden beroofd.</note>,</verse>

<verse osisID="Wis.10.20"> en bezongen zij, Heere, uw heiligen naam en prezen eenstemmig uwe zegevierende<note n="1529">Gr.: ‘voorvechtende’, beschermende.</note> hand;</verse>

<verse osisID="Wis.10.21"> want de wijsheid opende den mond van stommen en de tongen van kinderen maakte zij bespraakt<note n="1530">De Israëlieten, die tijdens de verdrukking in Egypte door vrees als verstomd en als kinderen zonder spraak waren, werden bespraakt om God met een verheven lied te verheerlijken. Het is echter ook mogelijk dat de Gr. aoristus hier eene algemeen geldende waarheid uitdrukt, in dezen zin: De wijsheid, die ook aan stommen en kinderen de spraak kan geven (Ps. VIII 3), bewerkte, dat Moses, van nature onbespraakt (Exod. VI 12, 30), thans in een heerlijk lied Gods lof verkondigde (Exod. XV). Wat elders van den Engel van Jehova (zie Exod. XXIII noot 20) is gezegd, wordt hier aan de Wijsheid toegeschreven (verg. X 17 met Exod. XIV 19).</note>.</verse>

</chapter>

<chapter osisID="Wis.11">
 

<title type="chapter">Hoofdstuk XI.</title>
<p>Vervolg van de geschiedenis der Israëlieten: zij werden door de wijsheid beschermd en gered uit waternood (v. 1-4), terwijl de Egyptenaren door watergebrek werden gestraft (v. 6-.15 Gods wijze voorzienigheid straft den mensch in datgene, waardoor hij zondigde (v. 16, 17), en ofschoon zij hem kan verdelgen (v. 18-23), spaart zij hem uit mededoogen (v. 24-.27</p>


<verse osisID="Wis.11.1"> Zij bestierde hunne werken door de handen van den heiligen profeet<note n="1531">De goddelijke Voorzienigheid bestierde, Gr. ‘deed gedijen’, zegende hunne werken door de handen, onder de leiding van den heiligen profeet, Moses.</note>.</verse>

<verse osisID="Wis.11.2"> Zij trokken door woestijnen, die niet werden bewoond, en in eenzame oorden sloegen zij hunne tenten op.</verse> 


<verse osisID="Wis.11.3"> Zij weerstonden vijanden en op tegenstanders<note n="1532">Zij weerstonden vijanden in den krijg, zooals de Amalekieten (Exod. XVII 8), Arad, de Amorrheërs en Og (Num. XXI 1, 21, 33), en op tegenstanders, die hun hinderlagen legden, zooals de Moabieten en Madianieten (Num. XXV en XXXI), wreekten zij zich.</note> wreekten zij zich.</verse>

<verse osisID="Wis.11.4"> Zij leden dorst en riepen U aan, en hun werd water gegeven uit eene zeer hooge rots en lessching van den dorst uit een harden steen<note n="1533">Zij leden dorst en Moses, Aäron, en ook wel anderen, die niet instemden met de morrende menigte (Exod. XVII 4; Num. XX 6), riepen U aan.</note>.</verse>

<verse osisID="Wis.11.5"> Want waardoor hunne vijanden getuchtigd waren<note n="1534">Vs. 5 en 6 bevatten het beginsel, dat in v. 7-15 op den waternood der Israëlieten en Egyptenaren, en in de volgende hoofdstukken nog op andere feiten wordt toegepast.</note>, - door hun gebrek aan drinken, terwijl in den overvloed daarvan de kinderen van Israël zich verheugden<note n="1535">In het Gr. ontbreekt het tweede deel van v. 5: door hun gebrek aan drinken enz.; het is wel eene glosse, die verklaart waarin de straf der Egyptenaren en de zegen, aan Israël geschonken, bestond.</note> -</verse>

<verse osisID="Wis.11.6"> daardoor werd hun, toen zij gebrek hadden, welgedaan.</verse>

<verse osisID="Wis.11.7"> Want in plaats der bron van den altijddurenden stroom gaaft Gij menschenbloed aan de ongerechtigen.</verse>

<verse osisID="Wis.11.8"> En terwijl dezen geslagen werden tot wrake voor de vermoorde kinderen, gaaft Gij genen<note n="1536">Naar de gewone Gr. lezing van v. 7 en 8: In plaats der bron van levend water werden zij verschrikt (Gr. ‘tarachthentes’) door het moordbloed der rivier, tot straf voor het bevel der kindermoorden (Exod. VII 20); genen (den Israëlieten in de woestijn) gaaft Gij enz. In eene andere Gr. lezing: In plaats van de bron der altijd vlietende rivier, door moordbloed troebel (Gr. ‘tarachthentos’), tot straf enz., gaaft Gij genen enz. Buiten verwachting, omdat zulk overvloedig water in een dorre woestijn door een slag op de rots niet te verwachten was voor eene morrende menigte, Exod. XVII; Num. XX.</note> overvloedig water buiten verwachting;</verse>

<verse osisID="Wis.11.9"> leerende door den dorst, die toen heerschte, hoe Gij de uwen verheven en hunne tegenstanders gefolterd hadt<note n="1537">Gr.: ‘Leerende (de Israëlieten bij ondervinding) door den dorst destijds, hoezeer Gij de vijanden (de Egyptenaren) hadt gekweld’ (in hun waternood). Vulg. voegt daarbij: de uwen hadt verheven door het wonder der waterbron. Gefolterd, zie XII noot 28.</note>.</verse>

<verse osisID="Wis.11.10"> Want toen zij beproefd wer den - ook al werden zij met mededoogen gekastijd - wisten zij hoe de goddeloozen, geoordeeld met gramschap, werden gekweld.</verse> 


<verse osisID="Wis.11.11"> Genen toch hebt Gij als een vader vermanend beproefd; doch dezen als een streng koning uitvorschend veroordeeld<note n="1538">In v. 10 en 11 wordt het veelvoudig verschil tusschen den waternood der Egyptenaren en dien der Israëlieten uiteengezet: Voor dezen was het eene beproeving van hun vertrouwen, met mededoogen overgezonden door Gods vaderhand, om hen tot inkeer te brengen; voor genen echter eene straf in toorn uitgesproken door Gods strenge gerechtigheid.</note>.</verse>

<verse osisID="Wis.11.12"> Want in afwezigheid en in aanwezigheid werden zij gelijkelijk gekweld<note n="1539">Uit de hevigheid van het zielelijden der Egyptenaren wordt bewezen, dat het eene straf van een gestreng rechter was (v. 11). Zij leden niet alleen (nl. door watergebrek), toen de Israëlieten nog bij hen in het land waren (v. 7 volg.); maar ook na dezer uittocht werden zij gefolterd door toorn en nijd, als zij vernamen, dat dezen door een wonder uit hun waternood waren gered (v. 13 volg.). Daar in de volgende verzen alleen van zielelijden gesproken wordt, dat ontstond uit vergelijking met het verleden (v. 13), kan hier moeielijk gedacht worden aan de van huis afwezige Egyptenaren, die tot straf in de Roode Zee omkwamen, en de in het land aanwezige, achtergeblevene, die door zielesmart werden gekweld.</note>.</verse>

<verse osisID="Wis.11.13"> Dubbele smart toch greep hen aan en gezucht bij de herdenking van het verleden<note n="1540">Dubbele smart greep hen aan, bij de gedachte aan hun vroeger watergebrek; bij de herdenking, Gr. ‘mnêmôn’, misschien oorspronkelijk ‘mnêmonas’, herdenkende; of ‘stenagmos (kai) mnêmê’, d.i. kommervolle herinnering.</note>.</verse>

<verse osisID="Wis.11.14"> Toen zij namelijk hoorden, dat door hetgeen hen gekweld had aan genen was welgedaan, dachten zij aan den Heer en waren verbaasd bij den eindafloop<note n="1541">Dit vers verklaart, welke de tweevoudige smart was: dat de Israëlieten in hun waternood wonderbaar geholpen, zij echter langdurig gekweld waren; anderzijds dat zij aan den Heer dachten, d.i. uit de straf den God der Israëlieten moesten erkennen. En waren verbaasd bij den eindafloop ontbreekt in het Gr.</note>.</verse>

<verse osisID="Wis.11.15"> Want dien zij als een misdadig te vondeling weggeworpene hadden gehoond, bewonderden zij bij den afloop der gebeurtenissen; daar zij geheel anders dan de gerechtigen dorst hadden geleden<note n="1542">Vs. 15 verklaart nader, maar in omgekeerde volgorde, de twee oorzaken van smart in v. 14: dien zij vroeger hadden veracht, moesten zij als gunsteling Gods bewonderen, en zij zagen, hoe de waternood hun tot straf, den Israëlieten tot verheerlijking strekte. Gr.: ‘Want dien zij eens te vondeling weggeworpen en hoonend afgewezen hadden’ enz. Die te vondeling weggeworpene is Moses, die door Pharao hoonend werd afgewezen (Exod. VII 23; X 10 volg.), en met hem het geheele volk.</note>.</verse>

<verse osisID="Wis.11.16"> En voor de onzinnige gedachten hunner boosheid, omdat sommigen in hunne dwaling stomme slangen en ellendig gedierte aan- baden<note n="1543">Een ander beginsel (zie noot 4) der goddelijke Wijsheid: zij straft den mensch door datgene, waardoor hij zondigde: v. 16, 17; zij vereerden ellendig gedierte; door dieren werden zij gestraft.</note>, zondt Gij op hen af eene menigte stomme dieren ter wrake,</verse>

<verse osisID="Wis.11.17"> opdat zij zouden inzien, dat men, waardoor men zondigt, daardoor ook getuchtigd wordt<note n="1544">De door de zonde gestoorde orde wordt op de meest doeltreffende wijze hersteld, als de straf wordt voltrokken door het voorwerp, waardoor men zich heeft bezondigd.</note>.</verse>

<verse osisID="Wis.11.18"> Want niet onvermogend was uwe almachtige hand, die de wereld geschapen heeft uit ongeziene stof<note n="1545">Ongeziene, onzichtbare, Gr.: ‘vormelooze’ stof, den ongeordenden chaos (Gen. I 2); Vulg. doelt wellicht op de duisternis van Gen. I 2, volgens Gr.: ‘aoratos’. Al is ook de Gr. uitdrukking aan Plato ontleend, toch volgt daaruit niet noodzakelijk, dat volgens den schrijver deze stof ongeschapen is (vgl. I 14); zie Inleiding.</note>, om op hen af te zenden een drom van beren of drieste leeuwen,</verse>

<verse osisID="Wis.11.19"> of eene nieuwe soort<note n="1546">Nieuwe soort, Gr. ‘nieuw geschapen’.</note> grimmige onbekende dieren, die of een vurigen damp uitbliezen of stinkenden walm afgaven of schrikwekkende vonken uit de oogen schoten,</verse>

<verse osisID="Wis.11.20"> waarvan niet alleen de aanranding hen verdelgen, maar zelfs de aanblik van schrik dooden kon.</verse>

<verse osisID="Wis.11.21"> Doch ook buitendien, door één ademtocht konden zij sneven, achtervolgd door hun daden zelf<note n="1547">Achtervolgd door hun daden zelf, Gr.: door de gerechtigheid (of de wraak Gods).</note> en uiteengejaagd door den adem uwer macht; maar alles hebt Gij bij maat en getal en gewicht geregeld<note n="1548">Gods wijsheid heeft alles volgens zijne bestemming nauwgezet geregeld en niets aan het toeval overgelaten; zoo was ook de straf evenredig aan de zonde: God wilde de Egyptenaren, die dieren vereerden, door dieren straffen (v. 17), en wel door kleiner gedierte (v. 18, dat hen niet aanstonds doodde), om hun tijd tot bekeering te geven (v. 24 volg.).</note>.</verse>

<verse osisID="Wis.11.22"> Want veel te vermogen is U alleen altijd eigen, en wie zal de kracht van uwen arm weerstaan<note n="1549">Niet uit onmacht heeft God zulke straffen met kleine dieren voor de Egyptenaren uitgekozen.</note>?</verse>

<verse osisID="Wis.11.23"> Immers als de doorslag der weegschaal, zoo is voor U de gan- sche wereld, en als een druppel morgendauw, die neervalt op de aarde<note n="1550">Gods grootheid en macht blijken daaruit, dat de gansche wereld voor Hem is als de doorslag, het greintje, dat de weegschaal doet overhellen (Is. XI. 15), en als de dauwdruppel, het beeld van geringheid en vergankelijkheid (Osee VI 4).</note>.</verse>

<verse osisID="Wis.11.24"> Maar Gij ontfermt U over allen, omdat Gij alles vermoogt, en Gij ziet de zonden der menschen voorbij ter boetvaardigheid<note n="1551">Eene andere reden, waarom God in zijn straffen niet al zijne macht ontvouwt en de zondaars niet verdelgt: namelijk zijne barmhartigheid, die haren grond heeft juist in Gods macht. Want macht maakt grootmoedig, en omdat God almachtig is, kan Hij de verdiende straf uitstellen, daar de mensch toch niet aan zijne hand kan ontsnappen. Ter boetvaardigheid, opdat zij boete zouden doen (Rom. II 4; II Petr. III 9).</note>.</verse>

<verse osisID="Wis.11.25"> Gij toch bemint al wat is en verafschuwt niets van hetgeen Gij gemaakt hebt; immers niet met haat<note n="1552">De barmhartigheid en lankmoedigheid Gods heeft haren grond ook in de liefde des Scheppers voor zijne schepselen. Immers niet met haat: indien Gij iets hadt gehaat, zoudt Ge het niet geschapen hebben.</note> hebt Gij iets ontworpen of gemaakt.</verse>

<verse osisID="Wis.11.26"> En hoe had iets kunnen blijven bestaan, zoo Gij het niet gewild hadt? of hoe was iets, dat door U niet geroepen was, behouden gebleven<note n="1553">Behalve uit de schepping (v. 25) blijkt Gods liefde voor de schepselen ook hieruit, dat Hij ze voortdurend onderhoudt. Geroepen ook Is. XLI 4; XLVIII 13; Bar. III 33 volg. gebezigd voor: scheppen, in het aanzijn roepen; hier voor: onderhouden, wat eene voortgezette schepping is.</note>?</verse>

<verse osisID="Wis.11.27"> Maar Gij spaart alles, want het is het uwe, Heer, minnaar der zielen<note n="1554">Eene andere reden van Gods erbarmende liefde voor de schepselen: zij zijn het eigendom van Hem, den Heer, die bij uitstek de zielen, de levende wezens, bemint; Gr.: ‘Minnaar des levens’.</note>.</verse>

</chapter>

<chapter osisID="Wis.12"> 
 

<title type="chapter">Hoofdstuk XII.</title>
<p>De Chanaänieten, die algeheele uitroeiing verdiend hadden, spaarde God (v. 1-8), niet uit onmacht (v. 9), maar om hen tot inkeer te brengen (v. 10, 11); ook niet uit vrees voor iemand (v. 12-15), maar uit barmhartigheid (v. 16-18), tot leering van zijn volk (v. 19-.22 Daarom ook toonde Hij den Egyptenaren eerst de nietigheid hunner afgoden (v. 23-.27</p>


<verse osisID="Wis.12.1"> O hoe goed en zachtzinnig is, Heere, uw geest in alles<note n="1555">Eene bevestiging van het voorafgaande. Het Gr. echter geeft de reden aan van XI 27: ‘Want uw onvergankelijke geest is in alles’, d.i. uwe onzichtbare, scheppende kracht heeft aan de schepselen het leven ingestort (Gen. I 2, II 7; Ps. CIII 30). Zie IX noot 13.</note>!</verse>

<verse osisID="Wis.12.2"> Daarom tuchtigt Gij hen, die afdwalen, van lieverlede<note n="1556">Daarom, omdat God zich over allen ontfermt (XI 24, 27), tuchtigt Gij de zondaars van lieverlede, niet aanstonds naar verdienste en volgens uwe macht, opdat zij in U gelooven en naar dat geloof leven.</note>; en aangaande hunne misslagen vermaant en waarschuwt Gij, opdat zij, afziende van de boosheid, in U gelooven, Heer.</verse>

<verse osisID="Wis.12.3"> Want die oude bewoners van uw heilig land<note n="1557">Het algemeen gezegde van v. 2, reeds XI 24 bewezen in de straffen der Egyptenaren, vond zijne toepassing zelfs in de ten ondergang gedoemde (v. 10) Chanaänieten, de oude bewoners van het beloofde land, dat als zijnde het land bestemd voor den waren godsdienst, voor het Gode toegewijde volk, heilig wordt genoemd.</note>, die Gij verfoeidet,</verse>

<verse osisID="Wis.12.4"> omdat zij voor U gruwelijke daden pleegden door tooverijen en misdadige offers<note n="1558">De Chanaänieten hadden verdiend door God opeens te worden verdelgd (v. 4-7) om hunne tooverijen (Deut. XVIII 9 volg.) en misdadige kinderoffers ter eere van den Moloch, beschreven in v. 5-7 en Levit. XX 2 volg.</note>,</verse>

<verse osisID="Wis.12.5"> en de meedoogenlooze moordenaars hunner kinderen, en de verslinders van menschelijke ingewanden, en de inzwelgers van bloed midden uit uw heiligdom<note n="1559">De moordenaars enz. hangt reeds af van: wildet Gij verdelgen, v. 6; midden uit uw heiligdom, uw heilig land (v. 3). Alle codices en vertalingen bieden hier varianten: Sinait. geeft: ‘uit het midden der geheime bijeenkomst’. Misschien was de oorspronkelijke lezing: ‘ek musous mustas thiasou’, d.i. uit snoodheid (gruwelijk) ingewijden in de geheimenissen (geheime offerdiensten); of: ‘ek mesou’ enz., d.i. ingewijden uit het midden der menigte. Het is ook mogelijk, dat de woorden: ‘midden uit uw heiligdom’ (heilig land), oorspronkelijk aan het einde van v. 6 stonden.</note>,</verse>

<verse osisID="Wis.126,"> en de ouders, zelf hulpelooze zielen vermoordende<note n="1560">Voor ‘auctores’ der Vulg. heeft het Gr.: ‘authentas’, dat beteekent: zelfmoordenaars, die de hand slaan aan hunne kinderen, hun eigen vleesch en bloed. In v. 5 was in het algemeen gezegd dat de Chanaänieten kinderen offerden; in v. 6 wordt uitgedrukt, dat ouders zelf hun eigen kinderen vermoordden.</note>, wildet Gij verdelgen door de handen onzer vaderen,</verse> 


<verse osisID="Wis.12.7"> opdat het land, dat U meer dan alle dierbaar is, eene waardige volkplanting van kinderen Gods ontvangen zou<note n="1561">Ontvangen zou, in het enkelvoud volgens het Gr.</note>.</verse>

<verse osisID="Wis.12.8"> Maar ook dezen, als zijnde menschen, hebt Gij gespaard, en Gij hebt als voorloopers van uw leger horzels gezonden, opdat deze hen langzamerhand zouden verdelgen<note n="1562">Als zijnde menschen, omdat God al wat leeft (v. 1, XI 27), vooral de menschen bemint. Horzels, Exod. XXIII 28; Deut. VII 20; Jos. XXIV 12; opdat enz., om hun gedurende deze kastijding nog gelegenheid tot bekeering te geven (v. 10).</note>.</verse>

<verse osisID="Wis.12.9"> Niet omdat Gij machteloos waart om de goddeloozen in den oorlog over te leveren aan de gerechtigen, of door grimmige dieren of een toornig woord in eens te verdelgen;</verse>

<verse osisID="Wis.12.10"> maar van lieverlede richtende, gaaft Gij gelegenheid tot boetvaardigheid, hoewel Gij wist, dat hun stam verdorven was en aangeboren hunne boosheid<note n="1563">Richtende, d.i. de straf voltrekkende. Stam, ‘natio’, Gr. ‘genesis’, d.i. geboorte, oorsprong; de stam van Chanaän was sinds lang verdorven; door opvoeding en overerving was de boosheid hun als een tweede natuur geworden.</note>, en dat hunne gezindheid niet kon veranderd worden in eeuwigheid<note n="1564">Hunne bekeering was niet volstrekt onmogelijk; dan toch was het dwaas te zeggen dat God hun gelegenheid gaf tot boetvaardigheid; maar hunne bekeering was zeer moeielijk door hunne eigene schuld. Gr.: ‘niet zou veranderen’; toch gaf God hun gelegenheid tot boetvaardigheid, zoodat zij hun ondergang alleen aan zichzelven te wijten zouden hebben, daar zij vrijwillig de hun geboden gelegenheid ongebruikt lieten; want de bedorven natuur vernietigt den vrijen wil niet (vgl. noot 13 en v. 27).</note>.</verse>

<verse osisID="Wis.12.11"> Want het was een zaad vervloekt van den beginne af<note n="1565">Het was een geslacht vervloekt door Noë van den beginne af, in zijn stamvader Chanaän. Zie Gen. IX noot 13.</note>. Ook niet uit vrees voor iemand waart Gij genadig voor hunne zonden.</verse>

<verse osisID="Wis.12.12"> Wie toch zal tot U zeggen: wat hebt Gij gedaan? of wie zal uw vonnis wederstaan? of wie zal voor uw aanschijn treden als wreker van booze menschen? of wie zal het U wijten, als volkeren ten onder gaan, die Gij gemaakt hebt<note n="1566">Niet uit vrees voor iemand heeft God zijn vonnis over de Chanaänieten verzacht (v. 11), want geen hoogere kan Hem rekenschap vragen, geen veroordeelde kan Hem weerstand bieden, niemand kan met recht optreden ten gunste van ongerechtigen, en God beschikt bij zijn vonnis over zijn eigendom.</note>?</verse> 


<verse osisID="Wis.12.13"> Want geen andere God is er dan Gij, die zorg draagt voor alles, om te toonen<note n="1567">Buiten U is er geen God, Gij alleen draagt zorg voor alles, om door deze liefde het bewijs te leveren, dat uw oordeel niet onrechtvaardig, niet te streng is.</note>, dat Gij geen onrechtvaardig vonnis velt.</verse>

<verse osisID="Wis.12.14"> Geen koning noch dwingeland zal U in het aangezicht rekenschap vragen over hen, die Gij verdelgd hebt<note n="1568">Geen vorst, hoe machtig ook, kan U rekenschap afvragen. Verdelgd, in eene andere Gr. lezing: ‘over hetgeen, waarmede Gij gestraft hebt’, d.i. over den aard der straf.</note>.</verse>

<verse osisID="Wis.12.15"> Daar Gij dan<note n="1569">Dan, Gr.: Maar omdat enz. De lezing van eenige Lat. uitgaven: ‘condemnas et exterum’, d.i. ‘veroordeelt en acht Gij uitgesloten’, waarop Calvijn zich beroept voor zijne praedestinatieleer, past niet in den samenhang en heeft geene enkele Gr. lezing tot grondslag.</note> rechtvaardig zijt, bestuurt Gij alles rechtvaardig, en hem, die niet dient gestraft, te veroordeelen acht Gij vreemd aan uwe macht.</verse>

<verse osisID="Wis.12.16"> Want uwe kracht is het beginsel uwer gerechtigheid, en dat Gij aller Heer zijt, dit maakt dat Gij allen verschoont<note n="1570">Beginsel, grondslag en oorzaak. De reden waarom Gods onbeperkte macht (v. 12-14) Hem geen aanleiding zijn kan om willekeurig te oordeelen, is zijne almacht, die Hem, in tegenstelling met den menschelijken rechter, van allen onafhankelijk maakt. Het tweede verslid geeft de reden, waarom God meer tot verschooning geneigd is: dat Gij aller Heer zijt, dit maakt enz. (aldus in het Gr.); zie XI noot 21.</note>.</verse>

<verse osisID="Wis.12.17"> Want kracht toont Gij, als niet geloofd wordt aan de volheid uwer macht, en den overmoed van hen, die U niet erkennen, beschaamt Gij<note n="1571">Van hen, die U niet erkennen, beter is de lezing van de meeste Gr. en vele Lat. handschriften: ‘in hen, die kennen’, namelijk uwe macht, beschaamt Gij de vermetelheid, waarmede zij haar toch durven uitdagen.</note>.</verse>

<verse osisID="Wis.12.18"> Gij echter, meester van de kracht, richt met zachtzinnigheid, en met veel verschooning regeert Gij ons; immers, wanneer Ge wilt, staat het kunnen U ten dienste<note n="1572">Omdat in v. 17 de gedachte ligt opgesloten, dat niet God, maar 's menschen boosheid de schuld is van Gods gestreng optreden, begint v. 18 met eene tegenstelling: Gij echter, die onbeperkt heer en meester zijt van de kracht, behoeft juist daarom uwe macht niet altijd te toonen. Gij behoeft U ook niet te haasten met het voltrekken van uw vonnis, maar regeert ons met veel verschooning; immers enz.: niemand kan U ontsnappen.</note>.</verse>

<verse osisID="Wis.12.19"> Gij nu leerdet uw volk door zulke handelwijze, dat de rechtvaar- dige ook menschlievend behoort te zijn, en blijde hoop gaaft Gij aan uwe kinderen, omdat<note n="1573">Een ander doel, dat God heeft bij zijne lankmoedigheid jegens de Chanaänieten: zijn volk aan te sporen tot barmhartigheid en hoop op vergiffenis zijner zonden; richtende, ‘judicans’ dikwijls voor ‘puniens’, straffende, ontbreekt in het Gr.</note> Gij richtende gelegenheid tot boetvaardigheid geeft in de zonden.</verse>

<verse osisID="Wis.12.20"> Want als Gij vijanden uwer dienaren en des doods schuldigen<note n="1574">Dat God zijn volk hoop geeft op vergeving (v. 19), wordt bewezen: God verschoonde de Chanaänieten, vijanden van zijn volk en ten ondergang gedoemd (v. 6); hoeveel meer dan zijne kinderen, de erfgenamen zijner beloften.</note> met zooveel behoedzaamheid straftet, tijd gevende en gelegenheid om zich te kunnen bekeeren van de boosheid;</verse>

<verse osisID="Wis.12.21"> met hoeveel omzichtigheid richttet<note n="1575">Richttet, straftet; de verleden tijd ziet op de straffen, die de Israëlieten tot aan den tijd des schrijvers hadden ondergaan.</note> Gij dan uwe kinderen, met wier vaderen Gij onder eede verbonden hebt gesloten van heerlijke beloften?</verse>

<verse osisID="Wis.12.22"> Terwijl Gij ons dan<note n="1576">Korte herhaling van het voorafgaande: de bestraffing der vijanden is streng als die van slaven (v. 20); die der Israëlieten dient om hen als kinderen terecht te wijzen (v. 21) en tot tweevoudige leering (v. 19).</note> eene tuchtiging toedient, geeselt Gij onze vijanden duizendvoudig, opdat wij uwer goedertierenheid zouden gedenken, als wij richten, en, als wij gericht worden, zouden hopen op uwe barmhartigheid.</verse>

<verse osisID="Wis.12.23"> Weshalve Gij ook hun, die dwaas in hun wandel en ongerechtig voortleefden, door datgene, wat zij aanbaden, de hevigste kwellingen hebt bezorgd<note n="1577">Weshalve, omdat Gij uwe en onze vijanden streng bestraft (v. 22), hebben hunne straffen nog verscherpende omstandigheden, namelijk dat zij door de voorwerpen hunner godsdienstige vereering (v. 23) en met smaad (v. 25) gestraft worden. Hier is wederom sprake van de Egyptenaren, niet meer van de Chanaänieten, want niet op dezen, wel op genen (zie Exod. V 2) past het gezegde in v. 27: ‘dien zij weleer beweerden niet te kennen’. Ook was de dierenvereering (v. 24) eigen aan de Egyptenaren, doch bij de Chanaänieten onbekend: de vliegengod toch Beëlzebub was beschermgod tegen de vliegenplaag; Dagon te Gaza en Derketo te Askalon werden wel in vischvorm afgebeeld, maar door visschen werden de Chanaänieten niet ‘gefolterd’ (v. 23, 27). Gr.: ‘Daarom hebt Gij ook de in onzinnigheid van leven volhardende goddeloozen door hunne eigene verfoeiselen (d.i. afgoden) gekweld’.</note>.</verse>

<verse osisID="Wis.12.24"> Want op den dwaalweg hadden zij al te lang omgedwaald, zoodat zij voor goden hielden, wat</verse> 
<verse osisID="Wis.12.1">onder de dieren ellendig is, en als verstandelooze kinderen leefden<note n="1578">Gr.: ‘Want verder dan de dwaalwegen loopen, dwaalden zij af (d.w.z. verder dan ooit een mensch afdwaalde, dwaalden zij door hunne onbegrijpelijk dwaze dierenvergoding), daar zij voor goden hielden wat zelfs onder de dieren der vijanden het verachtelijkste is (of: wat onder de dieren verachtelijker is dan de meest gehate), als verstandelooze kinderen misleid’.</note>.</verse>

<verse osisID="Wis.12.25"> Hierom zondt Gij als over verstandelooze kinderen het gericht ter bespotting<note n="1579">Zie noot 23; door de plaag der muggen, vorschen en sprinkhanen werden de Egyptenaren en hun eeredienst bespottelijk gemaakt.</note>.</verse>

<verse osisID="Wis.12.26"> Maar toen zij door de bespotting der terechtwijzingen zich niet beterden, ondervonden zij een Gode waardig<note n="1580">Overeenkomstig uwe macht en gerechtigheid, door den dood der eerstgeborenen en den ondergang van het leger in de Roode Zee.</note> gericht.</verse>

<verse osisID="Wis.12.27"> Want aan de dingen, waarover zij zich in hunne kwelling ergerden en die zij voor goden hielden<note n="1581">De zin is: Want aan de dingen, waarover zij zich in hunne straffen ergerden (namelijk hunne afgoden, die, in plaats van hen te beschermen, een strafmiddel werden), aan hunne machtelooze afgoden zagen zij, toen ze door dezelve werden gestraft, Dengene, de macht van den God der Israëlieten, dien Pharao uit naam van zijn volk beweerde niet te kennen (Exod. V 2), en erkenden Hem voor den waren God (XI 14); maar omdat zij zich toch niet beterden (v. 26), daarom kwam Gods straf in al hare zwaarte op hen neer, namelijk door den dood der eerstgeborenen en den ondergang van het leger in de Roode Zee.</note>, zagen zij, toen ze door dezelve werden gefolterd<note n="1582">Gefolterd, het Gr. ‘koladzein’ (v. 27) en ‘basanidzein’ (XVI 1) vertaalt Vulg. soms met ‘exterminare’ (verdelgen), elders echter beter met ‘tormenta dare’ (kwellen, XVI 1; XII 23).</note>, Dengene, dien zij weleer beweerden niet te kennen, en erkenden Hem voor den waren God; weshalve de volheid van hunne veroordeeling op hen neerkwam.</verse>

</chapter>

<chapter osisID="Wis.13">
 

<title type="chapter">Hoofdstuk XIII.</title>
<p>Uitweiding over de onverschoonbare dwaasheid der afgoderij in het algemeen: de natuurvergoding, ofschoon niet te verontschuldigen, is toch minder te laken (v. 1-9) dan de beeldendienst (v. 10), welks onzinnigheid blijkt uit het ontstaan (v. 11-16) en de onmacht (v. 17-19) der beelden.</p>


<verse osisID="Wis.13.1"> IJdel nu<note n="1583">De bemerkingen in XII 24-27 over de dwaasheid van den Egyptischen afgodendienst en over zijne straffen geven aanleiding tot eene uitweiding (XIII-XV) over de onverschoonbare onzinnigheid en de strafwaardigheid der afgoderij in het algemeen. Daaruit blijkt dan de dwaasheid en het ongeluk van hen, die de ware wijsheid missen. IJdel, dwaas (Jerem. II 5; Rom. I 21), Gr.: ijdel van nature (‘phusei’), d.i. zij zijn door en door ijdel, verijdelen hunne redelijke natuur (XII 10); nu, Gr. ‘men’ (wel), waarop in v. 10 volgt ‘de’: rampzalig echter enz.</note> zijn al de menschen, wien de kennis van God ontbreekt, en die<note n="1584">En die uit het goede dat zichtbaar is, d.i. die uit de orde en de voortreffelijkheid der schepping (v. 3-5), niet vermochten te kennen Hem die is (Exod. III 14 den eenigen waren God), en op de werken, de schepselen lettende (of: ofschoon ze letten, ofwel: omdat ze te veel letten op enz. v. 3, 7) niet inzagen wie de Werkmeester is, Gr. ‘den Werkmeester niet erkenden’, door eigen schuld (v. 8 volg.). Die is: al het geschapene is afhankelijk en onvolmaakt.</note> uit het goede, dat zichtbaar is, niet vermochten te kennen Hem die is, en, op de werken lettende, niet inzagen wie de Werkmeester is;</verse>

<verse osisID="Wis.13.2"> maar of vuur, of wind, of de snelle lucht, of de sterrensfeer, of het onstuimige water, of zon en maan hielden voor de wereldbesturende goden<note n="1585">Of vuur aanbaden gelijk vooral bij Perzen, Grieken en Romeinen; of wind, of de snelle (licht beweeglijke) lucht, bij Grieken en Indiërs; of de sterrensfeer, bij Babyloniërs, Perzen, Egyptenaren en Grieken; of het onstuimige water in de zee of van den regen, bij Perzen en Egyptenaren; of zon en maan, bij Indiërs, Perzen en Egyptenaren.</note>.</verse>

<verse osisID="Wis.13.3"> Indien zij, bekoord door dezer schoonheid, ze voor goden hielden, moesten zij inzien, hoeveel schooner dezer Beheerscher is; want de Voortbrenger der schoonheid bracht dit alles tot stand<note n="1586">Uit de schoonheid en kracht (v. 4) der schepselen kan men besluiten tot de schoonheid en macht van God, die immers geene voortreffelijkheid kon mededeelen, welke Hij zelf niet bezit.</note>;</verse>

<verse osisID="Wis.13.4"> of indien zij de kracht en werking van deze bewonderden, moesten zij daaruit opmaken, dat Hij, die ze maakte, nog machtiger is;</verse>

<verse osisID="Wis.13.5"> want uit het grootsche der schoonheid en der schepping kan haar Schepper kenbaar worden gezien<note n="1587">In vele Gr. handschriften en aanhalingen bij H. Vaders: ‘Uit de grootheid en schoonheid der schepselen’; kan kenbaar worden gezien, worden gekend; voor kenbaar staat in het Gr. ‘analogôs’, d.w.z. volgens sommigen: door gevolgtrekking, of beter: naar evenredigheid, d.i. zoodat men inziet dat Gods volmaaktheden die der schepselen verre overtreffen (v. 3, 4). ‘God kan door het natuurlijk licht van het menschelijk verstand uit het geschapene met zekerheid worden gekend’, Concil. Vat. sess. 3, de fide cath. cap. 2; Rom. I 20 volg., waar de H. Paulus deze verzen voor oogen had.</note>.</verse>

<verse osisID="Wis.13.6"> Maar toch is nog in dezen minder te laken. Zij toch dwalen wel is waar<note n="1588">De schrijver onderscheidt twee klassen van afgodendienaars: hen die natuurkrachten en hen die beelden (v. 10 volg.) aanbidden; de eersten zijn minder berispelijk dan de laatsten. Zij toch, ‘et hi enim’ voor ‘etenim hi’, wat ook het Gr. waarschijnlijk beteekent. De zin is: Zij dwalen wel, maar zoeken toch naar God; bij die van v. 10 daarentegen kan van een zoeken naar God geen sprake zijn.</note>, terwijl zij God zoeken en willen vinden.</verse> 


<verse osisID="Wis.13.7"> Want terwijl zij tusschen zijne werken verkeeren, onderzoeken zij en worden verleid, omdat hetgeen zij zien goed is<note n="1589">Verkeeren, leven en dienvolgens onder den invloed van de schepselen staan, onderzoeken zij, zoeken zij naar God, en worden verleid (Gr. ‘door den schijn’) door de voortreffelijkheid van de zichtbare dingen en houden deze voor goden.</note>.</verse>

<verse osisID="Wis.13.8"> Maar van den anderen kant zijn ook zij niet te verontschuldigen.</verse>

<verse osisID="Wis.13.9"> Want indien zij zooveel konden te weten komen, dat ze de wereld vermochten na te vorschen; hoe vonden zij dan niet gemakkelijker<note n="1590">Gemakkelijker is het voor het door hartstocht niet verblinde verstand den Schepper te kennen uit de schepselen dan de verschijnselen en wetten der natuur na te vorschen.</note> haren Opperheer?</verse>

<verse osisID="Wis.13.10"> Rampzalig echter zijn zij en onder de dooden is de hoop van hen, die goden noemden het werk van menschenhanden, goud en zilver, een kunstgewrocht en afbeeldselen van dieren, of een waardeloozen steen, bewerkt door eene oude hand<note n="1591">De natuurvergoders verdienen geen verontschuldiging, zijn dwaas (v. 1); maar zij die gewrochten van menschenhanden aanbidden, zijn rampzalig. Onder de dooden, als gestorven, nietig; men kan het Gr. ook vertalen: ‘op het doode is hunne hoop gevestigd’, omdat zij werkeloos menschenwerk aanbidden, terwijl de eersten nog machtige, werkende elementen vereeren. Bewerkt door eene oude hand, door de voorvaderen en daarom vereerd.</note>.</verse>

<verse osisID="Wis.13.11"> Of<note n="1592">Of het een god noemen (v. 10), als enz.; v. 11 volg. toonen de dwaasheid aan van den beeldendienst door ironisch te beschrijven, hoe zulk een beeld tot stand komt. Zie Ps. CXIII 4 volg., CXXXIV 15 volg.; Is. XLIV 10 volg.; Jerem. X 2 volg.; Bar. VI 3 volg.</note> als een bedreven houtwerker uit het bosch een rechten stam afzaagt en er behendig al de schors afschilt en met kunstvaardigheid en zorg een nuttig voorwerp vervaardigt ten dienste des levens;</verse>

<verse osisID="Wis.13.12"> dan den afval van zijn werk voor het bereiden der spijzen verbruikt<note n="1593">Gr. voegt er bij: ‘en zich verzadigt’ (Is. XLIV 16).</note>,</verse>

<verse osisID="Wis.13.13"> en hiervan het overschot, dat voor niets bruikbaar is, een krom hout, vol knoesten, zorgvuldig be- snijdt in zijn vrijen tijd en met de kennis zijner bedrevenheid<note n="1594">Het overschot, een hout vol knoesten, dat zelfs onbruikbaar is om spoedig een goed vuur te maken, zorgvuldig besnijdt in zijn vrijen tijd (Gr. ‘besnijdt met de vlijt van den rusttijd’ en wel (v. 12) na het eten, terwijl hij aan zijn huisraad de zorg van zijn werktijd besteedde), en met de kennis zijner bedrevenheid, met de kennis van een gewoon timmerman, zonder eenige bedrevenheid in de beeldhouwkunst. Bedrevenheid, Gr. ‘syneseôs’, in vele handschriften ‘aneseôs’, d.i. met de vaardigheid van (eigen aan) de uitspanning.</note> daaraan een vorm geeft, die gelijkt op een menschenbeeld,</verse>

<verse osisID="Wis.13.14"> of overeenkomst heeft met een of ander dier; het met menie besmeert en met zeegras eene roode huidskleur geeft, alle vlekken, die het heeft, oververvend;</verse>

<verse osisID="Wis.13.15"> en eene daaraan passende woning vervaardigt, het in den muur<note n="1595">Met zeegras, met kleursel, dat uit een purperroode soort van zeegras bereid werd. In den muur, in eene nis.</note> plaatst en bevestigt met ijzer,</verse>

<verse osisID="Wis.13.16"> uit voorzorg, opdat het soms niet valle, daar hij weet dat het zich niet kan helpen; want het is een beeld en heeft hulp noodig.</verse>

<verse osisID="Wis.13.17"> En over zijne have en zijne kinderen en zijn huwelijk raadpleegt hij het onder gelofte. Hij schaamt zich niet<note n="1596">Gr.: En biddende voor zijne bezittingen en zijn huwelijk en zijne kinderen schaamt hij zich niet enz.</note> te spreken tot het ziellooze ding;</verse>

<verse osisID="Wis.13.18"> en om gezondheid smeekt hij het machtelooze, en voor zijn leven bidt hij den doode, en de hulp van den onnutte<note n="1597">Onnutte, Gr.: ‘den meest onervarene’, die niets weet of kent.</note> roept hij in;</verse>

<verse osisID="Wis.13.19"> en voor zijne reis bidt hij tot hem, die niet gaan kan, en voor winst en voor ondernemingen en voor welslagen van alle zaken roept hij hem aan, die tot niets in staat is.</verse>

</chapter>

<chapter osisID="Wis.14"> 
 

<title type="chapter">Hoofdstuk XIV.</title><p>Vervolg. Niet een beeld (v. 1, 2), maar Gods voorzienigheid kan den schepeling behoeden (v. 3-.7 Gods vloek over de afgodsbeelden en hun maker (v. 8-.14 Wat dikwerf aanleiding geeft tot het vervaardigen en aanbidden van een afgodsbeeld (v. 15-.20 Zedeloosheid en gruwelen der afgoderij (v. 21-28) en hare strafwaardigheid (v. 29-.31</p>


<verse osisID="Wis.14.1"> Weer een ander, die voornemens een scheepstocht te maken de woeste baren gaat doorklieven, roept een hout aan, brozer nog dan het hout dat hem draagt<note n="1598">Vervolg der tegenstellingen van XIII 17 volg.: hoe dwaas is het, als iemand om een voorspoedigen scheepstocht een houten beeld aanroept, dat nog zwakker, nietiger is dan zijn vaartuig.</note>.</verse>

<verse osisID="Wis.14.2"> Dit toch heeft de zucht naar gewin uitgedacht en een werkmeester met zijne kunstvaardigheid gebouwd<note n="1599">Het schip vermag meer dan de afgod, want: de mensch heeft het stevig gebouwd om met zijn schatten geen schipbreuk te lijden (v. 2), en Gods voorzienigheid behoedt het vaartuig, terwijl Hij een afschuw heeft van het afgodsbeeld (v. 3-8).</note>.</verse>

<verse osisID="Wis.14.3"> En uwe voorzienigheid, o Vader, is het die stuurt; want<note n="1600">Eene zinspeling op den tocht der Israëlieten door de Roode Zee om te bewijzen, dat God voor alle gevaren ter zee kan behoeden.</note> Gij hebt ook in de zee een weg gebaand en in de baren een veilig pad,</verse>

<verse osisID="Wis.14.4"> toonende dat Gij vermoogt te redden uit alles, ook als iemand zonder bedrevenheid<note n="1601">Zonder zeevaartkunde en zonder kunstig gebouwd vaartuig.</note> in zee gaat.</verse>

<verse osisID="Wis.14.5"> Maar opdat de werken uwer wijsheid niet nutteloos zouden zijn<note n="1602">God kan onmiddellijk ingrijpen en den mensch wonderbaar redden, maar (Gr.:) ‘Gij wilt, dat de werken Uwer wijsheid niet werkeloos zijn’, het menschelijk vernuft en de bouwstoffen voor schepen mogen niet doelloos blijven. Overeenkomstig deze plannen van Gods voorzienigheid vertrouwen enz.</note>, daarom vertrouwen de menschen ook zelfs aan zwak hout hun leven toe, en de zee doorklievend blijven zij in het vaartuig behouden;</verse>

<verse osisID="Wis.14.6"> maar ook in den beginne, toen de overmoedige reuzen omkwamen, nam de hoop der wereld haar toevlucht tot een vaartuig en gaf aan de wereld weer zaad voor nageslacht, daar zij door uwe hand was bestuurd<note n="1603">De redding van Noë en de zijnen in de ark bewijst, dat God alleen de redder is. De hoop der wereld worden Noë en de zijnen genoemd, omdat zij aan de menschenwereld de hoop op herleving, het zaad voor nageslacht schonken; daar zij (de hoop) door uwe hand was bestuurd.</note>.</verse> 


<verse osisID="Wis.14.7"> Gezegend toch<note n="1604">De reden, waarom God de ark bestuurde: alle hout, dat volgens Gods wil wordt aangewend, is gezegend. In hoogeren zin bezigen de HH. Vaders deze woorden van het Kruishout, bij uitnemendheid het werktuig der gerechtigheid.</note> is het hout, waardoor gerechtigheid geschiedt.</verse>

<verse osisID="Wis.14.8"> Maar het door handen gemaakte afgodsbeeld is vervloekt<note n="1605">Het door handen gemaakte afgodsbeeld, Gr. ‘to cheiropoiêton’, handenmaaksel, de gewone Gr. overzetting van het Hebr. ‘elilim’, nietigheden, wat gewoonlijk afgoden beteekent. Het hout wordt slechts vloekwaardig (zie noot 10) wegens het misbruik, dat de mensch er van maakt.</note>, niet alleen zelf, maar ook die het maakte; omdat namelijk deze het vervaardigde, en het andere, ofschoon vergankelijk, god genoemd werd.</verse>

<verse osisID="Wis.14.9"> Evenzeer nu zijn gehaat bij God de goddelooze en zijne goddeloosheid<note n="1606">Goddeloosheid, het voortbrengsel, de werken van den goddelooze, als blijkt uit v. 10 volg.; niet de eigenschap van goddeloos-zijn mag men hier verstaan, alsof God den goddelooze niet alleen om zijne goddeloosheid, maar ook als mensch zou haten; dit toch is in strijd met XI 24 volg.</note>.</verse>

<verse osisID="Wis.14.10"> Want wat gemaakt is, zal met hem, die het maakte, gestraft worden<note n="1607">Dat God den goddelooze en zijn werk haat, blijkt uit de straf. Wat gemaakt is, d.i. het werk in het algemeen (van de afgodsbeelden is eerst in v. 11 sprake) zal worden gestraft, d.w.z. zal in Gods hand een middel zijn om den zondaar te vernederen en te straffen (XI 17), en zal zelf ook eerloos gemaakt of verdelgd worden (v. 11, 13).</note>.</verse>

<verse osisID="Wis.14.11"> Daarom zal ook voor de afgodsbeelden der heidenen geen verschooning zijn, omdat schepselen Gods<note n="1608">De algemeene waarheid van v. 10 wordt toegepast op de afgodsbeelden; dit vers is eene navolging der Profeten, waar zij spreken over den ondergang der afgoderij na de komst van den Messias; zie Is. II 20; Jerem. X 15. Geen verschooning, Gr.: zal bezoeking (II 20 straf) komen; omdat die beelden, die (wat de stof aangaat, waaruit ze gemaakt zijn) schepselen Gods zijn en tot doel hebben den mensch tot God te brengen, hem hebben misleid.</note> tot een gruwel zijn geworden en tot een aanstoot voor de zielen der menschen en tot een valstrik voor de voeten der onwijzen.</verse>

<verse osisID="Wis.14.12"> Want begin van hoererij is het uitdenken van afgodsbeelden en de vinding derzelve bederf des levens<note n="1609">Begin van hoererij, hier waarschijnlijk volslagen afval van God, zooals bij de Profeten; bederf des levens, oorzaak van zedenbederf.</note>.</verse>

<verse osisID="Wis.14.13"> Want zij bestonden niet van den beginne af<note n="1610">In den beginne bestond de vereering van den éénen waren God.</note> en zullen ook niet altijd blijven.</verse> 


<verse osisID="Wis.14.14"> Als ijdele vinding toch van menschen kwamen ze in de wereld, en daarom is hun einde aanstaande bevonden<note n="1611">Gr.: Door ijdelen waan der menschen kwamen ze (de afgoden) in de wereld. In navolging van het Gr. gebruikt Vulg. het enkelvoud: ‘advenit’, ofschoon ‘idola’ onderwerp is, als blijkt uit het tweede verslid; eenige handschriften lezen: ‘adinvenit’; ijdele waan vond ze uit. De afgoden komen door dwaasheid tot stand, daarom (Gr.) ‘is hun spoedig einde besloten’; zie noot 11.</note>.</verse>

<verse osisID="Wis.14.15"> Een vader toch<note n="1612">Voorbeelden van den dwazen oorsprong der afgodsbeelden. De schrijver leidt de afgoderij niet af uit de doodenvereering, want hij spreekt niet over het ontstaan van het veelgodendom en de afzonderlijke godheden (dit deed hij XIII 2), maar toont met eenige voorbeelden aan, hoe afgodsbeelden ontstaan zijn, o.a. uit bovenmatige smart over den vroegtijdigen dood van een geliefd kind.</note>, door bitteren rouw gekweld, maakte van een zoon, vroegtijdig hem ontrukt, eene beeltenis, en hem, die destijds als mensch gestorven was, begon hij nu als god te vereeren, en hij stelde onder zijne dienaren een eeredienst en offers in.</verse>

<verse osisID="Wis.14.16"> Als dan, na verloop van tijd, dit goddeloos gebruik zich uitbreidde, werd deze dwaling als wet onderhouden, en op bevel van heerschers aanbad men de beelden.</verse>

<verse osisID="Wis.14.17"> En van degenen<note n="1613">Soms ook kwam een afgodsbeeld tot stand door de zucht der onderdanen om hun vorst te vleien.</note>, die de menschen niet in hun bijzijn konden huldigen, omdat zij zich veraf bevonden, werd van verre de afbeelding overgebracht en zij vervaardigden eene gelijkende beeltenis van den koning, dien zij wilden eeren, om hem, die afwezig was, als aanwezig te verheerlijken in hun ijver.</verse>

<verse osisID="Wis.14.18"> Ook dreef tot dezer vereering zelfs hen, die onkundig waren, des kunstenaars uitmuntende vlijt<note n="1614">Ook de schoonheid van een beeld was dikwijls oorzaak van afgodische vereering, namelijk bij onkundigen, die niet wisten wiens beeltenis het was (v. 17).</note>.</verse>

<verse osisID="Wis.14.19"> Deze toch willende behagen aan die hem de opdracht had gegeven<note n="1615">Gr.: aan den vorst.</note>, zwoegde met zijn talent om de gelijkenis schooner uit te beelden.</verse>

<verse osisID="Wis.14.20"> De menigte nu, verlokt door de schoonheid van het werk, hield hem, die eene wijl geleden als een mensch was geëerd, thans voor een god.</verse>

<verse osisID="Wis.14.21"> En dit was voor het menschelijk leven de verleiding, dat de menschen, of genegenheid of koningen dienend, den onmededeelbaren naam aan steenen en houten dingen toekenden<note n="1616">Genegenheid (v. 15, Gr.: ‘ongeluk’) of koningen (v. 17 en 19) dienend den onmededeelbaren naam, den naam Gods, het ware begrip van God, dat aan geen schepsel past, toekenden aan beelden; Is. XLII 8.</note>.</verse>

<verse osisID="Wis.14.22"> En het was hun niet genoeg te dwalen omtrent de kennis van God, maar bovendien in den grooten strijd der onwetendheid<note n="1617">In den strijd der allen vrede met God en de menschen verstorende onwetendheid, zedelijke verdorvenheid des heidendoms, levende, noemden zij zooveel en zoo groote ellende vrede, d.i. volgens Hebreeuwsche spreekwijze: alle goed en geluk. De ellenden der afgoderij: onwetendheid, zedeloosheid en dwaze genoegzaamheid, waardoor men dit alles als geluk aanzag.</note> levende, noemden zij zooveel en zoo groote ellende vrede.</verse>

<verse osisID="Wis.14.23"> Want<note n="1618">De strijd der onwetendheid (v. 22) bestond in de algeheele verwoesting van alle deugden, v. 23-26; Rom. I 24-31. Hunne kinderen slachtofferen, XII 5, b.v. in den Molochdienst; geheime offerdiensten, Gr. verborgen geheimenissen; dolzinnige nachtelijke feesten, b.v. de drinkgelagen ter eere van Bacchus.</note> daar ze hetzij hunne kinderen slachtofferen, of geheime offerdiensten houden, of dolzinnige nachtelijke feesten vieren,</verse>

<verse osisID="Wis.14.24"> bewaren zij noch leven noch huwelijk meer rein, maar de een doodt den ander uit afgunst, of doet hem smart aan door overspel;</verse>

<verse osisID="Wis.14.25"> en alles warrelt door een, bloed, manslag, diefstal en bedrog, verleiding en ontrouw, oproer en meineed, verstoring van het goede<note n="1619">Gr. (naar de beste lezing): Alles dooreen genomen (het heidensche leven over zijn geheel) wordt beheerscht door bloed enz. Verstoring van het goede, anderen vertalen: verontrusting der goeden.</note>,</verse>

<verse osisID="Wis.14.26"> godvergetenheid<note n="1620">Goavergetenheid, Gr. ondankbaarheid; in eenige handschriften der Vulg. leest men: ‘Domini immemoratio’ (het vergeten van den Heer), wat ontstaan schijnt te zijn uit: ‘doni immemoratio’ (het vergeten van weldadigheid).</note>, bezoedeling der zielen, geslachtsverwisseling, onbestendigheid der huwelijken, ongebondenheid van echtbreuk en ontucht.</verse>

<verse osisID="Wis.14.27"> De vereering toch der eerlooze afgoden is van allerhande kwaad oorzaak en begin en einde<note n="1621">Geene soort van zonde is er, die niet in afgoderij hare oorzaak of aanleiding of einde (d.i. volvoering, toppunt) vindt.</note>.</verse> 


<verse osisID="Wis.14.28"> Want<note n="1622">In v. 28 worden de onzedelijke gevolgen der afgoderij (v. 23-27) kort samengevat in de voornaamste feiten, die uit de ondervinding bewijzen wat in v. 27 was gezegd.</note> of wel zijn ze bij hunne vermaken dolzinnig, of zij voorspellen gewis leugen, of leven in ongerechtigheid, of worden lichtelijk meineedig.</verse>

<verse osisID="Wis.14.29"> Want daar zij vertrouwen op ziellooze afgoden, verwachten zij, valsch zwerende, niet dat hun leed zal geschieden<note n="1623">De kennis eener vergeldende godheid is bij de heidenen niet geheel verdwenen, maar door de nietigheid der afgoden wordt de vrees voor hunne macht verzwakt, wat aanleiding is tot een lichtvaardigen eed.</note>.</verse>

<verse osisID="Wis.14.30"> Voor beide<note n="1624">Beide, omdat zij ten eerste verkeerd omtrent God dachten, in schuldige onwetendheid (XIII 8) den naam van God gaven aan afgoden, en ten tweede door meineed de gerechtigheid (Gr. ‘de heiligheid’, d.i. het goddelijk recht) versmaadden.</note> dan zal het verdiende loon hun geworden, omdat zij verkeerd omtrent God dachten met zich tot afgoden te keeren, en onrechtvaardig zwoeren, door bedrog versmadende de gerechtigheid.</verse>

<verse osisID="Wis.14.31"> Want niet de macht van hen, bij wie men zweert, maar de straf der zondaars achterhaalt immer de overtreding der ongerechtigen<note n="1625">Ofschoon de afgoden, bij wie zij zweren, geen macht om te straffen hebben, toch zal hen de straf treffen, die door den waren God voor de zondaars is vastgesteld.</note>.</verse>

</chapter>

<chapter osisID="Wis.15">
 

<title type="chapter">Hoofdstuk XV.</title><p>Tegenstelling tusschen de schandelijke en rampzalige gevolgen der afgoderij en de heilzame kennis van den waren God (v. 1-.6 Nog dwazer en goddeloozer is hij, die uit leem een afgodsbeeld maakt (v. 7-.13 Het toppunt van dwaasheid bereiken de Egyptenaren, die al de levenlooze afgoden der heidenen aanbidden (v. 14-17) en zelfs dieren vereeren (v. 18, .19</p>


<verse osisID="Wis.15.1"> Gij echter<note n="1626">Gij echter: de straffen van XIV 30 volg. komen alleen door de schuld der afgodendienaars, want onze God, in tegenstelling met de valsche goden, is goedertieren en waarachtig, getrouw in zijne beloften van vergiffenis.</note>, onze God, zijt goedertieren en waarachtig, Gij zijt lankmoedig en bestuurt alles in erbarming.</verse>

<verse osisID="Wis.15.2"> Want ook als wij zondigen, zijn we de uwen, daar wij uwe groot- heid kennen, en als wij niet zondigen, weten wij dat we tot U gerekend worden<note n="1627">Hieruit blijkt Gods barmhartigheid en waarachtigheid (v. 1), dat de zijnen na de zonde niet gelijk de afgodendienaars verloren zijn door gemis van vertrouwen op Gods barmhartigheid; maar zij blijven nog zijn volk, want zij kennen Gods grootheid, d.w.z. Gods volmaaktheden van v. 1, die het vertrouwen opwekken en zoodoende tot berouw en vergeving voeren. En als wij niet zondigen, dan zijn we nog te meer de uwen; Gr.: ‘maar wij willen niet zondigen, daar wij weten dat’ enz., daar de gedachte, dat wij uwe schepselen en uw uitverkoren volk zijn, ons van de zonde terughoudt.</note>.</verse>

<verse osisID="Wis.15.3"> U kennen toch is volmaakte gerechtigheid, en uwe rechtvaardigheid en macht beseffen is de wortel der onsterfelijkheid<note n="1628">Terwijl de afgoderij voert tot zonde en verderf (XIV 22 volg.), is de kennis van den waren God (in den zin van dit boek niet alleen bespiegelende, maar tevens werkdadige kennis) volmaakte gerechtigheid, daar zij behoedt voor zonde (v. 2), en de wortel der zalige (I 15) onsterfelijkheid, want den zondaar ook brengt zij tot inkeer (v. 2). Dit bewijs voor v. 2 is breedvoerig uiteengezet in het eerste deel van dit boek.</note>.</verse>

<verse osisID="Wis.15.4"> Want<note n="1629">Want: deze gerechtigheid van den goedgezinden Israëliet heeft hare oorzaak in het vermijden der afgoderij. Arglistig (zie XIV 11 volg.) uitvindsel van menschen, die een beeld maken; een schijn van enz. eene nietswaardige beschildering, die te vergeefs tracht aan dat beeld leven te geven; in één woord: een gesneden beeld enz.</note> ons verleidde niet tot dwaling een arglistig uitvindsel van menschen, noch een schijn van schilderwerk, een arbeid zonder vrucht, een gesneden beeld met bonte kleuren,</verse>

<verse osisID="Wis.15.5"> welks aanblik bij den dwaze de wellustigheid opwekt, en hij begeert de gedaante zonder leven eener doode beeltenis<note n="1630">Hier is sprake van eene zedelooze beeltenis; hij begeert iets, dat niets is, daar noch schildering (gedaante) noch beeld leven heeft.</note>.</verse>

<verse osisID="Wis.15.6"> Als minnaars der boosheid verdienen zij op zulke dingen hun vertrouwen te stellen<note n="1631">De afgodendienaars zijn aan boosheid gehecht, want afgoderij brengt slechts zonde; zij verdienen daarom dat God hen hunne hoop laat stellen op zulke ziellooze, onvermogende beelden van levenlooze goden.</note>, degenen die deze maken, en die ze begeeren, en die ze aanbidden.</verse>

<verse osisID="Wis.15.7"> Een pottenbakker bij voorbeeld<note n="1632">Dat de afgodendienaars gehecht zijn aan boosheid, vrijwillig de zonde willen, blijkt uit v. 7 volg.; want dwaas en boosaardig tevens is het een god te maken uit leem, waaruit evengoed een onrein stuk huisraad kon worden gevormd. Bij elke nieuwe beschrijving (XIII-XV) van de wijze, waarop afgodsbeelden werden gemaakt, blijkt meer en meer de dwaasheid.</note> kneedt met moeite de weeke aarde en vormt voor ons gebruik allerlei vaatwerk, en uit hetzelfde leem vormt hij vaten, die voor rein gebruik, en eveneens zulke die voor het tegendeel dienen; en waartoe dit vaatwerk gebezigd zal worden, dit beslist de pottenbakker.</verse>

<verse osisID="Wis.15.8"> En in ijdel zwoegen vormt hij een god van hetzelfde leem, hij die kort te voren uit de aarde is ontstaan, en binnenkort daarheen, waaruit hij genomen is, terugkeert, als de ziel, die hij te leen heeft, van hem wordt opgeëischt.</verse>

<verse osisID="Wis.15.9"> Maar hij is er niet over bekommerd, dat hij zich zal uitputten<note n="1633">Uitputten, Gr. hetzelfde woord als IV 16 voor ‘mortuus’, dat hier ook om den samenhang beteekent: wegkwijnen.</note>, ook niet dat zijn leven kortstondig is, maar hij wedijvert met goud- en zilversmeden, en bootst koperslagers na, en draagt er roem op dat hij valsch werk<note n="1634">Valsch werk, daar hij zijn leemen beeld de kleur geeft van goud, zilver of koper.</note> vervaardigt.</verse>

<verse osisID="Wis.15.10"> Asch voorwaar is zijn hart en nietige aarde zijne hoop en onbeduidender dan leem zijn leven<note n="1635">Asch is zijn hart, alle gevoel voor het hoogere, het geestelijke is uitgedoofd, zijne hoop stelt hij op het vergankelijke (v. 12), zijn leven is waardeloos, omdat de mensch, die zijn Schepper miskent, een doelloos leven leidt (v. 12). ‘Terra supervacua’, Gr. ‘nietiger dan aarde’; volgens sommigen ligt in ‘supervacua’ de zin van een comparatief en staat ‘terra’ in den ablatief.</note>;</verse>

<verse osisID="Wis.15.11"> want hij miskende Dengene die hem vormde en die hem eene werkdadige<note n="1636">Werkdadige ziel, die leeft en leven geeft, in tegenstelling met de afgodsbeelden.</note> ziel inademde en die hem den geest des levens inblies.</verse>

<verse osisID="Wis.15.12"> Maar bovendien meenden zij dat ons leven is een spel en 's levens verkeer bestemd voor winstbejag, en dat men waaruit dan ook, zelfs uit het booze, voordeel trekken moet<note n="1637">Zij meenden, al de afgodendienaars; volgens andere Gr. lezingen: ‘hij meende’. Als de mensch zijne afhankelijkheid van God uit het oog verliest, vervalt hij in de dwaling, dat hij niets te doen heeft op aarde dan genot en winst na te jagen. Bestemd voor winstbejag, Gr. ‘eene winstgevende jaarmarkt’.</note>.</verse>

<verse osisID="Wis.15.13"> Deze toch weet<note n="1638">Het misdadige zijner handeling kan hij gemakkelijk inzien, want hij maakt een afgodsbeeld uit hetzelfde nietige stof, waaruit hij ook broze vaten vervaardigt. Meer dan allen, omdat hij aanleiding geeft tot de zonden van anderen; Gr.: ‘hij weet beter dan allen’.</note> dat hij meer dan allen zondigt, hij die uit het stof der aarde broze vaten en ook afgodsbeelden vervaardigt.</verse> 


<verse osisID="Wis.15.14"> Voorwaar, allen zijn ze onwijs en ellendig meer dan eene kinderziel, de vijanden<note n="1639">Eene kinderziel volgens Gr.; de vijanden zijn hier de Egyptenaren, als blijkt uit v. 18, waar sprake is van de dierenvereering, aan de Egyptenaren eigen; zijn overweldigers, zie Inleiding.</note> van uw volk en zijne overweldigers;</verse>

<verse osisID="Wis.15.15"> omdat zij al de afgodsbeelden der heidenen hielden voor goden, die toch het gebruik der oogen niet hebben om te zien, noch een neus om lucht in te ademen, noch ooren om te hooren, noch vingers aan de handen om te tasten, en ook hunne voeten zijn ongeschikt om te gaan.</verse>

<verse osisID="Wis.15.16"> Een mensch toch heeft ze gemaakt, en die zijn geest te leen ontving, hij heeft ze gevormd. Waarlijk, geen mensch vermag een god aan zich gelijk te vormen<note n="1640">De mensch kan aan de beelden niet zijn leven instorten, omdat hij zelf dat leven heeft als leen van God, niet als eigendom krachtens zijn wezen; de onstoffelijke ziel kan immers niet anders dan door schepping worden voortgebracht; scheppen nu kan alleen God.</note>.</verse>

<verse osisID="Wis.15.17"> Want daar hij sterfelijk is, vervaardigt hij met snoode handen een doode<note n="1641">Daar de mensch ten doode gedoemd is, is het duidelijk, dat hij het leven niet krachtens zijn wezen heeft en daarom slechts een doode kan vormen, als hij met snoode handen een afgodsbeeld maakt.</note>. Voortreffelijker toch is hij zelf dan degenen, die hij vereert, omdat hij zelf, schoon sterfelijk, toch leeft, dezen echter nooit.</verse>

<verse osisID="Wis.15.18"> Maar zij aanbidden ook de afschuwelijkste dieren, want als men de levenlooze dingen met deze vergelijkt, zijn deze ellendiger dan die<note n="1642">Want als men enz. De Gr. tekst, dien Vulg. volgt, is hier bedorven; waarschijnlijk moet men lezen: ‘anoiâi’ (jota subscriptum werd in de oude handschriften weggelaten; Syrohex. heeft deze lezing), d.i. (in verband met XII 24) in domheid vergeleken, zijn ze ellendiger dan de overige (dieren). Anderen meenen, dat ‘anoiâi’ doelt op de domheid niet van de dieren, maar van de vereerders: wat betreft de dwaasheid (van de vereerders) zijn deze (dieren) erger (ellendiger afgoden) dan de overige (de beelden; want deze kan men nog aanzien als voorstellingen der goden). In Vulg. nu staat ‘insensata comparata’ misschien voor den ablativus absolutus: als men de levenlooze afgoden (zonder gewaarwording) met deze dieren vergelijkt, zijn deze (de dieren) ellendiger (afgoden) dan die levenlooze.</note>.</verse>

<verse osisID="Wis.15.19"> Ook niet voor het oog kan men in deze dieren voortreffelijkheden ontdekken. Maar hun is Gods lofspraak en zijn zegen ontgaan<note n="1643">Ook zijn deze dieren niet aanlokkelijk door schoonheid, gelijk sommige beelden (v. 5); maar zij zijn niet het voorwerp geweest van Gods lofprijzing en zegen (Gen. I 21, 25 en 22), gelijk de eerste dieren na hunne schepping; zij zijn veeleer vervloekt gelijk de slang, waarvan de duivel zich bediende om Eva te bekoren (Gen. III 14).</note>.</verse>

</chapter>

<chapter osisID="Wis.16"> 
 

<title type="chapter">Hoofdstuk XVI.</title>
<p>Verdere tegenstelling tusschen de straffen der Egyptenaren en de gunsten aan Israël bewezen: de plaag der walgelijke dieren tegenover de gave der kwakkels (v. 1-4); de plaag der insecten tegenover de bevrijding van giftige slangen (v. 5-11) tot bewijs van Gods almacht (v. 12-15); de plaag van hagel en onweder tegenover de mannagave (v. 16-20) tot bewijs van Gods goedheid en almacht (v. 21-27) en als opwekking tot dankbaarheid (v. 28, .29</p>


<verse osisID="Wis.16.1"> Daarom werden zij ook door soortgelijke dingen naar verdienste getuchtigd en door eene menigte van dieren gekweld<note n="1644">Daarom, omdat zij dieren aanbaden; na de dwaasheid en strafbaarheid der afgoderij te hebben aangetoond (XIII-XV) keert de schrijver terug tot het onderwerp in XI en XII behandeld: de tegenstelling tusschen de lotgevallen der Egyptenaren en der Israëlieten bij den uittocht. Het is eene vrome overdenking van Gods plannen tot in de kleinste bijzonderheden, om daaruit besluiten te trekken voor eene geloovige wereldbeschouwing en een godsdienstig leven. Gekweld, zie XII noot 28, door dieren, in de Egyptische plagen (Exod. VIII 2 volg., 16 volg; X 4 volg).</note>.</verse>

<verse osisID="Wis.16.2"> En in plaats van deze straffen deedt Gij goed aan uw volk, en gaaft Gij hun wat hunne gretigheid begeerde, terwijl Gij hun tot een anderen smaak kwakkels<note n="1645">Zie Exod. XVI 3 volg. en Num. XI 4 volg. Dieren waren voor de Egyptenaren eene kwelling, voor de Israëlieten eene weldaad.</note> als spijze bezorgdet;</verse>

<verse osisID="Wis.16.3"> opdat genen begeerig naar voedsel, ter oorzake van hetgeen hun getoond en toegezonden werd, zelfs den noodwendigen eetlust zouden verliezen. Dezen daarentegen, na voor korten tijd gebrek te hebben gehad, genoten een nieuwe spijs<note n="1646">Opdat naar Gods bedoeling de Egyptenaren, ter oorzake van hetgeen hun werd getoond en toegezonden (daar namelijk volgens Exod. VIII 3 de kikvorschen bakovens en spijzen verontreinigden), zelfs den noodwendigen eetlust verloren, de Israëlieten daarentegen een nieuw smakelijk voedsel zouden hebben. Getoond, in eenige Gr. handschriften: wegens de afzichtelijkheid; in andere: wegens de in het toegezondene (gedierte) aanschouwde (spijze; daar het ongedierte met de spijzen was dooreengemengd).</note>.</verse>

<verse osisID="Wis.16.4"> Want er moest over genen, die dwingelandij uitoefenden, zonder verschooning verderf komen, aan dezen echter alleen getoond wor- den hoe hunne vijanden werden gekweld<note n="1647">Verderf, Gr. ‘gebrek’. Gekweld zie XII noot 28. In hun gebrek (v. 3) ondervonden de Israëlieten, welk eene kwelling de hongerige Egyptenaren (v. 3) hadden ondergaan.</note>.</verse>

<verse osisID="Wis.16.5"> Immers toen hen de grimmige woede der dieren overviel, werden zij door de beten van kwaadaardige<note n="1648">Gr.: ‘toen hen.... en zij door de beten van kronkelende slangen werden verdelgd, hield’ enz. (v. 6).</note> slangen verdelgd.</verse>

<verse osisID="Wis.16.6"> Niet echter voor immer hield uwe gramschap aan, maar tot terechtwijzing werden zij voor een korten tijd verontrust, daar zij het teeken hadden des behouds om de geboden uwer Wet te gedenken<note n="1649">De straf der slangen onder de Israëlieten (Num. XXI 6 volg.) scheen uiterlijk gelijk aan die der vliegen en sprinkhanen onder de Egyptenaren (Exod. VIII, X), maar was inderdaad van geheel anderen aard; want zij was slechts kortstondig, diende ter herinnering aan Gods wet en eindigde door wonderbare genezing. God handelde zoo om te doen gedenken, te leeren onderhouden de geboden, zoowel door het morren te bestraffen (Num. XXI 5) als door de gehoorzaamheid te beloonen; zij toch, die gehoorzaam aan Moses' bevel opzagen naar de koperen slang, werden genezen.</note>.</verse>

<verse osisID="Wis.16.7"> Want wie zich daarheen keerde, bleef behouden, niet door hetgeen hij aanzag, maar door U, den Redder van allen;</verse>

<verse osisID="Wis.16.8"> daarmede nu overtuigdet Gij onze vijanden dat Gij het zijt, die van alle kwaad verlost.</verse>

<verse osisID="Wis.16.9"> Hen toch doodden<note n="1650">De tegenstelling bestaat daarin, dat de Egyptenaren door gewoonlijk niet gevaarlijke dieren omkwamen, de Israëlieten door de gevaarlijkste niet werden gedood. Doodden de beten: ofschoon in het verhaal van Exodus niet vermeld, is zulks niet onwaarschijnlijk.</note> de beten van sprinkhanen en vliegen, en er werd geen redmiddel gevonden voor hun leven, omdat zij verdiend hadden door zoo iets getuchtigd te worden.</verse>

<verse osisID="Wis.16.10"> Uwe kinderen echter brachten zelfs de tanden van giftige slangen niet ten onder; uwe barmhartigheid toch kwam tusschenbeide en genas hen.</verse>

<verse osisID="Wis.16.11"> Want ter herinnering aan uwe woorden werden zij beproefd en spoedig genezen, opdat zij niet, tot diepe vergetelheid vervallende, zouden verstoken zijn van uwe hulp<note n="1651">Want ter herinnering aan, om hen te doen gedenken uwe woorden, geboden (v. 6), werden zij beproefd, Gr. geprikkeld (als een traag lastdier), en aanstonds genezen, opdat zij niet, tot diepe vergetelheid uwer geboden vervallende (ziedaar Gods bedoeling bij de straf en de redding), zouden verstoken zijn (door hunne onboetvaardigheid) van uwe hulp in de toekomst.</note>.</verse> 


<verse osisID="Wis.16.12"> Want noch kruid noch pleister genas hen, maar uw woord<note n="1652">Vs. 12-15 geven eene uitbreiding van v. 7: Gods macht, niet een natuurlijk middel heeft hen genezen. Deze genezing wordt hier toegeschreven aan Gods woord, Gr. ‘logos’, hier Gods bevel of almachtige wil; immers op de parallel-plaats, v. 26, staat in het Gr. ‘rêma’, woord. Ps. CVI 20, CXLVII 18.</note>, o Heer, dat alles heelt.</verse>

<verse osisID="Wis.16.13"> Gij toch, Heer, Gij zijt het, die macht hebt over leven en dood en doet nederdalen tot de poorten des doods en vandaar terugkomen<note n="1653">Gij zendt groote gevaren over en redt daaruit; poorten des doods, Gr. ‘der onderwereld,’ die wordt voorgesteld als een sterke burcht, welks uitgangen onverbiddelijk gesloten blijven.</note>;</verse>

<verse osisID="Wis.16.14"> een mensch daarentegen pleegt wel doodslag door boosheid, maar als de geest is uitgevaren, zal hij dezen niet doen wederkeeren<note n="1654">Doen wederkeeren; om het parallelisme moet men ‘anastrephein’ hier in transitieve beteekenis verklaren; die is opgenomen in de onderwereld.</note>, noch de ziel, die is opgenomen, terugroepen;</verse>

<verse osisID="Wis.16.15"> maar uwe hand ontvluchten is onmogelijk<note n="1655">Overgang tot de tegenstelling van v. 16 volg.: aan uwe hand, als zij de ziel wil terugvoeren in het lichaam (v. 14), of ook als zij wil straffen (v. 16), kan niemand ontgaan.</note>.</verse>

<verse osisID="Wis.16.16"> Want de goddeloozen, die verklaarden U niet te kennen<note n="1656">Zie Exod. V 2; watervloeden enz. bij het on weder van Exod. IX 22, 34, die ongewoon worden genoemd vooral om hetgeen volgt in v. 17 volg. en Exod. IX 24.</note>, werden door de kracht van uwen arm gegeeseld en door ongewone watervloeden en hagelbuien en regenvlagen achtervolgd en door vuur verteerd.</verse>

<verse osisID="Wis.16.17"> Inderdaad, wat wonderbaar was, in het water, dat alles uitbluscht, was het vuur nog heviger; want de wereld wreekt de gerechtigen<note n="1657">Vs. 17 en 19 geven eene dichterlijke beschrijving van Exod. IX 24: ‘Hagel en vuur daaronder kwamen te gelijk’. De zin is: ondanks de regenvlagen (Exod. IX 34) was het bliksemvuur nog feller en geweldiger dan gewoon vuur. Want enz., zie V 21.</note>.</verse>

<verse osisID="Wis.16.18"> Eens toch werd het vuur getemperd, opdat de dieren, op de goddeloozen afgezonden<note n="1658">Het bewijs, dat de natuurkrachten de gerechtigen wreken (v. 17). Eens toch werd het vuur getemperd: niet het bliksemvuur van de zevende plaag, want daarover wordt in v. 19 volgens Gr. in den tegenwoordigen tijd gesproken; hier echter heeft ook het Gr. den verleden tijd, waardoor wordt gewezen op de voorgaande plagen: toen hadden de Egyptenaren zeker getracht door het gewone middel, vuur en rook, de insecten te verdrijven, maar zij konden ze zelfs door vuur niet uitroeien.</note>, niet zouden verbranden; opdat zij zei ven daarentegen zouden zien en erkennen, dat zij door Gods gericht vervolgd werden.</verse>

<verse osisID="Wis.16.19"> En ditmaal brandt het tusschen het water boven de kracht van vuur om van een ongerechtig land het gewas te verdelgen<note n="1659">En ditmaal, tijdens dit onweder, brandt (volgens Gr. in tegenwoordigen tijd) het boven enz., is het bliksemvuur nog geweldiger dan gewoon vuur (zie noot 14). Gewas, ‘natio’ en ‘gennêmata’ worden hier om v. 20 en 22 verstaan alleen van de vruchten, door het onweder verwoest.</note>.</verse>

<verse osisID="Wis.16.20"> In plaats daarvan voeddet Gij uw volk met engelenspijs, en zondt Gij hun van den hemel zonder moeite toebereid brood, dat alle geneugte in zich bevatte en het aangename van elken smaak<note n="1660">Engelenspijs, wat verklaard wordt door: brood van den hemel, namelijk bovenaardsch in oorsprong, of volgens anderen in schijn, daar het manna ‘zich vertoonde, toen de dauwlaag (van den hemel gedaald) was opgetrokken’ (Exod. XVI 14 Gr.). Zonder moeite en toebereid, zonder arbeid en moeite voor de Israëlieten; volgens anderen, in plaats van: zonder moeite, naar eene andere beteekenis van het Gr. woord: ‘Gij zondt hun onvermoeid’, onophoudelijk. Van elken smaak in de verschillende spijzen het aangename; zie de volgende noot. De H. Kerk bezigt deze woorden van het HH. Sacrament des altaars; zie Exod. XVI noot 18.</note>.</verse>

<verse osisID="Wis.16.21"> Want uwe voedingsstof toonde uwe minzaamheid jegens uwe kinderen, en naar ieders begeerte zich schikkende veranderde zij in hetgeen een ieder verlangde<note n="1661">Uwe voedingsstof, dit manna door God geschonken (zie Gr. Judic. VI 4, Deut. I 12), toonde aan door haren honingzoeten smaak (Exod. XVI 31) enz. Veranderde: volgens velen beteekent dit slechts, dat het wonderbare manna (waarvan men allerlei smakelijk voedsel kon bereiden) voor de trouwe (zie Num. XI 6) Israëlieten voldoende was om alle aangename spijzen te vervangen.</note>.</verse>

<verse osisID="Wis.16.22"> Sneeuw en ijs<note n="1662">Sneeuw en ijs, het manna, dat als sneeuw en ijs was en in de zon smolt (XIX 20, Exod. XVI 14, 21 en Gr. Num. XI 7); volgens anderen: de hagel van de zevende plaag smolt niet voor het bliksemvuur (v. 17 en 19). In de eerste verklaring echter is de tegenstelling tusschen v. 22 en 23 sterker en meer overeenkomstig met den schrijftrant in dit boek; zij wordt ook aanbevolen door de gewone Gr. lezing, die v. 23 ook laat afhangen van: ‘opdat zij zouden inzien’ in v. 22; uit het feit toch, dat de hagel niet smolt, kon men niet erkennen, dat het vuur tegenover het manna zijne kracht verloren had. De zin is dan: Het manna smolt niet op het vuur, maar werd gebakken en gekookt (Num. XI 8); en daaruit kon men zien, dat tot tuchtiging der vijanden het vuur zelfs te midden van hagel brandde (v. 17, 19), en (v. 23) tot welzijn van Israël zijne kracht verloor op het manna, dat wel voor de zon wegsmolt.</note> doorstonden den gloed van het vuur en smolten niet, opdat men zou inzien, dat een vuur, in hagel gloeiend en in regenvlagen bliksemend, de vruchten der vijanden vernielde,</verse> 


<verse osisID="Wis.16.23"> en dat het daarentegen zijne zijne kracht vergat, opdat de gerechtigen gespijzigd werden.</verse>

<verse osisID="Wis.16.24"> Het schepsel, U zijn Maker dienende, wordt aangewakkerd tot kwelling over de ongerechtigen en bedaart tot welzijn dergenen, die op U vertrouwen<note n="1663">In Gods hand is het schepsel een werktuig om weldaden te bewijzen en om straffen toe te dienen.</note>.</verse>

<verse osisID="Wis.16.25"> Daarom ook veranderde het<note n="1664">Het schepsel, hier het manna, veranderde in alles (zie noot 18); genade, Gods goedertierenheid; tot U smeekten, Gr. ‘behoeftigen’, of: ‘die verlangden’ (v. 21).</note> destijds in alles en was aan uwe alvoedende genade dienstbaar, naar den wensch van hen, die tot U smeekten;</verse>

<verse osisID="Wis.16.26"> opdat uwe kinderen, die Gij bemint, Heer, zouden leeren, dat niet de vruchten van het gewas de menschen voeden, maar dat uw woord hen, die in U gelooven, onderhoudt<note n="1665">Het manna veranderde, o.a. ook om te toonen, dat niet het natuurlijk gewas uit eigen kracht den mensch voedt; neen, Gods woord, wil en almacht, geeft aan de vruchten der aarde hare voedende kracht.</note>.</verse>

<verse osisID="Wis.16.27"> Want wat door het vuur niet kon worden vernield, smolt zoodra het door een zwakken zonnestraal werd verwarmd<note n="1666">Dat Gods macht den mensch onderhoudt, blijkt hieruit, dat het manna, schoon voor zonnewarmte smeltende, op het vuur niet wegsmolt.</note>,</verse>

<verse osisID="Wis.16.28"> opdat aan allen bekend zou zijn, dat men de zon moet voorkomen om U te zegenen en bij het aanbreken van het licht U moet aanbidden<note n="1667">De zedenles, door God bedoeld bij het bevel om in den vroegen morgen het manna te verzamelen: het manna was een zinnebeeld van alle weldaden Gods.</note>.</verse>

<verse osisID="Wis.16.29"> Want de hoop van den ondankbare zal als winterrijm smelten en wegvlieten als water zonder nut.</verse>

</chapter>

<chapter osisID="Wis.17"> 
 

<title type="chapter">Hoofdstuk XVII.</title>
<p>De schrikwekkende en dikke duisternis van Egypte (v. 1-6); de toovenaars waren tegenover haar machteloos en werden zelf door angsten gekweld (v. 7-14); de duisternis overviel plotseling allen (v. 15, 16); natuurlijke geluiden joegen hun angst aan (v. 17, 18); niet zóó buiten Egypte (v. 19, .20</p>


<verse osisID="Wis.17.1"> Groot voorwaar zijn uwe gerichten, Heer, en onuitsprekelijk uwe besluiten; derhalve dwaalden de zielen zonder tucht<note n="1668">Besluiten, ontbreekt in het Gr. en is ingevoegd als synoniem van gerichten: de raadslagen Gods, die om Israël te bevrijden Egypte zou blijven tuchtigen; derhalve was het eene dwaasheid in de Egyptenaren, dat zij de Israëlieten in slavernij hoopten te houden (v. 2). Rom. IX 17, XI 33.</note>.</verse>

<verse osisID="Wis.17.2"> Want terwijl de ongerechtigen waanden het heilig volk te kunnen verdrukken, lagen zij in de boeien van de duisternis en den langen nacht gekluisterd, opgesloten onder hun dak, zich onttrekkend aan de eeuwige Voorzienigheid<note n="1669">Waanden, ziedaar hunne dwaling (v. 1). Ook in deze straf werd toegepast het beginsel van XI 17. Duisternis, waarschijnlijk door een wonderbaren Chamsin-wind van drie dagen veroorzaakt (v. 9); zie Exod. X noot 8 en 9. Opgesloten kunnen zij niet ontvluchten uit dien kerker; alleen aan Gods Voorzienigheid hebben zij zich onttrokken, zijn zij ontvlucht, d.w.z. vrijwillig zijn zij oorzaak, dat hun het daglicht ontbreekt, hetwelk Gods Voorzienigheid aan de menschen geeft.</note>.</verse>

<verse osisID="Wis.17.3"> En terwijl zij zich verborgen achtten bij hunne heimelijke zonden, werden zij door den donkeren sluier der vergetelheid<note n="1670">Der vergetelheid: door den donkeren nacht gescheiden (minder waarschijnlijk is de andere Gr. lezing: ‘in duisternis gehuld’), vergaten zij elkander en waren in hunne angsten aan zich zelf overgelaten. Anderen vertalen: ‘zich verborgen achtten onder een donkeren sluier van vergetelheid’, zoodat hunne zonde niet gekend of vergeten was ook door God. Door ontsteltenis uitermate ontroerd. Gr. ‘door spookgestalten opgeschrikt’: de Chamsin veroorzaakt ziekelijke angsten en koortsachtige droombeelden. Zij, die in nachtelijke samenkomsten zondigden (XIV 23), werden door de duisternis van elkander gescheiden en gestraft (XI 17).</note> van elkander gescheiden, vreeselijk beangstigd en door ontsteltenis uitermate ontroerd.</verse>

<verse osisID="Wis.17.4"> Want zelfs de spelonk, die hen insloot, vrijwaarde hen niet tegen vrees; want een van boven afkomend geraas verontrustte hen, en sombere gedaanten verschenen hun en deden hen schrikken<note n="1671">Spelonk, Gr. ‘schuilplaats’, n.l. in hunne huizen. Want een van boven enz., Gr. ‘maar schrikwekkende geluiden (van den storm) galmden rondom hen en sombere spookgedaanten met grimmige gezichten verschenen’ (namelijk hersenschimmen door enkele lichtverschijnselen gewekt en door ziekelijken angst versterkt; zie noot 3).</note>.</verse> 


<verse osisID="Wis.17.5"> En geen kracht van het vuur vermocht hun licht te verschaffen<note n="1672">Meer dan de dikste nevel belet het stof van den Chamsin elke verlichting.</note>, en de heldere glansen der sterren konden dien afgrijselijken nacht niet verlichten.</verse>

<verse osisID="Wis.17.6"> Doch onverwachts verscheen hun een vuur, vol verschrikking; en door vrees verpletterd bij dit verschijnsel, dat niet was waargenomen, stelden zij zich erger voor hetgeen ze gezien hadden<note n="1673">Onverwachts (Gr. ‘vuur vanzelf ontstaan’), zooals bij den Chamsin gebeurt. Door dit verschijnsel, dat niet was waargenomen, d.i. niet duidelijk gezien werd, of: nog nooit door hen was aanschouwd. Anderen vertalen het Gr.: ‘als dit verschijnsel niet gezien werd’, in de donkere tusschenpoozen, als de verbeelding wederom werkte, hielden zij hetgeen ze bij die lichtstralen onduidelijk gezien hadden, voor verschrikkelijker dan het inderdaad was.</note>.</verse>

<verse osisID="Wis.17.7"> En de spotternij der tooverkunst lag terneder<note n="1674">Vs. 7-14 handelen over de Egyptische toovenaars: hunne vroegere spotternij met Moses' wonderen en hun pochen bij de nabootsing van deze waren thans beschaamd.</note>, en smadelijk was de bestraffing voor het pochen op wetenschap.</verse>

<verse osisID="Wis.17.8"> Zij immers, die beloofd hadden schrik en ontsteltenis te bannen uit het kwijnend gemoed, zij verkwijnden, van belachelijke vrees vervuld.</verse>

<verse osisID="Wis.17.9"> Want ook als geen spookgedaante hen opschrikte, werden zij door het voorbijloopen van dieren en het sissen van slangen opgejaagd en vergingen zij van angst, en wilden de lucht, die men op geenerlei wijze ontvlieden kan, niet aanschouwen<note n="1675">Zij trachtten het onheil te ontvlieden door de oogen te sluiten voor de lucht, de werkende oorzaak van dit onheil. Hieruit wordt het waarschijnlijk, dat de schrijver aan den Chamsin denkt.</note>.</verse>

<verse osisID="Wis.17.10"> Daar immers de boosheid vreesachtig is, spreekt zij haar vonnis uit; altijd toch ducht zij het ergste, gekweld door het geweten<note n="1676">De Gr. tekst is in het eerste lid bedorven; waarschijnlijk is de oorspronkelijke lezing: ‘vreesachtig is uit haar zelve de boosheid, door eigen getuigenis veroordeeld’.</note>.</verse>

<verse osisID="Wis.17.11"> Want vrees is niets anders dan het prijsgeven der beraamde hulpmiddelen<note n="1677">De Gr. tekst verplicht ons ‘auxiliorum’ onmiddellijk te verbinden met ‘proditio’ en niet met ‘cogitationis’. Vrees is wanhopen aan de hulpmiddelen, die door het overleg tot afweer der gevaren worden uitgedacht. De schrijver verklaart waarom gewetenswroeging het ergste doet duchten; omdat zij namelijk met vrees gepaard gaat, vrees nu maakt den mensch radeloos.</note>.</verse> 


<verse osisID="Wis.17.12"> En terwijl inwendig de hoop geringer is, houdt zij voor erger de onbekendheid met de oorzaak, waaruit de kwelling voortkomt<note n="1678">De zin is misschien: Hoe minder hoop op hulpmiddelen iemand heeft, des te erger acht hij het onheil wegens de onbekendheid enz., want daar hij de oorzaak niet kent, moet hij het ergste duchten. Anderen vertalen het Gr.: ‘Als de hoop (op hulpmiddelen) is verslagen, acht zij de vertwijfeling (aan hulpmiddelen) erger dan de oorzaak waaruit het kwaad voortkomt’.</note>.</verse>

<verse osisID="Wis.17.13"> Zij nu, die in dien waarlijk machteloozen nacht, welke uit de onderste en diepste onderwereld was opgestegen, denzelfden slaap sliepen,</verse>

<verse osisID="Wis.17.14"> zij werden nu eens door de vrees voor spookgedaanten opgeschrikt, dan weer bezweken ze door zielsvertwijfeling<note n="1679">De algemeene bemerkingen van v. 11 volg. worden toegepast op de toovenaars in v. 13 volg. De uitdrukkingen machteloozen nacht en denzelfden slaap sliepen, zijn ironisch: die toovenaars hadden die plagen gevaarloos genoemd en nu sliepen zij zeker denzelfden slaap, even rustig als de andere Egyptenaren, want evenals dezen hadden ze geen oog geloken; nu eens toch enz. Uit de onderste en diepste onderwereld; Gr. ‘uit de diepten der machtelooze (ironisch gelijk het voorgaande) onderwereld’, het rijk van nacht en duisternis; Job X 21.</note>; want een plotselinge en onverwachte vrees had hen overvallen.</verse>

<verse osisID="Wis.17.15"> Bovendien<note n="1680">Wederom is er sprake van alle Egyptenaren: waar iemand door den Chamsin was overvallen en om zich te beveiligen op den grond was gaan liggen, daar moest hij blijven liggen. Gr.: ‘op die wijze dan, wie daar ter plaatse ook was, werd nedervallend gevangen gehouden, in een kerker zonder ijzer opgesloten’.</note>, als iemand hunner nederviel, werd hij opgesloten gehouden in een kerker zonder ketenen.</verse>

<verse osisID="Wis.17.16"> Want hetzij iemand landman was of herder of veldarbeider<note n="1681">Veldarbeider, Gr.: ‘een arbeider aan de werken in de woestijn’.</note>, werd hij overvallen, hij onderging den onvermijdelijken dwang.</verse>

<verse osisID="Wis.17.17"> Want met dezelfde keten der duisternis waren allen geboeid. Hetzij de huilende wind, of het zoet geluid der vogelen tusschen de dichte boomtwijgen, of het gedruisch van het snel vlietend water;</verse>

<verse osisID="Wis.17.18"> hetzij het woest geraas van nederploffende rotsblokken, of het ongezien loopen van huppelende dieren, of het machtige geluid van brullende beesten, of de echo tegen de hoogste bergen weerkaatsend, - het deed hen van angst bezwijken<note n="1682">Alle natuurverschijnselen boezemden hun schrik in. Zoet geluid, waarschijnlijk: liefelijke zang der vogelen buiten die duisternis (v. 19, XVIII 1). Hoogste bergen, Gr. ‘bergholen’.</note>.</verse>

<verse osisID="Wis.17.19"> De gansche wereld toch werd met een helder licht bestraald en hield zich ongehinderd met arbeiden bezig<note n="1683">Terwijl de Egyptenaren in die duisternis geboeid lagen, was de gansche wereld enz. De beschrijvingen van v. 15-19 zijn slechts uitwerking van de gedachte: duisternis was er in Egypte buiten Gessen: Exod. X 23.</note>;</verse>

<verse osisID="Wis.17.20"> doch alleen over hen lag een drukkende nacht uitgespreid, een beeld der duisternis, die hen zou overkomen. Inderdaad meer dan de duisternis waren zij zichzelven tot last<note n="1684">Beeld der eeuwige duisternis; nog drukkender last was hun kwaad geweten en de daaruit volgende vreesachtigheid.</note>.</verse>

</chapter>

<chapter osisID="Wis.18">
 

<title type="chapter">Hoofdstuk XVIII.</title>
<p>De Israëlieten daarentegen genoten het volle licht en werden in de woestijn door een vuurkolom geleid (v. 1-.4 De Egyptenaren gestraft door den ondergang in de Roode Zee en vooral door den dood der eerstgeborenen in dien nacht, die voor Israël zoo vreugdevol was (v. 5-.19 Eene soortgelijke plaag trof ook wel de Israëlieten, maar door Aäron's tusschenkomst hield deze spoedig op (v. 20-.25</p>


<verse osisID="Wis.18.1"> Uwe heiligen daarentegen genoten het volle licht, en dezer<note n="1685">Beschouwingen over Exod. X 23: ‘overal waar de kinderen van Israël woonden, was er licht’. Volgens het Gr. is de zin v. 1 b: En dezer (der Israëlieten) stemmen wel hoorende, maar hunne gedaante niet ziende, prezen zij (de Egyptenaren) genen (de Israëlieten) gelukkig, hoeveel zij ook geleden hadden (slechts in weinige handschriften: dat zij niet geleden hadden); v. 2: maar dat dezen (de Israëlieten), ofschoon door hen (de Egyptenaren) verongelijkt, hun geen leed deden, daarvoor dankten zij en vroegen vergeving voor de vijandigheid.</note> stemmen hoorden zij wel, maar zagen hunne gedaante niet; en omdat zij niet hetzelfde leden, loofden zij U;</verse>

<verse osisID="Wis.18.2"> en die vroeger verongelijkt waren, dankten, omdat hun geen leed geschiedde; en zij vroegen de genade, dat dit onderscheid<note n="1686">Tusschen voorheen en thans, of: tusschen het lot der Israëlieten en der Egyptenaren.</note> mocht blijven.</verse> 


<verse osisID="Wis.18.3"> Daarvoor ontvingen zij eene brandende vuurzuil tot gids op den onbekenden weg en gaaft Gij hun een onschadelijke zon voor een gastvrij verblijf<note n="1687">Exod. XIII 21: veelzijdige tegenstelling tusschen de Egyptenaren in XVII 2 en de Israëlieten. Aan dezen gaf God de vuurzuil tot gids en lichtbaak bij nacht op onbekende wegen, en over dag maakte Hij de zon onschadelijk door de wolkzuil, zoodat zij een gastvrij verblijf hadden in het woeste en vreemde land.</note>.</verse>

<verse osisID="Wis.18.4"> Wel waren genen waardig om van licht beroofd te worden en de gevangenschap der duisternis te verduren, zij die uwe zonen gevangen hielden, door wie het onvergankelijk licht der Wet<note n="1688">Volgens het beginsel in XI 17 opgezet kwam ook thans weder de straf overeen met den aard der zonde. Het licht der Wet wordt onvergankelijk genoemd in tegenstelling met hetgeen de Egyptenaren moesten missen, de zon, die elken dag ondergaat (Is. II 1 volg.; Mich. IV 1 volg.; Tob. XIII 12). Het Gr. ‘mellein’, eene omschrijving van den toekomenden tijd, wordt soms in Vulg. vertaald door ‘incipere’.</note> aan de wereld zou gegeven worden.</verse>

<verse osisID="Wis.18.5"> Toen zij besloten hadden der gerechtigen kinderen te dooden, en één kind was te vondeling gelegd en gered tot hunne straf, hebt Gij eene menigte kinderen weggerukt en hen gezamenlijk doen omkomen in een geweldig water<note n="1689">Eén kind, Moses, gered (Exod. II 5) om te dienen als Gods werktuig bij de straf der Egyptenaren. Hier wordt herinnerd aan den dood der eerstgeborenen (Exod. XII 29) en den ondergang van het Egyptische leger in de Roode Zee (Exod. XIV 28).</note>.</verse>

<verse osisID="Wis.18.6"> Die nacht nu was aan onze vaderen te voren bekend, opdat zij, zeker wetende op welke eeden zij vertrouwd hadden, kalmer van gemoed zouden zijn<note n="1690">Door het woord van Moses (Exod. XI 4, 5) aan de Israëlieten bekend, opdat zij door de vervulling dezer voorspelling zouden overtuigd worden van de zekerheid der beloften, waarbij God hun onder eede het bezit van Chanaän had toegezegd.</note>.</verse>

<verse osisID="Wis.18.7"> Zoo werd door uw volk verwacht de redding der gerechten en de ondergang der boozen.</verse>

<verse osisID="Wis.18.8"> Want gelijk<note n="1691">Waarschijnlijker is de andere Gr. lezing: ‘waarmede Gij de vijanden hebt gestraft, daarmede’ enz.; de dood der eerstgeborenen was eene straf voor de Egyptenaren en het middel om de Israëlieten te bevrijden.</note> Gij de tegenstanders hebt gestraft, zoo hebt Gij ons tot U geroepen en verheerlijkt.</verse>

<verse osisID="Wis.18.9"> Want in het verborgen offerden de gerechtige kinderen der vromen en stelden één van zin de wet der gerechtigheid vast, dat de gerech- ten gelijkelijk èn lief èn leed zouden deelen, en reeds bezongen zij den lof der vaderen<note n="1692">Vs. 8 b wordt bewezen in v. 9; V. 8 a in v. 10. In het verborgen, Exod. VIII 26, XII 46, in hunne huizen, offerden de gerechtige kinderen der vromen, aartsvaders, aan wie God de redding had beloofd, het paaschlam, en stelden zich tot heilige wet om èn lief èn leed te deelen, en reeds vóór den uittocht (zie volgende noot) bezongen zij den lof hunner voortreffelijke aartsvaders, aan wie God de beloften had gedaan. Om de tegenstelling met v. 10: ‘weeklagen over de beweende kinderen’ is deze vertaling beter dan: ‘zij zongen de lofliederen hunner vaderen’. Misschien las men oorspronkelijk: Terwijl de vaderen reeds lofliederen zongen, galmde tegen enz. (v. 10).</note>.</verse>

<verse osisID="Wis.18.10"> Daartegen echter galmde der vijanden wanluidend geschrei<note n="1693">Nog scherper is de tegenstelling tusschen v. 9 en 10 in Gr.: ‘de Israëlieten (“proanamelpontes”) zongen eerst den lof der vaderen, en als weergalm daarvan (“antêchei”) klonk der vijanden’ enz. Exod. XI 6, XII 30.</note> en werd een roerend weeklagen over beweende kinderen gehoord.</verse>

<verse osisID="Wis.18.11"> Met een gelijke straf werden slaaf en meester getuchtigd, en de man uit het volk leed hetzelfde als de koning<note n="1694">Exod. XI 5, XII 29.</note>.</verse>

<verse osisID="Wis.18.12"> Gezamenlijk hadden dan allen aan een gelijksoortigen dood dooden zonder tal. Want zelfs voor het begraven waren de levenden niet toereikend; omdat in één oogenblik het edelste in hun geslacht omkwam.</verse>

<verse osisID="Wis.18.13"> Want aan alles ongeloovig gebleven vanwege de tooverkunsten, beleden zij echter dan voor het eerst, bij de verdelging der eerstgeborenen, dat dit Gods volk was<note n="1695">Hoe zwaar de straf van v. 12 was, blijkt uit de gevolgen: Terwijl de Egyptenaren den vinger Gods niet hadden erkend in de voorafgaande plagen, omdat de toovenaars ze nabootsten, kwamen zij thans tot beter inzicht, zij beleden (naar Gr.:) dat het volk Gods zoon was (Exod. IV 22 volg.), door Israël te laten uittrekken.</note>.</verse>

<verse osisID="Wis.18.14"> Toen immers een rustig zwijgen alles omgaf, en de nacht in zijn loop het midden zijner baan had bereikt,</verse>

<verse osisID="Wis.18.15"> wierp zich uw almachtig woord uit den hemel van den koninklijken troon als een verwoede krijger neder midden in het land des verderfs<note n="1696">Uw almachtig woord, uw bevel van den dood der eerstgeborenen, uitgevoerd en voorgesteld door den verderfengel; vgl. I Par. XXI 16. De H. Kerk past deze woorden toe op de Menschwording van Gods Woord.</note>,</verse>

<verse osisID="Wis.18.16"> als een scherp zwaard uw on- herroepelijk bevel dragende<note n="1697">Het Gr. kan ook beteekenen: ‘een scherp zwaard dragende (namelijk) uw stellig bevel’. Tot den hemel reikte hij in zijn ontzagwekkende reuzengestalte.</note>, en daar staande vervulde hij alles met den dood en tot den hemel reikte hij staande op de aarde.</verse>

<verse osisID="Wis.18.17"> En terstond schrikten akelige droomgezichten hen op, en angsten overvielen hen onverhoeds.</verse>

<verse osisID="Wis.18.18"> En de eene stortte hier, de andere daar halfdood neder en maakte de reden, waarom hij stierf, bekend<note n="1698">Geheel deze beschrijving van v. 6-19 is eene dichterlijke uitbreiding van Exod. XII 29, 30 ‘Mortis’ in Vulg. is ontstaan door dubbele vertaling.</note>.</verse>

<verse osisID="Wis.18.19"> Want de droomen, die hen verontrustten, hadden dit te voren aangeduid, opdat zij niet, zonder te weten, waarom zij leed verduurden, zouden omkomen.</verse>

<verse osisID="Wis.18.20"> Wel greep destijds ook de gerechtigen de aanvechting des doods aan<note n="1699">Eene opwerping: niet altijd bestond die tegenstelling tusschen het lot der Egyptenaren en dat der Israëlieten. Daarop wordt geantwoord in v. 20 volg.: die straf duurde niet lang, was slechts eene proeve (v. 25), door Aärons voorspraak was de gramschap spoedig bedaard. Teistering, Gr. ‘slachting’, bij het oproer van Core, Dathan en Abiron, Num. XVI.</note> en kwam er in de woestijn eene teistering der menigte; maar niet lang hield uwe gramschap aan.</verse>

<verse osisID="Wis.18.21"> Want een man zonder blaam haastte zich te smeeken voor het volk, en voerende het schild zijner bediening, gebed en verzoening door reukwerk aanbiedende, weerstond hij den toorn en maakte een einde aan de ellende, toonende dat hij uw dienaar was<note n="1700">Want Aäron haastte zich te smeeken (Gr.: ‘te kampen’, d.i. als voorvechter tegen den kastijder, v. 22) voor het volk, en voerende het schild zijner bediening, de wapenen aan zijn priesterambt eigen, de macht, die zijn priesterschap hem aan de hand gaf (zooals v. 23 volg. verklaren), namelijk het gebed en het reukoffer ter verzoening, maakte hij een einde aan de ellende (Num. XVI 46), daardoor toonende tegen de bewering van Core enz. (Num. XVI 3), dat hij uw wettige hoogepriester was.</note>.</verse>

<verse osisID="Wis.18.22"> En hij bedwong de woelingen niet door lichaamskracht, noch met geweld van wapenen, maar door zijn woord onderwierp hij zijn kweller, door aan der vaderen eeden en verbond te herinneren<note n="1701">Hij bedwong de woelingen, of zegevierde over de zonde van oproer en haar gevolg; in plaats van ‘ochlon’, het oproer, las men oorspronkelijk misschien ‘cholon’, den toorn. Zijn kweller, Gr. ‘den kastijder’, den engel des verderfs of de plaag, als persoon voorgesteld. Door zijn woord, zijn gebed, en door te herinneren aan Gods verbond, onder eede bevestigd.</note>.</verse> 


<verse osisID="Wis.18.23"> Want toen de dooden reeds bij hoopen op elkander waren gevallen, plaatste hij zich in het midden en stuitte de woede en sneed den weg af, die naar de levenden leidde.</verse>

<verse osisID="Wis.18.24"> Want in den tabbaard, dien hij droeg, was de gansche wereld, en der vaderen roem was op de vier rijen steenen gegrift en uwe Majesteit op den diadeem van zijn hoofd gegraveerd<note n="1702">De plaag werd afgeweerd niet door gebed en reukoffer als zoodanig (v. 21 volg.), maar als zijnde opgedragen door hem, die gekleed was met het hoogepriesterlijk gewaad, door den hoogepriester, aangesteld als middelaar; zoodoende werd tegenover Core Aäron's waardigheid door God bevestigd (v. 24 volg.). In den tabbaard was de geheele wereld (in Arm. en Syrohex.: ‘op den tabbaard was het geheele versiersel’) zinnebeeldig voorgesteld; zie Exod. XXVIII 31 volg.; volgens Flav. Jos. was het linnen een zinnebeeld van de aarde, de blauwe kleur van den hemel, de granaatappelen van den bliksem, de schelletjes van den donder; Philo meent, dat door de blauwe kleur de lucht, het water door de granaatappelen, de aarde door de bloemen en de harmonie van het heelal door de schelletjes wordt afgebeeld. Aäron trad dus hier op als vertegenwoordiger der wereld; door het borstschild (Exod. XXVIII 15 volg.) met de roemrijke namen der twaalf zonen van Jacob deed hij zich voor als bondspriester van het uitverkoren volk; door het opschrift op den diadeem ‘Heilig den Heer’ (Exod. XXVIII 36) werd hij gekenmerkt als bijzondere dienaar Gods.</note>.</verse>

<verse osisID="Wis.18.25"> Hiervoor week de verderver<note n="1703">Zie noot 17 en 18. Voldoende voor de kastijding der schuldigen en de verbetering der levenden.</note> en werd hij bevreesd; want alleen de proeve der gramschap was voldoende.</verse>

</chapter>

<chapter osisID="Wis.19">
 

<title type="chapter">Hoofdstuk XIX.</title><p>Tegenstelling tusschen de verstokte Egyptenaren, omkomende in de golven, en de Israëlieten, die de Roode Zee doortrokken (v. 1-.5 De schepselen werkten wonderbaar mede ten gunste van Israël, tot kastijding der Egyptenaren (v. 6-.12 Dezen toch hadden erger dan Sodoma de gastvrijheid geschonden (v. 13-.16 Korte herhaling van Gods wonderen (v. 17-.20</p>


<verse osisID="Wis.19.1"> Over de goddeloozen echter kwam tot het einde toe gramschap zonder mededoogen. Te voren immers wist Hij ook wat zij doen zouden<note n="1704">De straf der Israëlieten was eene kortstondige proef (XVIII 20, 25), maar over de Egyptenaren kwam Gods gramschap tot het einde toe, d.i. voortdurend en in den hoogsten graad bij den ondergang in de Roode Zee (v. 4). Gods gramschap bleef op de Egyptenaren, omdat hunne bekeering (XVIII 13) niet oprecht was; God voorzag, dat zij in de toekomst de Israëlieten weder zouden vervolgen.</note>;</verse> 


<verse osisID="Wis.19.2"> nadat zij namelijk<note n="1705">Gr.: ‘dat zij namelijk, nadat...., berouw zouden krijgen en hen nazetten’.</note> hun hadden toegestaan heen te trekken en met grooten aandrang hen hadden weggezonden, zetten zij door spijt gedreven hen achterna.</verse>

<verse osisID="Wis.19.3"> Inderdaad, terwijl het rouwbedrijf nog aan de hand was en zij weeklaagden bij de graven der dooden, vatten zij een ander onzinnig plan op, en die zij smeekende hadden uitgedreven<note n="1706">Exod. XII 33, 39.</note>, die achtervolgden zij als voortvluchtigen;</verse>

<verse osisID="Wis.19.4"> want tot dit uiterste dreef hen eene verdiende noodzakelijkheid<note n="1707">Eene noodzakelijkheid, die volgde uit en eene verdiende straf was voor hunne vrijwillige (v. 2: ‘zij vatten het plan op’) verhardheid; zie Exod. IV noot 16.</note>, en zij verloren de geheugenis van hetgeen was voorgevallen, opdat<note n="1708">Opdat hen de hoogste straf, de ondergang in de Roode Zee zou treffen (v. 5); zie Exod. IX 16. En zij verloren enz., Gr.: ‘en deed hen hetgeen er gebeurd was vergeten, opdat zij de kastijding, die nog aan de plagen ontbrak, ten volle zouden ondergaan’.</note> de bestraffing zou aanvullen wat aan de kwellingen nog ontbrak,</verse>

<verse osisID="Wis.19.5"> en opdat uw volk wonderbaar zou doortrekken, zij echter een ongewonen dood zouden vinden.</verse>

<verse osisID="Wis.19.6"> De gansche schepping toch werd in haren aard opnieuw hervormd, en stond ten dienste aan uwe bevelen<note n="1709">Opnieuw, Syr., Arab., AEthiop. en Syrohex. vertalen: ‘van boven’, d.w.z. door God. Het wonderbare in den doortocht der Roode Zee wordt nader verklaard: alle schepselen droegen daartoe bij door verandering hunner natuur, door eene herschepping als het ware, en zij gehoorzaamden aan uwe bevelen, Gr. ‘aan hunne opdracht’.</note>, opdat uwe kinderen zouden behouden worden zonder letsel.</verse>

<verse osisID="Wis.19.7"> Want de wolk overschaduwde hunne legerplaats, en waar te voren water was, kwam het droge land te voorschijn, en in de Roode Zee een weg zonder hindernis, en een groenend veld uit de geweldige diepte<note n="1710">Vier voorbeelden van die hervorming v. 7: de wolk, droog land, een weg, een groenend veld. De wolk gaf licht voor de Israëlieten, duisternis voor de Egyptenaren, Exod. XIV 19; groenend veld, eene dichterlijke uitbreiding.</note>,</verse>

<verse osisID="Wis.19.8"> waardoor het geheele volk over- trok, gedekt door uwe hand en aanschouwende uwe wonderen en teekenen.</verse>

<verse osisID="Wis.19.9"> Want<note n="1711">Want, dat God wonderen voor Israël gewrocht had, bleek uit de vreugde en dankbaarheid van het volk. Gingen zij ter weide; anderen lezen: ‘hinnikten zij’.</note> als rossen gingen zij ter weide, en als lammeren huppelden zij, U, Heer, verheerlijkende, die hen hadt bevrijd.</verse>

<verse osisID="Wis.19.10"> Indachtig immers waren zij nog hetgeen tijdens hunne vreemdelingschap was gebeurd, hoe de aarde, in plaats van dieren te telen, muggen voortbracht en de stroom in plaats van visschen eene menigte kikvorschen opwierp<note n="1712">Hunne vreugde werd nog verhoogd door de herinnering aan de plagen, die Egypte hadden getroffen: in plaats van andere dieren scheen de aarde slechts muggen voort te brengen; anderen vertalen Gr.: ‘hoe in plaats van de (gewone) teling door dieren, de aarde (het stof) muggen voortbracht’, Exod. VIII 17.</note>.</verse>

<verse osisID="Wis.19.11"> En ten laatste zagen zij een nieuw geslacht van vogelen, toen zij, gedreven door begeerlijkheid, spijzen van lekkernij hadden gevraagd.</verse>

<verse osisID="Wis.19.12"> Want ter bevrediging van hun verlangen stegen voor hen kwakkelen op uit de zee<note n="1713">Kwakkelen, die de wind aanvoede van de zeezijde (Num. XI 31); zie XI 5.</note>. En de kwellingen overvielen de zondaars niet zonder voorafgaande teekenen door het geweld van bliksemslagen<note n="1714">Bliksemslagen, Ps. LXXVI 17 volg., vgl. Exod. XIV 24 volg. De samenhang is als volgt: In tegenstelling met v. 12 a bracht de zee voor de zondaars, de Egyptenaren, ondergang, maar niet zonder eene laatste waarschuwing Gods door bliksemslagen; hun ondergang was dus wel rechtmatig, door eigen schuld.</note>; rechtmatig toch leden zij overeenkomstig hunne boosheden.</verse>

<verse osisID="Wis.19.13"> Want afschuwelijk schonden zij de gastvrijheid; die anderen toch namen onbekenden bij hunne aankomst niet op, zij echter brachten weldoende gasten tot slavernij<note n="1715">Het bewijs dat de straf der Egyptenaren rechtmatig (v. 12) was: Zij schonden de gastvrijheid erger dan de bewoners van Sodoma, die onbekenden niet gastvrij ontvingen (Gen. XIX 1 volg.), terwijl de Egyptenaren gastvrienden verdrukten, die hunne weldoeners waren, omdat Joseph Egypte had gered van den hongersnood. Uit de omstandigheid, dat de Egyptenaren door bliksemstralen werden gestraft (v. 12) neemt de schrijver eene aanleiding om hen te vergelijken met de bewoners van Sodoma, die eveneens door hemelvuur werden gestraft. Volgens zijne gewoonte verzwijgt hij hun naam, omdat zij bij uitstel door hunne schending der gastvrijheid berucht waren, terwijl zij voldoende worden aangeduid in v. 16 (‘een ieder zocht naar den ingang zijner deur’) vergeleken met Gen. XIX 11.</note>.</verse> 


<verse osisID="Wis.19.14"> En dit niet alleen, maar ook eene andere verschooning was er voor genen; want ze ontvingen met tegenzin de vreemdelingen.</verse>

<verse osisID="Wis.19.15"> Zij echter kwelden hen, die ze met blijdschap hadden ontvangen en die dezelfde rechten hadden genoten, met de wreedste pijnen<note n="1716">Verschooning voor Sodoma in vergelijking met de Egyptenaren, omdat genen met tegenzin (Gr.: ‘vijandig’) die vreemdelingen ontvingen (v. 14); dezen echter verdrukten gastvrienden, die zij met blijdschap hadden ontvangen (Gen. XLV en XLVII) en aan wie ze gelijke rechten hadden toegekend door hun het land Gessen als woonplaats aan te wijzen (v. 15). Waarschijnlijk is de oorspronkelijke Gr. lezing vragenderwijze: ‘En dat niet alleen, maar zal er wel verschooning voor dezen (de Egyptenaren in Gods oordeel) zijn, daar genen (van Sodoma) vreemdelingen vijandig ontvingen (en toch reeds zoo zwaar werden gestraft), dezen echter degenen, die zij met feestelijkheden hadden opgenomen en die reeds van dezelfde rechten met hen deelgenooten waren geworden, door zwaren arbeid afmatten?’</note>.</verse>

<verse osisID="Wis.19.16"> Maar zij werden met blindheid geslagen<note n="1717">Blindheid, die in het volgende verslid wordt verklaard: eene zoo dikke duisternis, dat een ieder moest zoeken naar zijne eigene deur (zie XVII). In andere lezingen: ‘van zijne (des gerechtigen, Lot) deur’, vgl. Gen. XIX 11.</note> (gelijk genen aan de deur des gerechtigen), toen zij in plotselinge duisternis werden gehuld en een ieder den ingang zijner deur zocht.</verse>

<verse osisID="Wis.19.17"> Inderdaad, als de elementen met elkander worden verwisseld, (is het) als (wanneer) op een snarenspeeltuig de toon der wijze veranderd wordt, terwijl toch alles zijn toon behoudt, gelijk duidelijk is op te maken uit deze beschouwing<note n="1718">Inderdaad: het wezen dier wonderen (v. 6) wordt door eene vergelijking verklaard. Naar Gr.: ‘Want de elementen, die met elkander verwisseld worden, zijn als op eene harp de tonen van het (maat)lied, die van naam veranderen, terwijl toch alles blijft in den toon (volgens eene betere lezing); hetgeen (welke overeenkomst) duidelijk is op te maken uit de beschouwing van het gebeurde (als blijkt uit het volgende)’. De zin is: door de wonderen wordt de orde in de natuur niet verstoord, gelijk de overzetting in een anderen toon het karakter eener melodie niet verandert.</note>.</verse>

<verse osisID="Wis.19.18"> Landdieren werden in waterdieren veranderd, en zwemdieren gingen op het land over<note n="1719">Een overzicht van de hoofdtrekken der beschikkingen van de goddelijke Voorzienigheid in dit boek beschreven; in begeestering teekent de schrijver met stoute beelden de verandering der elementen. Landdieren enz. eene zinspeling op den doortocht der Israëlieten met hunne kudden door de Roode Zee, en op de plaag der kikvorschen, opstijgende uit den stroom (v. 10; Exod. VIII 1 volg.). Anderen vertalen: ‘Wat eigen is aan land werd veranderd in iets aan water eigen’ en verklaren dit met weinig grond: het land van Sodoma (v. 16) werd water, of met de Syr. vertaling: de woestijn werd eene waterbron (Ps. CXIII 8).</note>.</verse> 


<verse osisID="Wis.19.19"> Het vuur overtrof in het water zijne eigene kracht<note n="1720">Zie XVI 19.</note>, en het water vergat zijn blusschend vermogen<note n="1721">Zie XVI 17.</note>.</verse>

<verse osisID="Wis.19.20"> Daarentegen beschadigden de vlammen niet het vleesch van tengere dieren, die er zich in bewogen<note n="1722">Zie XVI 18.</note>, en smolten niet de voortreffelijke spijze, die licht smeltbaar was als ijs<note n="1723">Zie XVI 22 volg.</note>. Want in alles hebt Gij, Heer, uw volk groot gemaakt en verheerlijkt en niet verloochend, daar Gij te allen tijde en in alle oorden hun ter zijde stondt<note n="1724">In alles enz.: daarom zal God nu ook zijn volk niet verlaten in de vervolgingen (zie de Inleiding). Volgens sommigen is dit boek niet geheel afgewerkt of het slot verloren gegaan; maar het vervolg van Israël's geschiedenis valt niet zoozeer binnen het bestek van dit boek (zie de Inleiding).</note>.</verse>


</chapter>
</div>
<div canonical="true" osisID="Sir" type="book">
		<title short="Ecclesiasticus" type="main">Het boek Ecclesiasticus</title>
		<title>Inleiding</title>
<p><hi type="bold">Jesus, Sirach's zoon</hi>, is volgens al de oude vertalingen en de eensluidende Joodsche en Christelijke overlevering de naam van den schrijver van dit boek, het laatste onder de boeken der Wijsheid. Daarentegen noemt de onlangs ten deele teruggevonden Hebreeuwsche tekst van het werk op drie plaatsen niet <hi type="italic">Jesus,</hi> maar <hi type="italic">Simeon, den zoon van Jesus,</hi> als schrijver<note n="1725">L 27: ‘Wijze onderrichting.... van Simeon, den zoon van Jesus, den zoon van Eleazar - Sira's zoon’. Verder in twee onderschriften aan het einde van het boek: ‘Tot zoover de woorden van Simeon, den zoon van Jesus, die genoemd wordt Sira's zoon’, en: ‘Wijsheid van Simeon, den zoon van Jesus, den zoon van Eleazar - Sira's zoon’. Dit laatste onderschrift werd waarschijnlijk aan L 27 ontleend.</note>, blijkbaar echter ten gevolge eener vergissing, door een afschrijver op de eerste der drie bedoelde plaatsen begaan<note n="1726">Vermoedelijk misleid door L 24 a (Hebr.): ‘Gestadig zij zijne liefde met Simeon’, schreef hij v. 27 b: ‘Simeon, den zoon van Jesus’, in plaats van Jesus, den zoon van Simeon’. De verkeerde volgorde hier leidde tot dezelfde fout in de twee onderschriften. Het eerste van deze komt ook in de Syrische vertaling voor, maar daar juist.</note>. Die vergissing is intusschen geen reden om in twijfel te trekken wat  die plaatsen, goed gelezen, ons zeggen, dat de vader van Jesus Simeon zijn grootvader Eleazar heette<note n="1727">Ook de Syrische vertaling en verschillende handschriften der Grieksche hebben LI 30 den naam van den vader (Simeon), en sommige gedrukte uitgaven der Septuagint L 27 dien van den grootvader (Eleazar).</note>. <hi type="italic">Sirachzoon</hi> was dan zijn familienaam.</p>
<p>De tijd, waarin hij leefde, kan met voldoende zekerheid worden bepaald, al werd daarover tot dusverre niet weinig getwist.</p>
<p>Een zeker uitgangspunt voor ons onderzoek verschaft ons alvast de kleinzoon van Jesus, die zijn werk in het Grieksch vertaalde<note n="1728">Hij was bepaaldelijk een kleinzoon, niet, gelijk sommigen gissen, een verre nazaat van Jesus. Hij noemt Jesus zijn pappos. Dat woord beteekent in het enkelvoud steeds ‘grootvader’, vooral grootvader van moeders kant. Alleen in het meervoud en verbonden met een synonieme uitdrukking wordt het in den wijderen zin van ‘voorouders’ gebezigd.</note>. In de Voorrede op die vertaling toch zegt deze van zich zelf dat hij <hi type="italic">in het acht en dertigste jaar onder koning Euergetes</hi> (grondtekst), d.i. in diens 38<hi type="super">ste</hi> regeeringsjaar<note n="1729">Zie de Voorrede noot 10.</note>, in Egypte was gekomen. Daar er nu twee Egyptische koningen geweest zijn, die den bijnaam Euergetes voerden, Ptolemeüs III en Ptolemeüs VII, schijnt dat bericht, op den eersten blik zoo eenvoudig en ondubbelzinnig, toch dubbelzinnig te zijn. Maar die schijn verdwijnt, zoo men zich herinnert dat Ptolemeüs III slechts 25 jaren (247-222) regeerde en dus niet de bedoelde koning Euergetes kan zijn. Ptolemeüs VII echter, die van het jaar 170 af mederegent was van Ptolemeüs VI en eerst in 117 stierf, droeg den koningstitel langer dan 38 jaren. In zijn 38<hi type="super">ste</hi> regeeringsjaar, dat omstreeks het jaar 132 valt, kwam dus de kleinzoon van Jesus, die toen blijkbaar geen kind meer was (zie de Voorrede), in Egypte. Zijn grootvader moet dus geleefd hebben <hi type="italic">in de eerste helft der tweede eeuw v.Chr.</hi> Waarschijnlijk viel zijne jeugd nog in de derde eeuw.</p>
<p>Na dit te hebben vastgesteld vragen wij of niet Sirachzoon zelf ons iets over zijne eeuw verraadt. Op die vraag geeft ons vooral L 1-23 een bevestigend antwoord, voor ons onderzoek van groote beteekenis. Daar toch blijkt, dat Sirachzoon een jongere tijdgenoot was van een befaamd hoogepriester, met name Simon. Diens voormalig luistervol optreden bij de plechtige offeranden schildert hij v. 5-23 op grond van den machtigen indruk, dien hij als ooggetuige in vroeger jaren daarvan had ontvangen. Intusschen schijnt ook dit feit weder voor ons niet te zijn van ondubbelzinnigen aard. Want gelijk zooeven twee koningen van gelijken naam worden ook hier twee gelijknamige hoogepriesters in het geding gebracht, te weten Simon I, de Gerechte (zie Flav. Jos. Ant. XII 2, 5), en Simon II (Ant. XII 4, 10). Maar ook thans weder verdwijnt onze twijfel bij nader onderzoek. Simon de Gerechte immers bekleedde volgens de gewone berekening de hooge waardigheid tijdens <hi type="italic">het einde der vierde en den aanvang der derde eeuw</hi>, Simon II echter zeker <hi type="italic">tot kort vóór het einde der derde eeuw.</hi> Sirachzoon kan dus naar het besproken bericht van zijn kleinzoon geen tijdgenoot geweest zijn van den eerste, wel echter van den tweede. Deze is dus de door hem verheerlijkte hoogepriester.</p> 
<p>Op treffende wijze zien wij die gevolgtrekking bevestigd, zoo wij hetgeen Sirachzoon ons over de gebeurtenissen en tijdsomstandigheden van Simon's hoogepriesterschap mededeelt vergelijken met hetgeen Flavius Josephus Ant. XII 3, 3 en 4 verhaalt.</p>
<p>Hooren wij eerst Sirachzoon. In zijn reeds genoemd lofgedicht op Simon (L 1-23) herdenkt hij vooreerst de in diens dagen tot stand gekomen herstelling van tempel en stadsmuur<note n="1730">Zie L noot 1 v. 1-8 in hun vermoedelijk oorspronkelijken vorm.</note>, daarna roemt hij hem, ‘die zorg had voor zijn volk vanwege den roover en zijne stad vrijwaarde tegen den vijand’, en laat dan de schildering van Simon's optreden bij den plechtigen tempeldienst volgen. Uit die schildering blijkt ten duidelijkste, dat de Joden toen ten tijde in onbelemmerde vrijheid en met grooten luister hun eeredienst uitoefenden.</p>
<p>Leggen wij daarnaast wat Flavius Josephus op bovengenoemde plaats verhaalt<note n="1731">Zie L noot 1 uitvoeriger en ten deele woordelijke mededeelingen uit de bedoelde plaats.</note>. Nadat Antiochus de Groote bij de bronnen van den Jordaan den Egyptischen veldheer Scopas verslagen had - bedoeld is de slag van Paneas in 198 - onderwierpen zich de Joden vrijwillig aan hem en hielpen hem in allen deele. - Blijkbaar duchtten zij dat de overwinnaar anders zou komen als <hi type="italic">een roover</hi> en Jerusalem zou plunderen - Om nu de Joden te beloonen voor hunne onderwerping en hulp, gelastte Antiochus zijnen veldheer Ptolemeüs, <hi type="italic">het verwoeste Jerusalem te herbouwen</hi> en aan de bewoners der stad alles in ruime mate te verstrekken wat zij bij de hun uitdrukkelijk verleende <hi type="italic">volle vrijheid van godsdienst</hi> zouden behoeven <hi type="italic">om den tempel te herstellen en hun eeredienst met al den gewenschten luister te vieren.</hi></p>
<p>Meer dan treffend is, naar men ziet, de overeenstemming van dit verhaal met hetgeen wij bij Sirachzoon lezen. Al noemt Flavius Josephus hier Simon niet, toch maakt zijn verhaal den indruk dat hij de gebeurtenissen en toestanden uit diens hoogepriesterschap op het oog heeft, welke Sirachzoon herdenkt. De twee verhalen grijpen als het ware in elkander en vullen elkander aan. Zoo werpt, om slechts dit ééne te noemen, wat Sirachzoon bedektelijk te verstaan geeft als hij zegt: ‘Hij die zorg droeg voor zijn volk <hi type="italic">vanwege den roover</hi> en <hi type="italic">zijne stad vrijwaarde tegen den vijand</hi>’ een helder licht op het verhaal van Josephus. Blijkbaar was het de befaamde hoogepriester, die door zijn groot gezag priesters en volk had weten te bewegen, om de partij van den Syriër te kiezen. Zelfs kan men aannemen dat hij, gelijk de hoogepriester Jaddus ten tijde van Alexander den Groote (Fl. Jos. Ant XI 8, 4-5), de middelaar geweest is tusschen zijn volk en den naderenden geweldenaar. Dat maakt het volkomen begrijpelijk, waarom deze naar het verhaal van Josephus aan de Joden volle vrijheid van godsdienst verzekerde en zulk eene zorg en vrijgevigheid aan den dag legde voor het herstel van den tempel en den luister van den eeredienst. Wanneer wij eindelijk daarbij nog bedenken dat in die veel bewogen en voor de Joden zoo ongelukkige tijden geen tweede tijdperk, hoe kort ook, valt aan te  wijzen, waarin alles dat geschieden kon wat èn Sirachzoon èn Josephus als feitelijk geschied verhalen, dan moeten wij aannemen dat beiden op een en hetzelfde tijdperk doelen.</p>
<p>Tegenover dit resultaat legt een tijdrekenkundig bezwaar, voortvloeiende uit de onzekerheid van het tijdperk van Simon's pontificaat in verband met den duur der overige pontificaten na de Babylonische gevangenschap, weinig gewicht in de schaal. Velen namelijk laten Simon II vóór of juist in het jaar 198 sterven, terwijl hij in onze onderstelling nog eenige jaren na 198 (slag van Paneas) moet geleefd hebben.</p>
<p>Het is bekend dat Onias III, de zoon en opvolger van Simon II, in het jaar 175 (of 174) door Jason werd verdrongen (II Mach. IV 7-10). Nu schrijft het Chronicum Paschale aan Onias 24 bestuursjaren toe, Eusebius zelfs 34. Zoo zou de dood van Simon in het jaar 199/8 of zelfs in 209 vallen. Daartegenover zou op te merken zijn dat Syncellus slechts 11 jaren aan Onias toekent, wat voor het einde van Simon het jaar 186/5 zou geven. Het cijfer van het Chronicum Pasch. is echter wel het meest waarschijnlijke. Doch daar Onias ook na zijne onwettige ontzetting nog op de openbare zaken invloed uitoefende (II Mach. IV 33) en Jason en diens opvolger Menelaüs meer het heidendom dan den Joodschen godsdienst bevorderden, is het vermoeden niet ongegrond dat Onias door de rechtgeloovige Israëlieten tot aan zijn dood toe als de wettige hoogepriester is beschouwd. Onias nu werd vermoord kort vóór of in het jaar 170 (ald. v. 34; vgl. V 1 met I Mach. I 21). Zoo wij nu de vermoedelijke 24 jaren van Onias' hoogepriesterschap laten eindigen in het jaar 170, dan komen wij aan het jaar 194 als vermoedelijk begin van het hoogepriesterschap van Onias en als einde van dat zijns vaders Simon II.</p>
<p>Deze Simon is dezelfde, die volgens het geloofwaardige verhaal van het (apocriefe) ‘derde Boek der Machabeën’ door zijn gebed bewerkte dat de Egyptische koning Ptolemeüs IV Philopator belet werd in zijne poging om het heiligdom in den tempel binnen te treden. Dit voorval had plaats in het jaar 217, na den slag bij Raphia, waarin Ptolemeüs Antiochus den Groote had overwonnen. Zoo wij nu aannemen dat het hoogepriesterschap van Simon II eindigde in 194 en voor den duur daarvan met Eusebius 24 jaar stellen (het Chron. Pasch. heeft 22, Syncellus 20 jaar), dan komen wij voor het begin daarvan op het jaar 218. Hoe het ook zij, door deze gegevens is de tijd van Simon's hoogepriesterschap tamelijk nauwkeurig bepaald, en de waarschijnlijkheid van de onderstelling, dat de jaren 198-195 binnen zijn bestuur vallen, kan niet worden geloochend<note n="1732">Bovenstaande tijdsbepalingen ontleenen wij aan eene schriftelijke mededeeling van onzen medewerker D.A.W.H. Sloet. Voor den belangstellenden lezer laten wij hier volgen wat hij ons verder nog mededeelt aangaande de chronologie van de hoogepriesters na de ballingschap. Wanneer men, uitgaande van het jaar 218 als het eerste jaar van Simon II, de best gewaarborgde cijfers uit bovengemelde bronnen samenstelt en bij dat jaar optelt, dan komt men tot het verrassende resultaat, dat het pontificaat van Josue, den eersten hoogepriester na de ballingschap, begint in het jaar 516, d.i. het zesde jaar van Darius Hystaspis. In dat jaar ‘voltooiden zij het huis Gods op den derden dag der maand Adar’ (I Esdr. VI 15). Dat men van dat tijdstip af de ambtsjaren van Josue behoort te tellen, geeft v. 16-18 ald. niet onduidelijk te verstaan. Tot dusverre liet men die geregeld beginnen in het eerste jaar na den terugkeer uit de ballingschap onder Cyrus, d.i. omstreeks 536, en dan stootte men met de overgeleverde cijfers op een tekort van omstreeks 20 jaar, zoodat men aan die cijfers gewoonlijk alle historische waarde ontzegde. Die cijfers schijnen echter op goede oude bronnen terug te gaan. Want wanneer men, van het jaar 516 uitgaande, met behulp van die cijfers den tijd der afzonderlijke pontificaten berekent, dan ontdekt men het nog meer verrassende verschijnsel, dat de van elders bekende en behoorlijk gestaafde gelijktijdigheden van verschillende hoogepriesters met koningen van naburige landen (synchronismen) door de verkregen jaartallen alle bevestigd worden - iets waarnaar men vroeger vergeefs zocht -, zoodat die jaartallen zeker ongeveer juist moeten zijn. Ziehier een lijstje van deze pontificaten met hunne waarschijnlijke aanvangsjaren en de historische synchronismen.516 Josue, kleinzoon van Saraia, die in 587 gedood werd (Jer. LII 24 27).484 Joakim, zijn zoon.448 Eliasib, zijn zoon. Onder Nehemias (445 - omstr. 425).414 Joiada, zijn zoon.378 Johanan, zijn zoon. Onder Artaxerxes III Ochus (358-338), zie Flavius Josephus Ant. XI 7, 1. Volgens eene niet geheel onwaarschijnlijke meening kwam Esdras eerst onder dezen Artaxerxes (352); dan is Johanan van I Esdr. X 6 de toenmalige hoogepriester.346 Jaddua (Jaddus), zijn zoon. Onder Darius III Codomannus (335-332) en Alexander den Groote (332), Flav. Jos. XI 7, 2 en 8, 4 en 5.326 Onias I, zijn zoon. Onder Areus I, koning van Sparta (309-265), zie I Mach. XII 7. Areus II, die in 257 op achtjarigen leeftijd stierf, kan niet bedoeld zijn; Onias III (Flav. Jos.) evenmin.305 Simon I de Rechtvaardige, zijn zoon.291 Eleazar, zijn broeder. Onder hem werd voor Ptolemeüs II Philadelphus (285-247) de Pentateuch vertaald, Flav. Jos. XII 2.276 Manasses, zijn oom.250 Onias II, zoon van Simon I. Onder Ptolemeüs III Euergetes (247-222), Flav. Jos. XII 4.218 Simon II, zijn zoon.</note>.</p> 
<p>Nog dringt zich eene tweede vraag aan ons op, de vraag namelijk, wanneer ongeveer Sirachzoon zijn werk schreef. Het antwoord valt niet moeilijk. Kort na 198 moeten de werken aan tempel en stadsmuur zijn uitgevoerd, welke Sirachzoon aan den tijd van Simon toeschrijft, en moet ook deze met den L 4-23 geschilderden luister en in onbelemmerde vrijheid den plechtigen offerdienst hebben verricht tot aan zijn dood toe<note n="1733">Sommigen meenen op grond van den Hebr. tekst van L 26 a: ‘gestadig zij zijne liefde met Simeon’, dat Simon, toen Sirachzoon zijn boek schreef, nog in leven was, maar als hoogepriester was afgetreden. Dat strijdt echter met het bericht van Flavius Josephus, dat Simon na zijn dood werd opgevolgd door zijn zoon. De Hebreeuwsche tekst van het vers is niet oorspronkelijk; zie L noot 11.</note>. Voor Sirachzoon lag een en ander, toen hij zijn boek schreef, reeds in een tamelijk ver verwijderd verleden. De breede schildering van Simon's luistervol optreden verraadt dat het met dien luister en met den ijver voor den godsdienst gedaan was. Er waren tijden gekomen van druk en nood. Daarvan getuigt zijn roerend smeeklied om bevrijding en herstel van Israël (XXXVI 1-19); daarvan getuigt ook de in hare kortheid zoo welsprekende bede, waarmede hij L 26 (naar den herstelden Hebreeuwschen tekst; zie L noot 11) de epiloog op den lof der vaderen besluit: ‘Gestadig zij met zijn volk zijne liefde, en <hi type="italic">in zijne dagen redde Hij ons</hi>’. Naar allen schijn valt de oorsprong van ons boek in de regeering van den beruchten Antiochus IV, in de dagen van Jason of Menelaüs (zie boven), niet lang dus na het jaar 175 v.Chr.</p>
<p>In dien voor het volk Gods zoo droevigen tijd was het voor de getrouwe Israëlieten meer dan ooit zaak, steeds de Wet voor oogen te houden, in hun geschiedboeken het verhaal te lezen van de groote dingen, welke de God des Verbonds in den loop der eeuwen voor zijn volk had gedaan, en troost en moed te putten uit de geschriften der profeten, die met zooveel beslistheid het naderend uur der verlossing voorspelden. Tot de getrouwen, die dit deden, behoorde Jesus Sirachzoon. Naar ons zijn kleinzoon in de Voorrede verzekert, ‘legde hij zich ijverig toe op het lezen van de Wet, de profeten en de andere door de vaderen overgeleverde boeken’<note n="1734">Zijne groote belezenheid in de Schrift blijkt voldoende hieruit, dat alleen in het teruggevonden gedeelte van den grondtekst van zijn werk niet minder dan 367 plaatsen kunnen worden aangewezen, in welke hij woorden en uitdrukkingen aan de Schrift ontleent.</note>, totdat hij, door Gods Geest gedreven, besloot ook zelf iets te schrijven ‘wat kon strekken tot <hi type="italic">wijsheid en tucht</hi>’. Aan gelegenheid om wijsheid op te doen en zich in tucht te oefenen had het hem niet ontbroken. Naar hij zelf toch uiidrukkelijk zegt of niet onduidelijk te verstaan geeft, had hij in zijn brandenden dorst naar wijsheid (LI 18) vele vreemde landen doorkruist, ten einde te onderzoeken wat er goeds en kwaads onder de menschen was (XXXIX 5). Was hij zoodoende met allerlei slag en stand van menschen in aanraking gekomen, bij voorkeur had hij toch met de grooten der aarde omgang gezocht en gevonden en blijkbaar werd hij door velen dezer als raadgever gewaardeerd en geëerd (XI 1, XX 29, 39. XXXII 13, XXXVIII 3, XXXIX 4). Brandend van liefde voor Israël gebruikte hij den zoo verkregen invloed zeker zooveel mogelijk tot leniging van den nood van zijn volk, dat ook vóór de komst van Antiochus IV op den troon van Syrië zeer zwaar beproefd werd. Maar daarbij geraakte hij, vermoedelijk door hofintriges, waaraan zijn tijd bijzonder rijk was, in groote moeielijkheden en kwam hij zelfs in het grootste levensgevaar, waaraan hij alleen door Gods hulp ontrukt werd (LI 1-17). Wat vervolging hij echter te verduren had en wat ellende hij over zijn volk zag komen, steeds wist hij zijn vertrouwen op zijn God en den God zijn volks te bewaren. En met en door dat vertrouwen op God behield hij ook ondanks alle leed en beproeving de hem eigene blijmoedigheid van geest, die gezonde levensvreugd, waarvan zijn werk op zoo vele plaatsen getuigt (zie b.v. XIV 11-17, XXXI 1-36, XXXII 7, 8, XL 20). Zoo werd de  jongeling van wijsgeerigen en dichterlijken aanleg, die in de vreeze des Heeren was opgegroeid en van kindsbeen af met al de wijsheid van Israël gevoed, door het harde leven beproefd en geschoold, zoodat hij als bejaard man bijzonder geroepen en geschikt scheen, om zijn volk te onderrichten <hi type="italic">in wijsheid en tucht.</hi></p>
<p>Met die woorden zinspeelt de kleinzoon van den schrijver blijkbaar op Prov. I 2 en kenmerkt daarmede zeer terecht het werk zijns grootvaders als aan het Boek der Spreuken naar inhoud en strekking verwant. Met dit, of beter met zijn eerste gedeelte (I 1 - IX 8; zie de Inleiding op Prov. blz. 12), vertoont het ook <hi type="italic">wat den vorm betreft</hi> groote overeenkomst. Gelijk dit is het geschreven in verzen, en wel voor verreweg het grootste gedeelte in tweeledige verzen<note n="1735">Sedert de grondtekst gedeeltelijk teruggevonden werd, staat dit ten opzichte van de naar hun inhoud prozaïsche stukken volkomen vast, zoodat eenledige of drieledige verzen in die gedeelten steeds op tekstbederf wijzen.</note>, die tot grootere of kleinere groepen of strophen vereenigd zijn, waarin eene of andere bepaalde stof behandeld wordt. Die groepen of strophen zijn intusschen in ons werk veelal langer dan in het eerste gedeelte van Spreuken; veelal vormen ook verschillende zoodanige groepen meer dan in laatstgenoemd werk een samenhangend geheel. Dit laatste is met name steeds dan het geval, wanneer de leeraar en wijsgeer dichter wordt, wanneer hij, wat dikwerf geschiedt, een lyrischen toon aanslaat. Dan werkt hij gewoonlijk de gedachten en gevoelens over de stof, die hem in vervoering brengt, uit in zeer kunstig gebouwde en met groote kunst gegroepeerde strophen, waarin hij dan ook meestal andere versmaten bezigt dan in de vermanende en leerende, naar hun inhoud zuiver prozaïsche stukken. Somwijlen stort hij zijn hart uit in slechts één strophenpaar, maar veelal in twee of meer paren van strophen, die hij dan gewoonlijk nog onderbreekt of besluit met een of meer beurtzangen<note n="1736">Door strophenpaar (strophe en tegenstrophe) verstaat men twee strophen, welke uit een gelijk aantal gelijk gebouwde verzen bestaan, door beurtzang eene strophe, welke van geene andere van gelijken omvang en vorm vergezeld gaat. Toen soortgelijke gezangen nog door twee koren plachten te worden voorgedragen, wisselden deze bij het zingen van een strophenpaar elkander af bij den aanhef van strophe en tegenstrophe, bij het zingen van een beurtzang bij elk vers. Vandaar dat de afzonderlijke verzen in de beurtzangen meer dan in strophen en tegenstrophen op zich zelf staan en een geheel vormen. Ter onderscheiding der strophen moet men voornamelijk letten op den inhoud, echter ook op andere kenteekenen, als: alphabetische vorm, refreinen en dichterlijke figuren.</note>. Eerst in den jongsten tijd is men ten opzichte van deze zaak tot volle zekerheid gekomen; vóór de terugvinding van den grondtekst werd het wel door sommigen vermoed en waarschijnlijk gemaakt, maar niet bewezen. Op grond van de resultaten, door verschillende geleerden (vooral door Z<hi type="small-caps">enner</hi>, G<hi type="small-caps">rimme</hi> en S<hi type="small-caps">chloegl</hi>) verkregen bij de bestudeering van den Hebreeuwschen tekst, kan men thans met meer dan waarschijnlijkheid de kunstrijke strophiek nagaan en aanwijzen zelfs in die dichterlijke gedeelten, waarvan de grondtekst ons helaas nog ontbreekt<note n="1737">Voor wie nog twijfelen mocht, dat Sirachzoon, wanneer hij lyrisch wordt, opzettelijk en met overleg een meer kunstigen vorm kiest dan hij gewoonlijk bezigt, verwijzen wij naar XVI 25 (Hebr.), waar hij, wat tot dusverre aan de geleerden schijnt te zijn ontgaan, in den aanhef van een dichtstuk het uitdrukkelijk zegt. Zie de noot aldaar.</note>.  Wanneer men nu in aanmerking neemt, dat de dichter zich bij den bouw en de rangschikking zijner strophen enkel laat leiden door zijne gedachten, dan begrijpt men, van hoe groot gewicht de gemaakte ontdekking is zoowel voor de verklaring alsook voor de verbetering en zuivering van den tekst.</p>
<p>Het weinige, dat wij over den vorm van het Boek Ecclesiasticus gezegd hebben, was o.a. noodig om ons het overzicht over zijn indeeling en inhoud te vergemakkelijken. Het bestaat uit twee hoofdgedeelten. Het eene is van prozaïschen èn dichterlijken, het andere van zuiver dichterlijken aard. De eerste en grootere helft (I 1 - XLII 15) bevat voor het meerendeel onderrichtingen, vermaningen en waarschuwingen van godsdienstigen, zedekundigen en praktischen aard, wijsheid en tucht leerend en aanbevelend op grond zoowel van de natuurwet en de ervaring alsook van de openbaring. Zij leeren die in eenvoudige, kernachtige, puntige en ronde, soms zelfs drastische taal, in die taal, welke het volk het best verstaat, omdat het zijn taal is. Bijzonder rijk zijn die onderrichtingen aan pakkende, uit het volle leven gegrepen vergelijkingen<note n="1738">Die vergelijkingen pleegt hij telkens op te zetten in het eerste verslid, en in het tweede hierdoor te verduidelijken dat hij iets naders zegt omtrent datgene, waarmede hij zijn onderwerp vergelijkt.</note> en aan geestige zinwendingen, die de opmerkzaamheid van den lezer gaande houden. Enkele malen slaat Sirachzoon ook hier een min of meer dichterlijken toon aan en bezigt dan ook steeds meer kunstige vormen dan gewoonlijk. Maar ten volle doet hij het een en het ander waar hij (IV 12-22, VI 18-37, XIV 22 - XV 10, XXIV) zijne raadgevingen en vermaningen onderbreekt, om of de wijsheid te verheerlijken, welker begin en grondslag de vreeze des Heeren is, ofwel om op het voetspoor van zijn voorganger<note n="1739">Zie de Inleiding op Spreuken, blz. 11.</note> de Wijsheid, van welke de menschelijke wijsheid slechts eene afstraling is, zich zelf roemend en aanprijzend te laten optreden.</p>
<p>Den overgang tot de tweede, <hi type="italic">geheel</hi> dichterlijke, helft vormt (XLII 16 - XLIII 37) eene schildering van Gods grootheid in de schepping, eene schildering, welker pracht eerst de hervonden grondtekst ten volle leert waardeeren en die wedijveren kan met de schoonste van gelijken aard in den Psalter.</p>
<p>Gods grootheid en macht, zich openbarend in de geschiedenis, in de daden en lotgevallen van de groote mannen uit de oudheid en van Israël, maakt den inhoud uit van het tweede, zeer dichterlijke en met bewonderenswaardige kunst saamgestelde hoofddeel. Na eene algemeene beschouwing (XLIV 1-5) voert het ons (XLIV 6 - XLIX 19) achtereenvolgens de mannen voor oogen, die in de geschiedenis der openbaring op den voorgrond traden: Henoch, Noë, Abraham, Moses, Aäron, Phineës, Josue, Caleb, de Rechters, Samuel, Nathan, David, Salomon, Elias, Eliseüs, Ezechias, Isaias, Josias, Jeremias, Ezechiël,  de twaalf (kleine) Profeten, Jesus, Josedec's zoon, Nehemias, nog eens Henoch, Joseph, Seth, Sem en Adam en ten besluit den reeds herhaaldelijk genoemden hoogepriester Simeon.</p>
<p>Voorafgegaan door een vluchtige zinspeling op de tijdsomstandigheden (L 27-28), besluiten een geestdriftig lof- en danklied (LI 1-17) en eene vernieuwde lofprijzing der wijsheid (LI 18-38) het boek.</p>
<p>Uit het gegeven overzicht blijkt dat men het Boek Ecclesiasticus passend eene samenvatting kan noemen van hetgeen de andere gewijde boeken van het O.V. leeren, voorspellen en verhalen. Het is zedekundig, geschiedkundig, dichterlijk en profetisch tegelijk; het vereenigt in zich wat de verschillende gewijde boeken eigens en eigenaardigs bevatten; het vertegenwoordigt al de wijsheid, waardoor Israël krachtens de bovennatuurlijke leiding Gods en zijn natuurlijken aanleg boven alle volken uitblonk; het weerspiegelt een weergaloos groot verleden en wijst tevens in den nood en druk der tijden op de groote toekomst, welke Hij zou brengen, wiens beteekenisvollen naam de schrijver droeg.</p>
<p>Geen wonder dan ook, dat het boek, hetwelk volgens de getuigenis van Hiëronymus bij de Joden <hi type="italic">Parabolae</hi> (d.i. Hebr. <hi type="italic">Misjle</hi>) heette, van den beginne af grooten bijval vond en, naar de Babylonische Talmud doet vermoeden, ook in den canon werd opgenomen. Hoe gretig het gelezen werd door de tijdgenooten van den schrijver en het onmiddellijk volgend geslacht, blijkt voldoende uit het feit, dat ten gevolge van het veelvuldig afschrijven reeds de kleinzoon van Jesus bij het vervaardigen zijner vertaling geen afschrift voor zich had, dat vrij was van allerlei, zelfs van zinstorende fouten<note n="1740">Zie b.v. de noot op XLIX 11.</note>. Bij de latere Joodsche geslachten verminderde blijkens het veelvuldig gebruik, dat de Talmud er van maakte, de belangstelling voor het werk niet, schoon de Palestijnsche Joden het van hun canon uitsloten. En alhoewel de Christelijke schrijvers na Hiëronymus van den Hebreeuwschen tekst niet meer gewagen, lazen en vermenigvuldigden dien de Joden tot in de 12<hi type="super">de</hi> eeuw<note n="1741">Blijkens zijne Proefatio in libr. Salomonis kende Hiëronymus nog den Hebreeuwschen tekst. Van dezen gewaagt uitvoerig in het begin der 10de eeuw Saadia van Bagdad in zijn werk Sefer Haggaloei. De jongste van de teruggevonden handschriften dateeren uit de 12de eeuw.</note>. Van dien tijd af geraakte hij in vergetelheid, totdat in 1896 en volgende jaren aanzienlijke stukken werden teruggevonden, waarvan sommige in twee, enkele zelfs in drie en vier, niet weinig van elkander verschillende handschriften. Van een dier handschriften wordt de waarde bijzonder verhoogd door talrijke randbemerkingen, welke onder meer de afwijkende lezingen van nog twee andere handschriften bevatten. Zoo goed als volledig bezitten wij thans den Hebreeuwschen tekst van III 6 - XVI 26, XXX 11 - XXXIII 3, XXXV 9 - XXXVIII 17 en XXXIX 15 - LI 38.</p>
<p>Het kan niet worden ontkend, dat de gedane vondst ten opzichte van het werk in zijn geheel en van de bedoelde stukken in het bijzonder ons veel nieuw licht gebracht heeft, maar evenmin, dat zij tevens vele nieuwe twijfelingen heeft doen rijzen. Het is toch nu gebleken dat de  verschillende teksten, welke wij bezitten, veel meer dan men gedacht had afwijken van den tekst, zooals die in zijn oorspronkelijken vorm moet geweest zijn, en dat er dus nog veel critische arbeid te verrichten overblijft. De oorzaken zijn te zoeken zoowel in de lotgevallen van den grondtekst als in den aard en de lotgevallen van de vertalingen, met name van de Grieksche. Veel gelezen en daarom ontelbare malen afgeschreven, ondergingen grondtekst en vertalingen daarvan de gewone onvermijdelijke gevolgen, waarbij het bijzonder noodlottig werkte, dat de didaktische inhoud van het werk tot het maken van vele verklarende glossen leidde, die door onkundige afschrijvers in den tekst werden opgenomen. Door het een en ander moeten reeds vroegtijdig vooral twee familiën van Hebreeuwsche handschriften in omloop zijn gekomen, welke beide hare deugden en gebreken hadden, maar waarvan de eene in veel grooter getal dan de andere verklarende glossen in zich had opgenomen. In latere eeuwen werkte de omstandigheid, dat de Palestijnsche Joden het boek uit hun canon verwijderden, zeer ongunstig op den Hebreeuwschen tekst. Deze toch werd niet, gelijk die van de protocanonische boeken, door de bekende maatregelen der Masorethen tegen verder bederf beveiligd. Zoo bleef de grondtekst nog eeuwen lang aan allerlei wijzigingen blootgesteld.</p>
<p>Wat betreft den aard der Grieksche vertaling moet hier vooral worden opgemerkt, dat zij, naar de teruggevonden stukken van den grondtekst ons leeren, geenszins eene letterlijke en slaafsche vertolking is. De kleinzoon van Jesus Sirachzoon heeft er zich op toegelegd het werk zijns grootvaders overeenkomstig de begrippen, de denkwijze en den smaak der in de verstrooiing levende Joden te vertalen, het voor dezen goed verstaanbaar en genietbaar te maken. Hij is meer uit op het weergeven der gedachten dan der woorden; hij vertaalt somwijlen op zoodanige wijze, dat de vertaling tevens verklaring is; buitendien veroorlooft hij zich wat den inhoud betreft niet zelden geringe wijzigingen, waar de eigenaardige opvattingen zijner lezers en de veranderde tijdsomstandigheden het hem wenschelijk doen schijnen. Niettemin mag men de vertaling als voortreffelijk roemen; zij geeft het oorspronkelijke werk naar zijn gedachtengang in hoofdzaak goed weer. Maar dat neemt niet weg dat zij voor het herstel van den grondtekst in zijn oorspronkelijken vorm minder dienen kan dan andere boeken van de Septuagint, die meer woordelijk uit het Hebreeuwsch vertaald zijn.</p>
<p>Ter kennis van de Christenen kwam ons boek het eerst door de Grieksche vertaling, als deel uitmakende van de Septuagint. Daar draagt het den naam van <hi type="italic">Wijsheid van Jesus Sirachzoon</hi><note n="1742">Met de andere boeken der Wijsheid deelt het in het Grieksch ook den algemeenen naam De alle deugd gevende Wijsheid (panaretos sophia).</note>. De tekst, welken men in de gewone uitgave der Septuagint leest (Gr.), onderscheidt zich van dien, welken andere uitgaven en verschillende handschriften bieden (gr.), onder meer door grooter zuiverheid wat de randbemerkingen betreft. De eerste steunt in hoofdzaak blijkbaar op den weinig of niet geglosseerden, de tweede op den sterk geglosseerden Hebreeuwschen tekst. Naar Gr. nu werd, gelijk het onderzoek der laatste jaren  heeft uitgemaakt, de Latijnsche vertaling der Itala vervaardigd, welke wij in de Vulgaat voor ons hebben. Die vertaling werd intusschen later overgewerkt naar gr., maar eerst nadat deze met behulp van den Hebreeuwschen tekst herzien en verbeterd was. Deze laatste omstandigheid heeft sommigen doen gissen dat de Itala zou vertolkt zijn uit den grondtekst. Maar ten onrechte. Zij berust, gelijk gezegd, onmiddellijk op Gr., en werd herzien naar gr., die te voren een herziening naar den grondtekst ondergaan had. Een en ander maakt het begrijpelijk dat de Latijnsche vertaling naast lezingen aan Gr. eigen tevens lezingen en de talrijke glossen van gr. heeft, somwijlen den tekst van Gr. naast dien van gr. zet en buitendien niet zelden den grondtekst getrouwer weergeeft dan beide. Zoo komt het dat zij in sommige gevallen kan dienen tot zuivering en verbetering van den Griekschen, en zelfs van den Hebreeuwschen tekst. Maar eveneens wordt door het gezegde begrijpelijk dat zij ook zelf een zeer aanzienlijke zuivering moet ondergaan, zoo zij ons het werk van Jesus Sirachzoon in zijn oorspronkelijken omvang en vorm behoorlijk zal vertegenwoordigen. Vooreerst immers moeten de talrijke glossen worden uitgescheiden. De meeste dezer aan te wijzen valt niet moeilijk; men behoeft slechts den tekst der Vulgaat met dien van Gr. te vergelijken<note n="1743">In onze vertaling zijn de in Gr. niet voorkomende gedeelten tusschen haakjes [ ] geplaatst. Dat dit louter glossen zijn, blijkt alleen reeds hieruit, dat men zonder die gedeelten mede te lezen in het zinverband hoegenaamd niets mist, tenzij ander tekstbederf den zin verstoort.</note>. Voorts dient daar, waar de Itala den tekst van Gr. èn gr. blijkt weer te geven, zoo mogelijk te worden uitgemaakt, welke van de twee de meest oorspronkelijke is. Ook hebben uiteraard zoowel de Latijnsche vertaler alsook de latere bewerker zijner vertolking geen in alle opzichten volmaakt werk geleverd. Daarbij komt nog, dat Hiëronymus bij de vernieuwing der Itala het werk van Jesus Sirachzoon liet gelijk het was<note n="1744">Ondanks zijne bekende meening over het gebruiken der deuterocanonische boeken gaf hij toch van Tobias en Judith en de deuterocanonische gedeelten van Daniël en Esther een nieuwen Latijnschen tekst. Zou wellicht de vrees, dat een, van de talrijke, in de oude Itala voorkomende glossen gezuiverde tekst veel tegenspraak zou vinden, mede oorzaak geweest zijn, dat hij ons boek liet gelijk het was?</note>, en dat dit zoowel na als vóór hem meer dan eenig ander boek der Vulgaat door goed bedoelde, maar slecht geslaagde ‘verbeteringen’ in het ongereede geraakte. Zoo men intusschen van de genoemde gebreken afziet, welke - het kan niet ontkend worden - bij het lezen zeer hinderlijk zijn en veel duisterheid veroorzaken, dan kan men de Latijnsche vertaling als eene bij uitstek <hi type="italic">getrouwe</hi> roemen. De vertolker en de latere bewerker zijn er op bedacht geweest den tekst, dien zij voor zich hadden, zeer woordelijk weer te geven; dien ten behoeve schroomden zij niet, somwijlen Grieksche woorden, die moeilijk te vertolken waren, onvertaald te laten of geheel nieuwe woorden en constructies te vormen. Vandaar dat het Latijn van ons boek in menig opzicht afwijkt van het gewone Latijn der Vulgaat, wat aanleiding gaf tot de z.g. verbeteringen, waarvan wij juist gewaagden.</p> 
<p>De naam <hi type="italic">Ecclesiasticus</hi>, dien het werk in de Vulgaat draagt, wordt verschillend verklaard en afgeleid. Men zal tusschen volgende twee verklaringen moeten kiezen. Naar de eerste is hij eene verlenging van <hi type="italic">Ecclesiastes</hi>, en dient die verlenging om het werk te onderscheiden van het boek van dien naam, met hetwelk het door zijn inhoud verwant is. Naar de tweede, meer gegrond schijnende afleiding wijst hij op het veelvuldig gebruik, hetwelk de oude <hi type="italic">ecclesia</hi> aan hare nieuwe leden voorschreef van het voor geloofs- en zedenleer zoo gewichtige boek te maken.</p>
<p>Ten slotte zij nog opgemerkt dat de reden, waarom de Palestijnsche Joden het toch op ingeving Gods geschreven en geheel de Joodsche overlevering zoo getrouw weerspiegelende boek uit hun canon verwijderden, wel geen andere is dan dat zij sommige, door hen verkeerd begrepen plaatsen in strijd achtten met den inhoud van eenige oude gewijde boeken. Wij zeiden intusschen reeds dat de rabbijnen het niettemin met eere noemden; de Talmud haalt niet minder dan tachtig maal woorden van <hi type="italic">Sirachzoon</hi> aan. Van Clemens van Alexandrië af beroepen zich haast alle kerkelijke schrijvers en kerkvaders van het Oosten en het Westen op zijn werk als deel uitmakende van de Schrift. En al uit Hiëronymus in zijn <hi type="italic">Praefatio in libr. Salom.</hi> bedenkingen omtrent de canoniciteit van het boek, hij wil daarmede, gelijk uit dezelfde Praefatio blijkt, niet ontkennen dat het geïnspireerd is en met vrucht door de geloovigen kan gelezen worden. Slechts ontraadt hij om het in de polemiek tegen de Joden te gebruiken, omdat dezen het niet, ten minste niet algemeen, als canonisch beschouwden.</p>
<title>Voorrede<note n="1745">Als voorrede van den vertaler heeft dit stuk volgens sommigen geen canoniek gezag; anderen echter betwijfelen dit. Het is in de oorspronkelijke taal zeer zwaar van stijl en in de Latijnsche vertolking ten deele onjuist weergegeven. In het eerste gedeelte verhaalt de schrijver, met welk doel zijn grootvader het werk vervaardigde; in het tweede vraagt hij van den lezer aandacht en milde beoordeeling van zijne vertaling; in het derde deelt hij mede, wanneer, waar en hoe hij er toe kwam, het geschrift in het Grieksch te vertolken. - In sommige handschriften en uitgaven van Eccli. vindt men nog eene tweede voorrede, welke valschelijk aan den H. Athanasius wordt toegeschreven.</note>.</title>
<p><hi type="bold">V</hi><hi type="small-caps">an</hi> vele en groote dingen werd ons kennis verstrekt door de Wet, de profeten en de anderen, die hen opvolgden<note n="1746">De andere gewijde schrijvers van het O.V.</note>, weswege men Israël dient te prijzen om zijne wetenschap en wijsheid<note n="1747">In Gr. vormt geheel het eerste gedeelte (tot aan Daarom vermaan ik) ééne periode, bestaande uit twee voorzinnen en een nazin. De eerste voorzin luidt woordelijk: ‘Daar ons door de Wet en de profeten en de anderen, die hen opvolgden, vele en groote dingen gegeven werden, om welke men de tucht en wijsheid van Israël behoort te prijzen....’, eerste reden, waarom, naar den schrijver, Sirachzoon zich toelegde op de Schrift en dan zelf besloot een leerzaam en stichtend werk te schrijven.</note>; want men moet onderstellen, dat niet enkel zij, die het woord voeren, bedreven zijn, maar ook, dat de uitheemschen in woord en schrift zeer kundig kunnen worden<note n="1748">Tweede reden, naar Gr.: ‘(en) omdat het noodig is, dat niet enkel zij, die lezen, zelf toenemen in kennis, maar ook, dat de beoefenaars der wijsheid door woord en geschrift zich nuttig kunnen maken voor de uitheemschen....’. Met de uitheemschen zijn voornamelijk, zoo niet uitsluitend, de in de verstrooiing levende Joden bedoeld, die de Grieksche taal hadden aangenomen (zie noot 12 aan het einde). Sirachzoon scheef zijn werk in het Hebr., dus niet voor hen. Maar zijn kleinzoon vertolkte het te hunnen behoeve. Hij drukt dus hier meer zijne dan zijns grootvaders bedoeling uit, zoodat men aan het slot der periode verwacht: ‘en heb ik besloten het werk in het Grieksch uit te geven’. Zoo de tekst der Vulgaat niet zeer bedorven is, heeft de Latijnsche vertaler den zin hier niet gevat.</note>. Mijn grootvader Jesus<note n="1749">Lees naar de Grieksche constructie: ‘daarom legde zich mijn grootvader.... toe op het lezen.... en besloot....’.</note> had zich geruimen tijd vlijtig toegelegd op het lezen der Wet en der profeten en der andere boeken, ons door onze vaderen overgeleverd; toen besloot hij ook zelf iets te schrijven wat tot onderrichting en wijsheid strekt, opdat de leergierigen zich ook de kennis daarvan zouden eigen maken en, er meer en meer acht op slaande, gesterkt zouden worden in het leven naar de Wet<note n="1750">Naar Gr.: ‘en nog veel meer vorderingen zouden maken in het wettelijke leven’, d.i. in de op de Wet geschoeide wijze van leven.</note>. Daarom vermaan ik ulieden, met welwillendheid te naderen en met gespannen aandacht te lezen en toegeeflijk te zijn, zoo wij bij de navolging der uitgebeelde wijsheid schijnen te falen in de samenstelling der woorden<note n="1751">Naar Gr.: ‘zoo wij bij het met liefde ondernomen werk der vertolking in sommige uitdrukkingen schijnen te kort te schieten’. De lezing der Vulgaat bij de navolging der uitgebeelde wijsheid schijnt te willen zeggen: bij de vertaling van het boek, waarin de wijsheid wordt geleerd en beschreven.</note>. Want de Hebreeuwsche woorden verliezen aan kracht, wanneer zij in eene andere taal worden overgezet. Doch niet enkel dit boek, maar ook de Wet en de profeten en de overige andere boeken<note n="1752">Vgl. noot 2. Bedoeld is de Grieksche vertaling der heilige boeken (de Septuagint).</note> vertoonen niet geringe afwijkingen, wanneer men ze vergelijkend leest<note n="1753">Zoo men ze vergelijkt met hun grondtekst.</note>. - Toen ik dan in het acht en dertigste jaar, ten tijde van Ptolomeüs Euergetes<note n="1754">Volgens Gr.: ‘in het acht en dertigste jaar onder koning Euergetes’, d.i. in diens 38ste regeeringsjaar. Onder (epi) is hier overeenkomstig de bij de Alexandrijnen gebruikelijke wijze (zie I Mach. XIII 42; Agg. I 1 en Zach. I 7, Grieksche vertaling) pleonastisch gebezigd. Die koning Euergetes is Ptolemeüs VII Euergetes, ook Physcon bijgenaamd. Ptolomeüs III Euergetes regeerde slechts 25 jaren (247 - 222) en kan dus niet bedoeld zijn. Ptolemeüs VII echter, die van 170 af mederegent was van Ptolemeüs VI en eerst in 117 stierf, droeg de kroon langer dan 38 jaren. Jesus' kleinzoon kwam dus omstreeks het jaar 132 naar Egypte.</note>, in Egypte gekomen was en mij daar geruimen tijd had opgehouden, vond ik daar eenige achtergelaten geschriften van niet geringe en niet te versmaden wijsheid<note n="1755">De Latijnsche vertaler vatte hier weer den zin niet. Naar Gr. vond de schrijver in Egypte ‘een niet gering verschil (tekort) in tucht’. De in Egypte wonende, Grieksch sprekende Joden waren bij hun stamgenooten in Palestina ten achter in de kennis en beoefening der Wet. Daarom achtte het de kleinzoon van Jesus een nuttig en noodzakelijk werk, het boek zijns grootvaders in het Grieksch te vertalen. Het is geheel onaannemelijk, dat hij dit eerst in Egypte in handen zou hebben gekregen.</note>. Daarom achtte ik het nuttig en noodzakelijk, ook zelf wat ijver en moeite te wijden aan de vertolking van dat boek. Zoo heb ik in menige nachtwake gedurende dat tijdsbestek mijne kennis gewijd om het doel te bereiken en dit boek uit te geven, bijzonder voor hen die er hun hart op willen zetten en leeren, hoe zij, die zich voorgenomen hebben naar de wet des Heeren te leven, hun levensgedrag moeten inrichten<note n="1756">Naar Gr. luidt het slot: ‘Want veel wakens en kunde heb ik in dat tijdsbestek (mijn verblijf in Egypte) hieraan besteed, om dit boek te voltooien en uit te geven, voornamelijk voor hen, die, in den vreemde wonend, verlangen onderricht te worden, daar zij bereid zijn, hun levensgedrag naar de Wet in te richten’.</note>.</p>
<chapter osisID="Sir.01">
<title type="chapter">Hoofdstuk I.</title>
<p>Oorsprong en ondoorgrondelijkheid der Wijsheid (v. 1-10); zij wordt verkregen door godvreezendheid (v. 11-25); wat men mijden en wat men doen moet om haar te verwerven (v. 26-.40</p>
<verse osisID="Sir.01.1"><hi type="bold">A</hi>LLE wijsheid komt van den Heere [God], en bij Hem was zij immer, en zij is vóór den tijd<note n="1757">Even diepzinnig als dichterlijk opent Sirachzoon (v. 1-10) zijne onderrichtingen over de Wijsheid in eene strophe van, naar den Griekschen tekst te oordeelen, 3 × 3 verzen. Bevestigender en vragender wijze verheerlijken de eerste drie (v. 1 en 2) den oorsprong der Wijsheid uit God en haar oneindigheid, de tweede (v. 4-6; v. 3 is evenals v. 7 niet echt) haar eeuwigheid en ondoorgrondelijkheid, waarna de laatste drie (v. 8-10) schilderen, hoe de alleen Wijze, de ontzagwekkende Koning, zijne wijsheid uitstortte en openbaarde bij de schepping van het heelal, inzonderheid van den mensch. - Naar Gr. (zie de beteekenis van Gr. en gr. in de Inleiding) luidt v. 1: ‘Alle Wijsheid is van den Heer, en bij Hem is zij eeuwiglijk.’ (De Vulgaat geeft meer eene verklaring dan eene vertaling van het tweede verslid.) Alle Wijsheid, al wat er in het heelal verstandigs, redelijks en doelmatigs valt waar te nemen, alle inzicht en vernuft, dat welk schepsel ook aan den dag legt, is van den Heer, heeft zijn oorsprong alleen in God, en bij Hem is zij eeuwiglijk, in de goddelijke ideeën werd van alle eeuwigheid al het geschapene vertegenwoordigd. Vgl. Prov. II 1.</note>.</verse>
<verse osisID="Sir.01.2"> Het zand der zee en de droppelen des regens en de dagen der wereld, wie heeft ze geteld? De hoogte des hemels en de breedte der aarde en de diepte des afgronds, wie heeft ze gemeten<note n="1758">Vs. 2 (2 - tweeledige - verzen) vergelijkt Gods wijsheid (de Wijsheid) met drie dingen, die door geen mensch geteld, en met drie, die door geen mensch gemeten kunnen worden, en geeft zoo te verstaan, dat geen mensch, maar alleen God de Wijsheid ten volle begrijpen kan. De breedte der aarde, geheel hare oppervlakte. De diepte des afgronds (Gr. heeft alleen ‘den afgrond’), de Oceaan. In de Vulgaat is v. 3 zeker een glosse.</note>?</verse>
<verse osisID="Sir.01.3"> [De wijsheid Gods, die aan alles voorafgaat, wie heeft ze nagespoord?]</verse>
<verse osisID="Sir.01.4"> Het eerst van alles is geschapen de Wijsheid, en kennis en verstand van aanvang af<note n="1759">Een kunstenaar maakt zijn kunstwerk naar het vooraf gevormde plan. In God echter bestaan de ideeën der dingen van eeuwigheid. Geschapen wordt dus, gelijk ook het tweede verslid doet blijken, in oneigenlijken zin gebezigd. De Wijsheid is vóór al het geschapene (vgl. Prov. VIII 22 volg.).</note>.</verse>
<verse osisID="Sir.01.5"> De bron der Wijsheid is het woord Gods in den hooge, en hare wegen zijn de eeuwige geboden<note n="1760">Schoon in sommige Grieksche handschriften en uitgaven ontbrekend, schijnt dit vers echt; de zin is: De Wijsheid heeft haar oorsprong in het woord, dat God sprak in zich zelf, toen Hij de wereld schiep, en de wegen (poreiai), waarlangs zij van die bron uitgaat, zijn de eeuwige geboden, d.i. de wetten, die God van den aanvang aan (v. 4) aan de schepping gegeven heeft.</note>.</verse>
<verse osisID="Sir.01.6"> De wortel der Wijsheid, voor wien werd hij blootgelegd? En hare schranderheden, wie heeft die doorgrond<note n="1761">De wortel of oorsprong der Wijsheid is God zelf, Wiens wezen geen schepsel doorgronden kan (vgl. Bar. III 15; Job. XXXVIII 39); evenmin kan iemand de schranderheden, d.i. de schrandere overleggingen, doorgronden, waarmede de Wijsheid alles bestuurt. De gedachte wordt v. 7, zeker eene glosse, herhaald.</note>?</verse>
<verse osisID="Sir.01.7"> [De tucht der Wijsheid, aan wien is zij geopenbaard en bekend gemaakt, en de menigvuldigheid harer wegen, wie heeft ze begrepen?]</verse>
<verse osisID="Sir.01.8"> Eén alleen is de Hoogste [de almogende Schepper en machtige Koning], en te vreezen boven mate, die zetelt op zijn troon en heerscht - God<note n="1762">Naar Gr. luidt de aanhef: ‘Eén alleen is wijs’. Afgezien van de toevoegsels stemt overigens de Vulgaat met Gr. overeen.</note>.</verse>
<verse osisID="Sir.01.9"> Hij schiep haar [in den heiligen Geest<note n="1763">Aan Wien de mededeeling der wijsheid wordt toegeschreven. De glosse verraadt een christelijken oorsprong.</note>,] en Hij zag en berekende [en mat] haar<note n="1764">God berekende de Wijsheid d.w.z. woog als het ware de Wijsheid af, die Hij in de schepping zou openbaren.</note>.</verse>
<verse osisID="Sir.01.10"> En Hij stortte haar uit over al zijne werken en over alle vleesch naar de mate zijner gave, en Hij verleent haar aan wie Hem liefhebben<note n="1765">God, van Wien alle wijsheid komt en die haar kent en berekende (v. 9), stortte haar overvloedig uit over al de werken der schepping, welke door hunne natuur en doelmatigheid alle den stempel van Gods wijsheid dragen. Inzonderheid deelde hij haar ruimschoots mede aan alle vleesch, d.i. aan alle menschen (vgl. Gen. VI 12), aan ieder naar de mate, welke Hij vrijmachtig voor hem beschikt heeft; in de ruimste mate echter aan wie Hem liefhebben. Met dit laatste gaat Sirachzoon over tot zijne eerste onderrichting (v. 11-40): Begin en grondslag der wijsheid is de vreeze des Heeren; daarentegen is de zonde haar grootste beletsel.</note>.</verse>
<verse osisID="Sir.01.11"> De vreeze des Heeren is eer en roem en blijdschap en vreugdekrans<note n="1766">Vgl. Prov. I 7. De vreeze des Heeren is eer, enz., d.w.z. oorzaak van dat alles. Vreugdekrans. Bij feestgelagen tooiden somwijlen de feestgenooten hunne hoofden met bloemenkransen tot verhooging hunner vreugd.</note>.</verse>
<verse osisID="Sir.01.12"> De vreeze des Heeren verlustigt het hart en geeft blijdschap en vreugde en lengte van dagen<note n="1767">Vgl. Prov. III 2 en 16.</note>.</verse>
<verse osisID="Sir.01.13"> Wie den Heer vreest, hem zal het welgaan op het einde, en ten dage van zijn dood zal hij gezegend worden.</verse>
<verse osisID="Sir.01.14"> [Liefde tot God is eerbiedwaardige wijsheid.</verse>
<verse osisID="Sir.01.15"> En zij, aan wie zij zich te zien geeft, beminnen haar bij het zien en erkennen van hare groote werken<note n="1768">In Gr. ontbrekend, passen v. 14 en 15 niet goed in den samenhang. Naar gr. is de zin van v. 15: Aan hen, wien de wijsheid ten deel valt, schenkt zij de liefde Gods, welke leidt tot het zien van God; naar de Vulgaat: Zij, aan wien de wijsheid zich te zien geeft, beminnen haar, als zij hare schoonheid en hare uitwerkselen beschouwen.</note>.]</verse>
<verse osisID="Sir.01.16"> Het begin der wijsheid is de vreeze des Heeren; en deze wordt met de vromen tegelijk in den moederschoot geschapen<note n="1769">In de Vulgaat wordt dit verkeerdelijk gezegd van de vreeze des Heeren, in Gr. terecht van de wijsheid, die den vromen reeds in den moederschoot door eene gave Gods wordt ingestort (vgl. XLIX 9 en Jer. I 5), wat in dien zin te verstaan is, dat zij van hunne prille jeugd af God hebben leeren vreezen en beminnen. Vgl. ook Job XXXI 18.</note>; met uitgelezen vrouwen wandelt zij en met gerechten en vromen vertoont zij zich<note n="1770">Gr. wijkt hier ver af van de Vulgaat: ‘Bij de menschen bouwde zij (de Wijsheid) eene eeuwige grondveste als haar nest en aan hun zaad vertrouwde zij zich toe’, d.i. zij koos zich, gelijk de vogel zijn nest, haar duurzame woning onder de menschen, terstond bij de schepping van den mensch, en zij blijft bij hen van geslacht tot geslacht. Naar haar inhoud althans is de lezing van Gr. zeker oorspronkelijk.</note>,</verse>
<verse osisID="Sir.01.17"> [De vreeze des Heeren is verstandige godsdienstigheid.</verse>
<verse osisID="Sir.01.18"> Godsdienstigheid behoedt en maakt rechtvaardig het hart, zij geeft blijheid en vreugd.</verse>
<verse osisID="Sir.01.19"> Wie den Heer vreest, hem zal het welgaan, en in de dagen zijner voleinding zal hij gezegend worden<note n="1771">Herhaling van het voorafgaande zijn v. 17-19 zeker eene glosse. De uitdrukking scientiae religiositas schijnt ontleend aan v. 26, waar zij door eene vergissing in den tekst kwam. Zie noot 21. Men kan met Cornelius a Lap. v. 17 in dien zin verklaren, dat de vreeze des Heeren de vrucht is van eene godsdienstige kennis, eene vereering en eerbiediging Gods, voortspruitend uit de kennis van Gods grootheid en macht.</note>.]</verse>
<verse osisID="Sir.01.20"> Volheid der wijsheid is het God te vreezen en verzadiging komt er van hare vruchten<note n="1772">Vs. 20 en volgende sluiten zich nauw aan bij v. 16. De vreeze des Heeren is niet enkel het begin, maar ook de volheid (volmaking) der wijsheid. Die volmaakte wijsheid maakt (den mensch) dronken (Gr.) van hare vruchten, d.i. overstelpt hem met geestelijke en stoffelijke zegeningen.</note>.</verse>
<verse osisID="Sir.01.21"> Geheel haar huis vult zij met hare voortbrengselen en al hare schatkamers met hare schatten<note n="1773">Zie over het huis der wijsheid Prov. IX 1 en noot 2.</note>.</verse>
<verse osisID="Sir.01.22"> Een krans der wijsheid is de vreeze des Heeren; zij geeft overvloed van vrede en heilzame vrucht<note n="1774">Gr.: ‘Een krans.... des Heeren; zij (de krans) doet ontkiemen vrede en gezondheid des heils’. De vreeze des Heeren geeft den mensch eene wijsheid, die hem tot sieraad strekt en hem tevens geestelijke en stoffelijke welvaart brengt.</note>.</verse>
<verse osisID="Sir.01.23"> [En Hij zag en berekende haar; beide immers zijn gaven Gods<note n="1775">Het eerste verslid is hierheen verdwaalde herhaling van v. 9 b; het tweede schijnt glosse op v. 22 b.</note>.]</verse>
<verse osisID="Sir.01.24"> Kennis en verstandig doorzicht deelt de wijsheid uit, en de eer van wie zich aan haar houden verheft zij.</verse>
<verse osisID="Sir.01.25"> De wortel der wijsheid is den Heer te vreezen, en hare takken zijn een lang leven<note n="1776">Zie v. 12 en vgl. Prov. III 16.</note>.</verse>
<verse osisID="Sir.01.26"> [In de schatkamers der wijsheid zijn inzicht en verstandige godsdienstigheid, maar een gruwel is voor de zondaars de wijsheid<note n="1777">Dit vers wordt in andere vertaling na v. 30 herhaald, waar het ook in Gr. voorkomt. Evenwel schijnt het niet daar, maar hier op zijne plaats. In zijn vermoedelijk oorspronkelijken vorm luidt het: ‘In de schatkamers der wijsheid zijn inzicht en verstand, maar een gruwel is voor de zondaars de godsdienstigheid’. (Het woord religio kwam uit het tweede in het eerste verslid en werd daar met scientia verbonden; daarna werd in het tweede verslid voor het uitgevallen onderwerp een ander, de wijsheid, ingelascht.) De zin is: De wijsheid, die tevens godsvrucht is, geeft den mensch de ware kennis, maar voor den zondaar is godsvrucht een gruwel. Zoo komt de schrijver op de zonde, het eerste en grootste beletsel der wijsheid.</note>.]</verse>
<verse osisID="Sir.01.27"> [De vreeze des Heeren verdrijft de zonde;]</verse>
<verse osisID="Sir.01.28"> want wie de vreeze mist kan niet rechtvaardig zijn; zijne gramschap toch wordt door haar hevigheid hem ten val<note n="1778">Naar Gr. luidt v. 28: ‘Niet zal rechtvaardig worden een onrechtvaardig gemoed, want de neiging (drift) van zijn gemoed is hem ten val’. De zin schijnt: Wie een zondigen hartstocht heeft en dien niet in toom houdt, kan niet deugdzaam leven; want die niet bedwongen hartstocht zal hem telkens opnieuw tot zonde brengen. In gr. schijnt de inlassching van v. 27 te hebben geleid tot omvorming van v. 28 a. In haar Griekschen vorm komt de lezing der Vulgaat voor bij Clemens van Alexandrië, die echter voor want terecht maar’ heeft. - Tegenover den goddelooze wordt v. 29 en 30 geplaatst de godvreezende, die zich weet te bedwingen en daarvoor blijdschap des harten en eer bij de menschen ontvangt.</note>.</verse>
<verse osisID="Sir.01.29"> Een tijdlang lijdt de geduldige, en dan wordt het hem met blijheid vergolden.</verse>
<verse osisID="Sir.01.30"> [De goedaardige,] hij houdt voor een tijd zijne woorden in, dan zullen veler lippen gewagen van zijne wijsheid<note n="1779">Lees v. 29 en 30 naar Gr. met geringe verbetering: ‘Tot op tijd zal de geduldige volhouden, en later zal voor hem opduiken (anadysei voor “anadôsei”) de vreugd, tot op tijd zal hij zijne woorden inhouden, dan.... wijsheid’. De zin is duidelijk.</note>.</verse>
<verse osisID="Sir.01.31"> In de schatkamers der wijsheid ligt de de leer der tucht,</verse>
<verse osisID="Sir.01.32"> maar een gruwel is voor den zondaar de dienst van God<note n="1780">Zie noot 21.</note>.</verse>
<verse osisID="Sir.01.33"> [Mijn zoon<note n="1781">Dit Mijn zoon is hier zeker niet oorspronkelijk.</note>,] begeert gij wijsheid, onderhoud dan de gerechtigheid<note n="1782">Gr.: ‘de geboden’.</note>, en God zal ze u verleenen.</verse>
<verse osisID="Sir.01.34"> Want wijsheid en tucht geeft de vreeze des Heeren, en Hem behaaglijk</verse>
<verse osisID="Sir.01.35"> zijn geloof<note n="1783">Geloof aan Gods woord, vooral aan het woord zijner belofte, dus vertrouwen. Volgens anderen: getrouwheid aan God.</note> en zachtmoedigheid [en de schatkamer van zulk een maakt Hij vol<note n="1784">Deze woorden schijnen van v. 21, waar zij op den rand van een in twee kolommen geschreven codex geschreven stonden, hier te zijn ingeslopen.</note>].</verse>
<verse osisID="Sir.01.36"> Word niet ongehoorzaam aan de vreeze des Heeren<note n="1785">Aan hetgeen zij u gebiedt.</note>, en nader Hem niet met een dubbel hart<note n="1786">D.i. met een hart, dat verdeeld is tusschen God en het schepsel. Vgl. Jac. I 8.</note>.</verse>
<verse osisID="Sir.01.37"> Wees geen huichelaar voor het aangezicht der menschen, en struikel niet over uwe lippen<note n="1787">Wees geen huichelaar, zie v. 40. Het tweede verslid luidt naar Gr.: ‘en geef acht op uwe lippen’ (opdat zij geen huicheltaal spreken), waarna v. 38 a niet heeft geef er acht op, maar: ‘Verhef u zelf niet’.</note>.</verse>
<verse osisID="Sir.01.38"> Geef er acht op, opdat gij niet moogt vallen en schande brengen over uwe ziel,</verse>
<verse osisID="Sir.01.39"> en God niet uwe geheimen openbare en u niet neerwerpe in het midden der gemeente<note n="1788">U niet diep vernedere door het openbaren uwer achter het masker der heiligheid verborgen zonden.</note>,</verse>
<verse osisID="Sir.01.40"> omdat gij huichelachtig zijt genaderd tot den Heer, en uw hart vol is van list en bedriegelijkheid.</verse>

</chapter>

<chapter osisID="Sir.02">
<title type="chapter">Hoofdstuk II.</title><p>Hoe men zich in beproevingen moet gedragen (v. 1-.5 Men moet op God vertrouwen (v. 6-.13 Het lot van wie wel en van wie niet op God vertrouwen (v. 14-.22</p>


<verse osisID="Sir.02.1"> Mijn zoon, wanneer gij u begeeft in den dienst van God, [sta dan vast in de gerechtigheid en de vreeze en] houd uwe ziel bereid op de beproeving<note n="1789">In Gr. bestaat elk der drie deelen van dit hoofdstuk dit zes verzen, welke, naar hun gelijkluidend begin (de godvreezenden en wee) of hun inhoud doen blijken, telkens eene strophe uitmaken. Na de drie strophen volgen nog twee slotverzen. In de Vulgaat komt wegens de niet woordelijke, maar verklarende vertaling en de toevoegsels de kunstige samenstelling niet tot haar recht. - Mijn zoon. Begin van strophe I (v. 1-5); zij handelt over de beproeving, welke een ieder, die God wil dienen, het eerst moet ondergaan.</note>.</verse>
<verse osisID="Sir.02.2"> Verootmoedig uw hart en wees lijdzaam, [neig uw oor en luister naar verstandige woorden] en wees niet voorbarig ten tijde der bezoeking<note n="1790">Naar Gr. luidt de aanhef: ‘Richt uw hart en wees sterk’. Wees niet voorbarig enz., d.i. verlies in de beproeving uw geduld niet.</note>.</verse>
<verse osisID="Sir.02.3"> [Verdraag wat God te verdragen geeft;] hecht u aan God en wees lijdzaam, opdat uw leven op het einde toeneme<note n="1791">Gr.: ‘Klem u vast aan Hem en laat niet af, opdat gij toeneemt (aan geluk) tegen uw einde’. Men denke aan Job en Tobias.</note>.</verse>
<verse osisID="Sir.02.4"> Al wat u overkomt, neem het aan, [en wees in bedruktheid lijdzaam] en oefen in uwe vernedering<note n="1792">Naar Gr.: ‘in uwe wisselende vernederingen’.</note> geduld:</verse>
<verse osisID="Sir.02.5"> Want in het vuur wordt goud [en zilver] beproefd, maar de wel- gevallige<note n="1793">De Gode welgevallige; zie Tob. XII 13; Prov. XVII 3; Sap. III 6.</note> menschen in den oven der vernedering.</verse>
<verse osisID="Sir.02.6"> Betrouw op God en Hij zal u weder aannemen<note n="1794">In uw vorigen staat. Gr.: ‘en Hij zal zich uwer aantrekken’.</note>, en maak recht uwen weg en hoop op Hem. [Bewaar zijne vreeze en word oud in haar.]</verse>
<verse osisID="Sir.02.7"> Gij, die den Heer vreest, verbeidt zijne ontferming en wijkt niet af [van Hem], opdat gij niet valt<note n="1795">Strophe II (v. 7-13): Vertrouwt op God, en gij zult niet beschaamd worden, gelijk het verleden leert en Gods goedheid doet verwachten.</note>.</verse>
<verse osisID="Sir.02.8"> Gij, die den Heer vreest, gelooft in Hem, en uw loon zal niet te loor gaan.</verse>
<verse osisID="Sir.02.9"> Gij, die den Heer vreest, hoopt op Hem, en ter verblijding zal u geworden ontferming<note n="1796">Naar eene verbeterde lezing van Gr.: ‘.... hoopt op het goede en op duurzame vreugd en ontferming’.</note>.</verse>
<verse osisID="Sir.02.10"> [Gij, die den Heer vreest, bemint Hem, en uwe harten zullen verlicht worden<note n="1797">Dit vers schijnt te zijn toegevoegd door iemand, die na de verzen over het geloof en de hoop nog de vermelding der derde goddelijke deugd noodig oordeelde. Van de liefde is intusschen eerst v. 18 sprake.</note>.]</verse>
<verse osisID="Sir.02.11"> Laat, kinderen, uwe oogen gaan over de geslachten [der menschen<note n="1798">Gr. heeft: ‘over de voormalige geslachten’.</note>] en overtuigt u, dat niemand heeft gehoopt op den Heer en te schande werd.</verse>
<verse osisID="Sir.02.12"> Wie toch heeft volhard in zijne geboden en werd verlaten? of wie heeft Hem aangeroepen en zag zich door Hem versmaad?</verse>
<verse osisID="Sir.02.13"> Want goedertieren en barmhartig is God, en Hij zal op den dag der verdrukking vergeven de zonden<note n="1799">Naar Gr.: ‘en Hij vergeeft de zonden en redt ten dage der verdrukking’.</note>; [en een beschermer is Hij voor allen, die Hem zoeken in waarheid.]</verse>
<verse osisID="Sir.02.14"> Wee<note n="1800">Strophe III (v. 14-22) plaatst tegenover elkander het lot van de ongeloovigen en het vertrouwen op God dervenden en dat van de godvreezenden. Die tegenstelling komt in Gr. duidelijk uit in drie met Wee en drie met de Godvreezenden beginnende verzen. De Vulgaat heeft v. 14 en 16 eenige toevoegsels en brengt aan het slot nog een vierde vers beginnende met Qui timent Dominum.</note> over den dubbelhartige [en de boosaardige lippen] en de misdadige handen en den zondaar, die [op de aarde] twee wegen bewandelt<note n="1801">Naar Gr.: ‘Wee over de versaagde harten en de slappe handen en den zondaar, die op twee wegen gaat’. Bedoeld zijn de kleinmoedigen, die in de verdrukking den moed laten zinken en in plaats van op God te vertrouwen menschelijke hulp zoeken.</note>.</verse>
<verse osisID="Sir.02.15"> Wee over de luchthartigen, die niet vertrouwen op God en daarom niet door Hem beschut worden.</verse>
<verse osisID="Sir.02.16"> Wee over hen, die het geduld verliezen [en die de rechte paden verlaten en afwijken op verkeerde paden].</verse>
<verse osisID="Sir.02.17"> Wat toch zullen zij doen, als de Heer zijn oog op hen gaat vestigen<note n="1802">Als God hen, nadat zij geduld en vertrouwen verloren hebben, met nog zwaarder bezoeking treft?</note>?</verse>
<verse osisID="Sir.02.18"> Wie den Heer vreezen, wantrouwen niet zijn woord<note n="1803">Dat hulp beloofd heeft aan wie op Hem betrouwen.</note>; wie Hem beminnen, volharden op zijnen weg.</verse>
<verse osisID="Sir.02.19"> Wie den Heer vreezen, zij zoeken wat Hem welgevallig is, en wie Hem liefhebben, zij verzadigen zich aan zijne wet<note n="1804">Zij vinden voldoening in het onderhouden zijner wet, ook te midden der kwellingen.</note>.</verse>
<verse osisID="Sir.02.20"> Wie den Heer vreezen, zij houden hunne harten bereid, en voor zijn aanschijn heiligen<note n="1805">Hebr.: ‘verootmoedigen’.</note> zij hunne zielen.</verse>
<verse osisID="Sir.02.21"> [Wie den Heer vreezen, zij onderhouden zijne geboden en bewaren het geduld totdat Hij hen bezoekt<note n="1806">Uit den nood helpt.</note>,</verse>
<verse osisID="Sir.02.22"> terwijl zij zeggen: Doen wij geen boetvaardigheid,] wij zullen vallen in de handen des Heeren, en niet in de handen der menschen<note n="1807">Naar hun inhoud sluiten zich v. 22 b en 23 goed bij v. 20 aan; zij geven de gedachte weder van de godvreezenden, die zich in hun beproeving voor God verootmoedigend troost vinden in de overtuiging, dat alle beproeving komt, niet van den onbarmhartigen mensch, maar van God, die even barmhartig als groot en machtig is.</note>.</verse>
<verse osisID="Sir.02.23"> Want zoo groot als Hij is, zoo blijft ook zijne barmhartigheid Hem bij.</verse>

</chapter>

<chapter osisID="Sir.03"> 
<title type="chapter">Hoofdstuk III.</title><p>Plichten der kinderen jegens hunne ouders en zegeningen aan de vervulling dier plichten verbonden (v. 1-.18 Lof van de zachtmoedigheid en de nederigheid (v. 19-32) en vati de weldadigheid (v. 33-.34</p>


<verse osisID="Sir.03.1"> [Kinderen der wijsheid vormen de gemeente der rechtvaardigen, en hun geslacht is gehoorzaamheid en liefde<note n="1808">Op de vermaning om God te vreezen laat Sirachzoon vermaningen volgen over de plichten jegens de ouders, welke onder al de plichten ten opzichte van de menschen op de eerste plaats staan. Eerst (v. 2-11) zegt hij wat men te doen, dan (v. 12-18) wat men te laten heeft, een en ander met opgave van redenen. - Noch in Gr. noch in de Syrische vertaling komt v. 1 voor; toch schijnt het uit het Hebr. te zijn vertaald. Het is wellicht een bij den Hebreeuwschen tekst gemaakt toevoegsel, dat of door de vertalers niet vertaald of door lateren geschrapt werd. De kinderen der wijsheid zijn zij, die zich op de wijsheid toeleggen en haar in beoefening brengen; zij werden uit de wijsheid als geboren. En hun geslacht is gehoorzaamheid en liefde, d.i. zij hebben zich die twee deugden eigen gemaakt.</note>.]</verse>
<verse osisID="Sir.03.2"> Naar vaders voorschrift luistert, kinderen, en doet alzoo, opdat gij gelukkig zijt.<note n="1809">In Gr. luidt de aanhef: ‘Naar mij, den vader, luistert....’ Daar treedt dus de wijsheid als vader op. Maar naar allen schijn berust die lezing op een verschrijving van het Hebr.</note></verse>
<verse osisID="Sir.03.3"> Want God heeft den vader eere toegewezen van de kinderen en [geëischt en] vastgesteld der moeder gezag op de zonen<note n="1810">Door het gebod van Exod. XX 12.</note>.</verse>
<verse osisID="Sir.03.4"> Wie God liefheeft<note n="1811">Voor God leest men in Gr. terecht: ‘(zijnen) vader’.</note> verwerft vergiffenis van zonden [en zal zich daarvan onthouden en in zijn dagelijksch gebed verhoord worden.]</verse>
<verse osisID="Sir.03.5"> En als een die schatten oplegt, zoo is wie zijne moeder eert<note n="1812">Met v. 4 a maakt v. 5 in Gr. één geheel uit, dat aan hen. die hunne ouders eeren, belooning van dubbelen aard toezegt: vergiffenis van zonden en aardsche goederen. Vs. 4 b is ten deele andere vertaling van v. 6.</note>.</verse>
<verse osisID="Sir.03.6"> Wie zijn vader eert, zal vreugde beleven aan zijne kinderen, en ten dage van zijn gebed zal hij verhooring vinden.</verse>
<verse osisID="Sir.03.7"> Wie zijn vader eert, zal zijn leven verlengen, en wie gehoorzaam is aan zijn vader<note n="1813">Naar Gr. zeker beter: ‘en wie gehoorzaam is aan den Heer....’</note>, zal zijne moeder verkwikken.</verse>
<verse osisID="Sir.03.8"> Wie den Heer vreest, eert zijne ouders en dient als zijn meesters hen, die hem teelden<note n="1814">Naar eene niet ongegronde gissing verstond de Grieksche vertaler hier niet juist den Hebreeuwschen tekst en luidde deze: ‘en zal als meesters (als een meester) zijne kinderen aanleiden om te werken’, d.w.z. zal hen in bedwang houden.</note>.</verse>
<verse osisID="Sir.03.9"> Met daad en woord [en in alle geduld] eer uwen vader,</verse>
<verse osisID="Sir.03.10"> opdat zegen over u nederdale van hem en [zijn zegen] ten einde toe op u ruste.</verse>
<verse osisID="Sir.03.11"> De zegen des vaders maakt de huizen der kinderen vast, maar de vloek der moeder roeit de grondslagen uit<note n="1815">Hier begint het eerste gedeelte van den teruggevonden grondtekst. Naar dezen luidt v. 11: ‘De zegen des vaders maakt den wortel vast, maar de vloek der moeder rukt het plantje uit’.</note>.</verse>
<verse osisID="Sir.03.12"> Verhef u niet op de schande uws vaders, want u strekt niet tot eere zijn smaad.</verse>
<verse osisID="Sir.03.13"> Eens menschen roem toch komt voort uit het aanzien zijns vaders, en de schande van den zoon is een vader zonder eere<note n="1816">Naar Hebr. en gr.: ‘en eene schande voor de kinderen is eene moeder in smaad’. Vgl. Prov. XVII 6.</note>.</verse>
<verse osisID="Sir.03.14"> Mijn zoon, beur op den ouderdom uws vaders en bedroef hem niet in zijn leven<note n="1817">Hebr.: ‘Mijn zoon, houd vast aan de eer uws vaders, en verwaarloos ze niet al de dagen uws levens’.</note>.</verse>
<verse osisID="Sir.03.15"> En als zijn verstand verzwakt, wees toegevend en veracht hem niet in uwe kracht<note n="1818">Hebr.: ‘in al de dagen uwer kracht’, d.i. terwijl gij in jeugdige kracht van ziel en lichaam hem overtreft. Vgl. Prov. XXIII 22.</note>; want de aalmoes aan den vader zal niet in vergetelheid geraken.</verse>
<verse osisID="Sir.03.16"> En voor de schuld [der moeder] zal u goeds worden vergolden.</verse>
<verse osisID="Sir.03.17"> [En in gerechtigheid zal u een huis gebouwd worden<note n="1819">Voor v. 16 en 17 a hebben Hebr. en Gr. enkel: ‘en voor de zonden wordt zij (de aalmoes aan den vader) in de plaats gesteld’, d.i. door barmhartigheid jegens vader (of moeder) delgt de mensch zijne zonden uit. De Vulgaat vereenigt hier twee varianten van den Griekschen tekst, beide sterk verschreven of door den vertaler geheel verkeerd gelezen en vertolkt. Men verklaart den tekst in dien zin, dat wie een onrecht, hem door zijne moeder aangedaan, met geduld verdraagt, beloond zal worden en in of om zijne rechtvaardigheid zijn huis zal volbouwd zien, d.i. geluk zal beleven in zijn gezin.</note>,] en ten dage van den nood zal men u indachtig zijn, en gelijk bij helderen hemel het ijs zullen uwe zonden wegsmelten.</verse>
<verse osisID="Sir.03.18"> Hoe eerloos is hij die zijn vader verlaat, en vloekwaardig voor God is wie zijn moeder verbittert.</verse>
<verse osisID="Sir.03.19"> Mijn zoon<note n="1820">Er volgt eene vermaning tot bescheidenheid en ootmoed (v. 19-27), in den gezuiverden tekst bestaande uit 7 verzen. De Vulgaat geeft er eenige dubbel weder.</note>, volbreng in zachtmoedigheid uwe werken, en gij zult meer dan menschelijke eer bemind worden<note n="1821">Naar Hebr. beter: ‘Mijn zoon, zoo gij rijk wordt, wandel in nederigheid, en gij zult meer bemind worden dan wie geschenken geeft’. Naar Gr. luidt v. 19 b: ‘en door een geëerd mensch zult gij bemind worden’.</note>.</verse>
<verse osisID="Sir.03.20"> Hoe grooter gij zijt, verneder u in alles<note n="1822">Hebr.: ‘Verneder u voor al het groote der wereld’.</note>, en bij God zult gij welbehagen vinden.</verse>
<verse osisID="Sir.03.21"> Want groot is de macht van God [alleen], en door de ootmoedigen wordt Hij geëerd<note n="1823">Grondtekst: ‘en aan de ootmoedigen wordt geopenbaard zijn raadsbesluit’.</note>.</verse>
<verse osisID="Sir.03.22"> Wat u te hoog is, zoek het niet, en wat u te machtig is, vorsch het niet na<note n="1824">Vgl. Rom. XII 3: sapere ad sobrietatem.</note>; maar wat Hij [God] u geboden heeft, neem dat [gedurig] ter harte [en op de menigvuldigheid zijner werken zet niet uwe zinnen].</verse>
<verse osisID="Sir.03.23"> Het is toch geen noodwendigheid voor u, hetgeen verborgen is te zien<note n="1825">Naar Hebr. en Gr. luiden v. 22 b en 23: ‘Aan hetgeen u geoorloofd is denk; want het verborgene hebt gij niet van noode’. Wat de Vulgaat meer heeft is ten deele verklarend toevoegsel, ten deele andere vertaling van v. 24 b.</note> [met uwe oogen].</verse>
<verse osisID="Sir.03.24"> Over overtollige dingen peins niet [veel, en op de menigvuldigheid zijner werken zet niet uwe zinnen].</verse>
<verse osisID="Sir.03.25"> Want zeer veel wat 's menschen verstand te boven gaat werd u getoond<note n="1826">Naar Hebr. v. 24 en 25 met geringe verbetering: ‘Ten opzichte van zijne overige werken wees niet waanwijs; want te veel voor u werd u reeds te zien gegeven’. Met Gods overige werken zijn die bedoeld, welke voor den mensch niet ten eenen male ondoorgrondelijk zijn. Maar ook die geheel te ontraadselen en te verklaren matige hij zich niet aan. Hij vergenoege zich met hetgeen hij goed begrijpen kan, wat eigenlijk bij zijne neiging tot hoovaardij reeds te veel is. In de Vulgaat zijn v. 24 a en b, evenals 22 b, verschillende lezingen of vertalingen van een en hetzelfde.</note>.</verse>
<verse osisID="Sir.03.26"> Want velen heeft misleid hunne eigen inbeelding en zij heeft in ijdelen waan verstrikt hunne zinnen<note n="1827">Vulgaat en Gr. geven meer eene verklaring dan eene vertaling van Hebr.: ‘want vele zijn de gedachten van de kinderen der menschen, maar booze voorstellingen brengen in dwaling’. - Aan de vermaning tot nederigheid sluit zich v. 27-34 eene strophe aan, waarin het hart van den trotschaard vergeleken wordt met het hart van den verstandige, die van zijne deugd de zegening ondervindt.</note>.</verse>
<verse osisID="Sir.03.27"> Een trotsch hart zal ten laatste kwalijk varen, en wie het gevaar bemint zal er in vergaan<note n="1828">Het is den trotschaard eigen nergens gevaar te zien.</note>.</verse>
<verse osisID="Sir.03.28"> [Een hart, dat tweeërlei wegen bewandelt, zal niets gelukken, en wie verkeerd is van harte zal daardoor ten val komen<note n="1829">Dit vers, zeker niet oorspronkelijk, veroordeelt hen, die twee heeren willen dienen.</note>.]</verse>
<verse osisID="Sir.03.29"> Een boos hart<note n="1830">Lees naar Hebr. en Gr. gelijk in v. 27: ‘een trotsch hart.</note> zal overstelpt worden met smarten, en de zondaar<note n="1831">Hebr.: ‘de verstokte (zondaar)’.</note> zal zonde voegen bij zonde.</verse>
<verse osisID="Sir.03.30"> Voor het rot der hoovaardigen is er geen genezing, want de kiem der zonde heeft in hen wortel geschoten [en zij merken het niet<note n="1832">De Latijnsche vertaler trof hier niet den zin. Naar Hebr., met behulp van Gr. gezuiverd, zal v. 30 moeten luiden: ‘Voor de wonde van den spotter is er geen genezing, want van slechte planting is zijne planting’. De trotschaard, die in zijn trots met alles den spot drijft, is niet te bekeeren, want hij is door en door slecht. Hij heeft er niet eens besef van dat hij slecht is. Dat laatste zegt ook het toevoegsel der Vulgaat.</note>].</verse>
<verse osisID="Sir.03.31"> Des wijzen hart kent men aan de wijsheid, en een goed oor luistert met allen lust naar wijsheid<note n="1833">Naar Hebr. en Gr.: ‘Een wijs hart luistert naar de spreuk, en een opmerkzaam oor verblijdt den wijze’. De verstandige mensch luistert naar den raad van wijzer menschen en bereidt hun daardoor voldoening.</note>.</verse>
<verse osisID="Sir.03.32"> [Een hart, dat wijs is en verstandig, zal zich van zonden onthouden en in de werken der gerechtigheid vorderingen maken<note n="1834">Het vers kenmerkt zich duidelijk als glosse.</note>.]</verse>
<verse osisID="Sir.03.33"> Den gloed van het vuur bluscht het water, en de aalmoes biedt tegenweer aan de zonden<note n="1835">Naar eene Grieksche lezing: ‘en gerechtigheid delgt zonde uit’.</note>.</verse>
<verse osisID="Sir.03.34"> [En God ziet op hem neder,] die barmhartigheid beoefent, Hij is zijner indachtig in de toekomst, en ten tijde zijner struikeling zal hij steun vinden<note n="1836">De oorspronkelijke lezing der Vulgaat van v. 34 luidt: ‘Et Deus conspector, qui reddit gratiam, meminit in posterum, et in tempore casus tui invenies firmamentum’. Schoon zij beter is dan in de Sixtijnsche uitgave, geeft zij toch den zin van den grondtekst niet weder: ‘Wie goed doet (d.i. wie de rechtvaardigheid beoefent, zie noot 28), dien zal het (goede) te gemoet komen op zijnen weg (d.i. die mag ook van anderen eene rechtvaardige behandeling verwachten), en ten tijde dat hij struikelt zal hij onderstenning vinden’.</note>.</verse>

</chapter>

<chapter osisID="Sir.04"> 
<title type="chapter">Hoofdstuk IV.</title>
<p>Milddadigheid jegens de armen (v. 1-6), dienstvaardigheid jegens allen (v. 7-11), vernieuwde aanbeveling der wijsheid (v. 12-22), waarschuwing tegen valsche schaamte; andere vermaningen (v. 23-.36</p>


<verse osisID="Sir.04.1"> Mijn Zoon, onthoud de aalmoes niet aan den behoeftige, en keer uwe oogen niet af van den arme<note n="1837">Met Mijn zoon leidt de schrijver eene nieuwe reeks van vermaningen in, van welke de eerste (v. 1-6) de behandeling van den arme tot onderwerp heeft. Naar Hebr., met behulp van Gr. verbeterd, luidt v. 1: ‘Mijn zoon, spot niet met het leven van den arme, en laat de oogen van den bedrukte niet versmachten’, d.i. zie niet met verachting neer op zijne armzalige levenswijs en laat hem niet vergeefs hulp van u verwachten.</note>.</verse>
<verse osisID="Sir.04.2"> Een hongerige ziel, veracht haar niet, en verbitter niet den arme in zijne behoeftigheid<note n="1838">Hebr.: ‘en verberg u niet voor wie een gebroken hart heeft’.</note>.</verse>
<verse osisID="Sir.04.3"> Het hart van den behoeftige, bedroef het niet, en stel niet uit de gift aan den nooddruftige.</verse>
<verse osisID="Sir.04.4"> De bede van den bedrukte, wijs haar niet af, en keer uw aangezicht niet af van den behoeftige<note n="1839">V. 4 ontbreekt in Hebr. en is vermoedelijk herhaling van v. 1 volgens andere lezing.</note>.</verse>
<verse osisID="Sir.04.5"> Van den arme wend niet af uwe oogen [vanwege de gramstorigheid], en geef [aan wie u vragen] geen aanleiding u [achterna] te verwenschen<note n="1840">Vanwege de gramstorigheid, waar toe de behoeftige zou vervoerd worden door uwe weigering om hem te helpen.</note>.</verse>
<verse osisID="Sir.04.6"> Want verwenscht hij u in de bitterheid der ziel, dan [wordt zijne smeeking verhoord en] zal hem verhooren wie hem gemaakt heeft<note n="1841">Hebr.: ‘De bedroefde roept in zijne zielesmart, en naar zijn luid geroep luistert zijne Rots’, d.i. God, op Wien hij vertrouwen mag. Vgl. Exod. XXII 23; Prov. XIV 31 XVII 5.</note>.</verse>
<verse osisID="Sir.04.7"> In de vergadering [der armen] maak u bemind [en verneder voor den grijsaard uwe ziel] en voor den machtige buig uw hoofd<note n="1842">De tweede vermaning (v. 7-11) beveelt dienstvaardigheid en vriendelijkheid jegens alle, inzonderheid jegens hulpbehoevende medemenschen aan. Al wat de Vulgaat meer heeft dan Gr. en Hebr. is toevoegsel, ten deele den oorspronkelijken zin storend, zooals b.v. hier der armen. Er wordt hier, geheel in het algemeen, vriendelijkheid tegenover allen en onderdanigheid tegenover de machtigen aanbevolen.</note>.</verse>
<verse osisID="Sir.04.8"> Neig uw oor tot den arme [zonder gemelijkheid en kwijt uwe schuld], en antwoord hem vreedzaam in zachtmoedigheid<note n="1843">Naar Hebr.: ‘en beantwoord zijn groet in bescheidenheid’.</note>.</verse>
<verse osisID="Sir.04.9"> Verlos hem, die onrecht lijdt, uit de hand van den overmoedige, en het verdriete u niet in uwe ziel<note n="1844">Hebr. en Gr.: ‘en wees niet lafhartig bij uwe rechtspraak’. Dit laatste werd in de Vulgaat met v. 10 verbonden. Wie geroepen wordt om als rechter op te treden, mag geen vrees voor de machtigen kennen.</note>.</verse>
<verse osisID="Sir.04.10"> [Bij de rechtspraak] wees voor de weezen barmhartig als een vader en wees als een man voor hunne moeder.</verse>
<verse osisID="Sir.04.11"> En gij zult zijn als een [gehoorzame] zoon des Allerhoogsten, en genadig zal Hij u zijn meer dan eene moeder.</verse>
<verse osisID="Sir.04.12"> De wijsheid ademt haar kinderen het leven in, en zij neemt op wie haar zoeken [en gaat hun voor op den weg der gerechtigheid<note n="1845">De derde vermaning (v. 12-22) beveelt opnieuw de wijsheid aan, nu om hare vruchten. Zij treedt hier op als persoon en wel als opvoedster of leerares van hare kinderen of volgelingen. Aan de 12 tweeledige verzen der Vulgaat beantwoorden er in Gr. 11, in Hebr. 9; daar viel echter v. 17 uit. Naar Hebr. luidt v. 12: ‘De wijsheid onderricht hare kinderen en vermaant hen, die op haar acht slaan’. De lezing der Vulgaat ademt hare kinderen leven in, wat men in dien zin kan verstaan, dat de wijsheid het bovennatuurlijke leven der genade geeft, berust op eene verkeerde opvatting van het Grieksch anypsôsen, dat hier zeker ‘voedt op’ beteekent, evenals enephysiôse in dezelfde, door Clemens van Alexandrië (Strom. VII 16) aangehaalde plaats.</note>.]</verse>
<verse osisID="Sir.04.13"> En wie haar lief heeft, heeft het leven lief, en wie bij haar nachtwake houden, zullen hare liefelijkheid omhelzen<note n="1846">Wie bij haar nachtwake houden, d.i. haar ijverig zoeken, vinden welbehagen’ (Hebr.).</note>.</verse>
<verse osisID="Sir.04.14"> Wie zich aan haar houden zullen het leven beërven, en waar zij binnentreedt, geeft God zegen<note n="1847">Hebr.: ‘Wie haar vasthouden, vinden eer en wonen in den zegen Jahwe's’.</note>.</verse>
<verse osisID="Sir.04.15"> Wie haar dienen, dienen het heiligdom<note n="1848">D.w.z. zij zijn als priesters.</note>, en wie haar beminnen, hen bemint God.</verse>
<verse osisID="Sir.04.16"> Wie naar haar luistert, zal de volken richten<note n="1849">Zie dezefde gedachte uitgesproken Sap. III 8, VI 21 (vgl. I Cor. VI 2). Evenwel verdient de lezing van Syr. de voorkeur: ‘zal rechtvaardig richten’.</note>, en wie op haar zijn oog gericht houdt, zal in veiligheid wonen<note n="1850">Hebr.: zal in hare binnenkamers wonen’, d.w.z. ten volle met haar vertrouwd worden.</note>.</verse>
<verse osisID="Sir.04.17"> Zoo hij op haar betrouwt, zal hij haar beërven, en zijne nakomelingen zullen in haar bezit blijven<note n="1851">Dit vers ontbreekt in Hebr., maar is onmisbaar. De zin is: zoo hij zich getrouw aan haar betoont, zullen hij en zijne nakomelingen haar steeds bezitten. Waarom getrouwheid een eisch is, zeggen de volgende verzen.</note>.</verse>
<verse osisID="Sir.04.18"> Want in beproeving<note n="1852">Naar eene met behulp van Gr. en Syr. verbeterde lezing van Hebr. zullen v. 18-21 ongeveer als volgt moeten luiden: ‘Want eerst gaat zij, zich vreemd houdend, met hem om, en laat vrees en vervaardheid op hem komen. En zij beproeft hem door hare beproevingen, totdat zij hem vertrouwen kan, hem opnieuw gelukkig maakt, hem verblijdt, en hem hare geheimen ontsluiert’. De wijsheid gedraagt zichtegenover hare leerlingen eerst schijnbaar onverschillig of zelfs vijandig, beproeft hen door allerlei bezoeking, om eindelijk, wanneer zij de proef doorstaan hebben en getrouw bevonden zijn, hun hare schatten mede te deelen. Alhoewel minder bondig en schoon, zegt de Vulgaat hetzelfde.</note> wandelt zij met hem [en] onder de eersten [verkiest zij hem];</verse>
<verse osisID="Sir.04.19"> vrees en vervaardheid [en beproeving] brengt zij over hem, en zij pijnigt hem met haar beproeving [en tucht], totdat zij hem beproefd heeft in zijne gezindheid en vertrouwen stelt in zijne ziel.</verse>
<verse osisID="Sir.04.20"> Dan zal zij hem versterken en hem brengen op den rechten weg en hem verblijden</verse>
<verse osisID="Sir.04.21"> en hem hare verborgenheden openbaren [en hem overstelpen met een schat van wetenschap en rechtsbesef].</verse>
<verse osisID="Sir.04.22"> Zoo hij echter afdwaalt, zal zij hem verlaten en hem overleveren in de hand van zijn vijand.</verse>
<verse osisID="Sir.04.23"> [Mijn zoon,] neem den tijd in acht en wijk van het kwaad af<note n="1853">Begin eener nieuwe vermaning (v. 23-33), waarschuwend tegen valsche schaamte. Van de toevoegsels ontdaan telt zij 9 tweeledige verzen. Mijn zoon komt noch in Gr., noch in Syr., wel echter in Hebr. voor, maar de groote lengte van het halfvers doet vermoeden, dat het een toevoegsel is.</note>.</verse>
<verse osisID="Sir.04.24"> Om wille van uwe ziel schaam u niet [de waarheid te zeggen<note n="1854">Naar Hebr. met geringe verbetering luiden v. 23 en 24, één (tweeledig) vers: ‘Let op den passenden tijd [e]n sidder voor het kwaad, en schaam u tot nadeel uwer ziel niet’. De passende tijd is die, waarin spreken plicht, zwijgen zonde is. Vgl. Eccl. III 1 volg. Wie dan zwijgt, stort zich in het verderf. Naar de Vulgaat is de zin, dat de mensch zich niet door zorg voor zijne ziel, d.i. voor zijn leven, mag laten weerhouden om te handelen volgens zijn plicht.</note>].</verse>
<verse osisID="Sir.04.25"> Want er is eene schaamte, die leidt tot de zonde, en er is eene schaamte, die leidt tot eer en gunst<note n="1855">Bij God en de menschen.</note>.</verse>
<verse osisID="Sir.04.26"> Neem geen persoon aan ten nadeele van uw eigen persoon [en neem geen leugen te baat tot nadeel uwer ziel].</verse>
<verse osisID="Sir.04.27"> Ontzie u niet voor uwen naaste, zoo hij valt<note n="1856">Naar Gr. en Hebr. vormen v. 26 a en 27 een tweeledig vers, luidend: ‘Neem geen partij tegen u zelf, en schaam u niet, u zelf ten verderven’. Wie zwijgt waar hij moest spreken, kiest partij tegen zich zelf, berokkent zich zelf den ondergang. Naar de Vulgaat zegt v. 27: Zoo uw naaste zondigt, ontzie u niet het hem voor te houden.</note>,</verse>
<verse osisID="Sir.04.28"> en houd niet achter een woord op den heilzamen tijd. Verberg uwe wijsheid niet in haren luister<note n="1857">Naar Hebr. luidt v. 28: ‘Houd het woord niet achter op zijn tijd, en verberg niet uwe wijsheid’. In haren luister, een verklarend toevoegsel, wil zeggen: zoo uw woord strekken kan tot eere der wijsheid.</note>.</verse>
<verse osisID="Sir.04.29"> Want door de tong maakt zich de wijsheid kenbaar, en het verstand [en de kennis en de wetenschap] door het woord [van den verstandige, en de standvastigheid door de werken der gerechtigheid<note n="1858">Naar Hebr. en Gr.: ‘Want in het woord openbaart zich de wijsheid, en het doorzicht in het antwoord der tong’. Al wat de Vulgaat meer heeft is verklarende glosse.</note>].</verse>
<verse osisID="Sir.04.30"> Weerspreek niet [het woord van] de waarheid [op wat wijze ook], en schaam u over [de leugen van] uw tuchteloosheid<note n="1859">Gr.: ‘Strijd niet tegen de waarheid, en schaam u over de tuchteloosheid’. Tegenover de waarheid in het eerste verslid achtte de glossator in het tweede de vermelding van de leugen noodig. Daarom maakte hij van de tuchteloosheid ‘de leugen uwer tuchteloosheid’, d.i. de leugen, die gevolg uwer tuchteloosheid is.</note>.</verse>
<verse osisID="Sir.04.31"> Schaam u niet uwe zonden te bekennen, en maak u van geen mensch onderdaan om te zondigen<note n="1860">‘Schaam u niet, u van de zonde af te wenden (Hebr.), en ga niet tegen den stroom in’ (Hebr. en Gr.). D.w.z. zoo uw geweten u verwijten doet, schaam u dan niet beter te gaan leven; roei dan niet op tegen den steeds sterker wordenden stroom van verwijten. De wel niet onduidelijke, maar buiten den samenhang vallende lezing der Vulgaat ontstond ten deele door misvatting, ten deele door verschuiving der leden van v. 31 en 32.</note>.</verse>
<verse osisID="Sir.04.32"> Verzet u niet tegen den machtige, en roei niet op tegen den stroom der rivier<note n="1861">Naar de Vulgaat wordt het hier den mensch ontraden, zich tegen de grooten der aarde te verzetten, als zijnde even moeilijk als het roeien tegen den stroom. Naar de oorspronkelijke lezing (Hebr. met behulp van Gr. verbeterd) wordt veeleer het tegendeel aanbevolen: ‘Onderwerp u niet aan den dwaas, en wees niet partijdig voor den vorst’. De dwaas is de zondaar. Wijk niet voor hem, zelfs als hij een vorst, een machtige is. Volhard veeleer tot aan den dood in den strijd voor waarheid en recht (v. 33, waar de Vulgaat het eerste verslid dubbel heeft).</note>.</verse>
<verse osisID="Sir.04.33"> [Voor de gerechtigheid aanvaard den strijd om wille uwer ziel, en] strijd tot in den dood voor de gerechtigheid, en God zal voor u verslaan uwe vijanden.</verse>
<verse osisID="Sir.04.34"> Wees niet voorbarig met uwe tong, noch onnut en traag in uwe werken<note n="1862">Er volgt v. 34 - V 3 eene waarschuwing tegen barschheid en trots, in Hebr. 6 tweeledige verzen. Voor voorbarig hebben Hebr. en Gr. terecht trotsch. De vermaning is gericht tot de hoofden van gezinnen; zij mogen niet veel en op trotschen toon bevelen, terwijl zij zelf niets uitrichten.</note>.</verse>
<verse osisID="Sir.04.35"> Wees niet als een leeuw in uw huis ten verderve uwer huisgenooten [en ter verdrukking uwer onderhoorigen<note n="1863">Hebr.: ‘Wees geen hond in uw huis, en afkeerig en vreeswekkend jegens uwe dienaren’.</note>].</verse>
<verse osisID="Sir.04.36"> Laat uwe hand niet uitgestrekt zijn om te ontvangen en gesloten om te geven<note n="1864">Gelijk dit met de hand van een trotschen huisheer meestal het geval is. Vgl. Act. XX 35.</note>.</verse>

</chapter>

<chapter osisID="Sir.05">
<title type="chapter">Hoofdstuk V.</title><p>Vertrouw niet op rijkdom (v. 1-.3 Reken niet vermetel op Gods barmhartigheid (v. 4-.9 Onrechtmatige rijkdom, standvastigheid, wijselijk antwoorden, kwaadsprekendheid, gelijk recht voor allen (v. 11-.18</p>


<verse osisID="Sir.05.1"> Reken niet op [onrechtvaardig] bezit en zeg niet: Ik heb genoeg<note n="1865">Hebr.: ‘Steun niet op uwen rijkdom, en zeg niet: Het staat in mijne macht’. M.a.w. meen niet, dat gij alles kunt en dat u alles geoorloofd is, al zijt gij rijk en machtig. Naar de Vulgaat met haar toevoegsels heeft de vermaning een meer beperkten zin. Verlaat u niet op onrechtvaardig, d.i. door onrecht verworven (vgl. Luc. XVI 9) bezit. Al meent gij daardoor geborgen te zijn voor uw leven, God zal u op zijn tijd weten te vinden.</note> [mijn leven lang; want niets zal het u baten ten tijde der wrake en der bezoeking].</verse>
<verse osisID="Sir.05.2"> Volg niet in uwe sterkte de begeerlijkheid uws harten,</verse>
<verse osisID="Sir.05.3"> en zeg niet: Wat ben ik machtig! [of wie zal mij dwingen ten aanzien mijner daden?] Want de wrekende God zal het wreken<note n="1866">De oorspronkelijke lezing van v. 2 en 3 schijnt deze: ‘Volg niet uwe begeerlijkheid en uw vermogen, terwijl gij wandelt naar de lusten uws harten. Zeg niet: Wie vermag iets? Want Jahwe zal het wreken’. D.i. geef u niet over aan de zondige genietingen, tot welke uw rijkdom u gelegenheid biedt, en meen niet, dat niemand het u beletten kan. Er is een rechtvaardig God. In uwe sterkte (v. 2 Vulgaat) schijnt te beteekenen: al hebt gij het in uw vermogen.</note>.</verse>
<verse osisID="Sir.05.4"> Zeg niet<note n="1867">Vs. 4-9, in den grondtekst 7 tweeledige verzen, handelen over het vermetel vertrouwen op Gods lankmoedigheid,</note>: Ik heb gezondigd, en wat [droefs] is mij overkomen? Want de Allerhoogste is [een] lankmoedig [vergelder].</verse>
<verse osisID="Sir.05.5"> Over de kwijtschelding [van zonde] wees niet onbezorgd, en stapel niet zonde op zonde<note n="1868">Duidelijker naar Hebr.: ‘Op de kwijtschelding verlaat u niet, terwijl gij zonde op zonde stapelt’ Zondig er niet op aan in de meening, God zal het wel vergeven.</note></verse>
<verse osisID="Sir.05.6"> en zeg niet: 's Heeren barmhartigheid is groot, mijne menigvuldige zonden zal Hij vergeven.</verse>
<verse osisID="Sir.05.7"> Want barmhartigheid en gramschap gaan [spoedig] van Hem uit, en op de zondaars ziet zijne gramschap neder<note n="1869">Niet enkel barmhartigheid, maar ook gramschap gaat van God uit (Gr. en Hebr. ‘is bij Hem’) en deze laatste rust (Hebr. en Gr.) op den (onboetvaardigen) zondaar.</note>.</verse>
<verse osisID="Sir.05.8"> Draal niet met u te bekeeren tot den Heer en stel niet uit van dag tot dag;</verse>
<verse osisID="Sir.05.9"> want plotseling zal zijne gramschap komen, en ten tijde der wrake zal Hij u verdelgen<note n="1870">Er volgen v. 10 - VI 4 vermaningen en waarschuwingen van verschillenden aard.</note>.</verse>
<verse osisID="Sir.05.10"> Tob u niet af om onrechtvaardigen rijkdom<note n="1871">Hebr.: ‘Vertrouw niet op bedriegelijke schatten’.</note>; want deze zal u niet baten op den dag der bezoeking [en der wraak].</verse>
<verse osisID="Sir.05.11"> Draai u niet naar elken wind en ga niet op iederen weg. Zoo toch doet zich ieder zondaar kennen door zijne dubbele tong<note n="1872">Gr.: ‘zoo is (handelt) de zondaar, de dubbeltongige’. Het is eene aan VI 1 (zie noot 2 ald.) ontleende glosse.</note>.</verse>
<verse osisID="Sir.05.12"> Wees standvastig op den weg [des Heeren] en in de waarheid uwer gevoelens en in uwe kennis<note n="1873">Naar Hebr. en Gr.: ‘Blijf vast bij uwe overtuiging, en één (zich zelf gelijk) zij uw woord’. De zin van v. 12 in zijn geheel naar de Vulgaat schijnt: Blijf op den weg des Heeren, doordat gij vooreerst volhardt bij de ware gevoelens, welke gij omtrent God en de goddelijke dingen koestert, en voorts steeds datgene spreekt wat tot bevordering van vrede en gerechtigheid strekt.</note>, [en vergezellen moge u het woord des vredes en der gerechtigheid].</verse>
<verse osisID="Sir.05.13"> Wees goedig, om [naar een woord] te luisteren [ten einde het te verstaan,] en geef met wijsheid het [rechte] antwoord<note n="1874">Hebr. en Gr.: ‘Wees vlug bereid om te hooren, en geef met lankmoedigheid antwoord’. Vgl. Jac. I 19.</note>.</verse>
<verse osisID="Sir.05.14"> Hebt gij verstand, geef antwoord uwen naaste; zoo niet, leg uwe hand op uwen mond [, opdat men u niet vange in een onwijs antwoord en gij te schande wordt].</verse>
<verse osisID="Sir.05.15"> Eer en luister ligt in de taal van den wijze, maar de tong van den onverstandige brengt hem ten val<note n="1875">Hebr.: ‘Eer en schande ligt in de hand van den zwetser, en de tong des menschen is zijn ondergang’. Een zwetser kan u uwe eer laten of er u van berooven, en veelal wordt de mensch slecht of ongelukkig door niet te waken over zijne tong.</note>.</verse>
<verse osisID="Sir.05.16"> Laat u geen oorblazer noemen, en laat u door uwe tong niet vangen [, zoodat gij te schande wordt<note n="1876">Hebr.: ‘Gij zult niet dubbeltongig heeten en met uwe tong niemand belasteren’.</note>.]</verse>
<verse osisID="Sir.05.17"> Want op den dief komt schande [en spijt], maar het ergste schandmerk op den dubbeltongige [en op den oorblazer haat en vijandschap en smaad].</verse>
<verse osisID="Sir.05.18"> Doe gelijkelijk recht aan den kleine en aan den groote<note n="1877">Zie VI noot 1.</note>.</verse>

</chapter>

<chapter osisID="Sir.06">
<title type="chapter">Hoofdstuk VI.</title><p>Dubbelhartigheid en zelfverheffing (v. 1-.4 Ware en valsche vriendschap (v. 5-.17 Drievoudige uitnoodiging der wijsheid om haar te volgen (v. 18-.37</p>


<verse osisID="Sir.06.1"> Word niet van een vriend een vijand [voor uwen naaste<note n="1878">Dit verslid vormt met V 18 één vers, dat naar Hebr. luidt: ‘In groot of klein misdoe niet, opdat gij niet van een vriend een vijand wordt’. In verband met hetgeen voorafgaat en volgt, schijnt misdoe niet te moeten worden verstaan van het kwaadspreken, waardoor men zoo lichtelijk den vriend tot vijand maakt.</note>]; want schande en smaad zal de boosdoener beërven, eveneens elk afgunstige en dubbeltongige zondaar<note n="1879">Naar Hebr. met geringe verbetering: ‘Een slechten naam en schande verkrijgt de lasteraarster, evenzoo de zondaar, de dubbeltongige’.</note>.</verse>
<verse osisID="Sir.06.2"> Verhef u niet in den waan uwer ziel gelijk een stier, opdat soms niet uwe kracht worde gebroken [door dwaasheid<note n="1880">Naar Hebr., met behulp van Gr. en Syr. verbeterd: ‘Val niet in de macht uwer begeerlijkheid, opdat zij uw vermogen niet afweide gelijk een stier’. Vgl. Jer. L 11.</note>],</verse>
<verse osisID="Sir.06.3"> en deze<note n="1881">Naar de verbeterde lezing van v. 2 is uwe begeerlijkheid onderwerp.</note> uwe bladeren afvrete en uwe vruchten verderve, en gij overblijft als een dorre boom [in de woestijn].</verse>
<verse osisID="Sir.06.4"> Want een booze ziel<note n="1882">Die de booze begeerlijkheid volgt.</note> stort haren bezitter in het verderf en maakt hem tot een vermaak voor zijne vijanden [en brengt hem het lot der goddeloozen].</verse>
<verse osisID="Sir.06.5"> Een vriendelijk woord<note n="1883">Vs. 5-17, in den gezuiverden tekst 13 verzen, handelen over ware en valsche vrienden en over de waarde der vriendschap.</note> verwerft vele vrienden [en stemt de vijanden zacht], en eene aanminnige tong [bij een goed mensch] werkt veel uit<note n="1884">Naar Hebr.: ‘en zachte woorden (verwerven) veel vredewenschen’. Vriendelijke bejegening lokt vriendelijke bejegening uit.</note>.</verse>
<verse osisID="Sir.06.6"> Velen mogen er zijn, met wie gij leeft in vrede, maar raadgever zij voor u één uit de duizend.</verse>
<verse osisID="Sir.06.7"> Neemt gij een vriend aan, neem hem aan in beproeving en vertrouw hem niet lichtvaardig.</verse>
<verse osisID="Sir.06.8"> Want iemand is vriend naar het hem te pas komt, maar hij blijft het niet ten dage van tegenspoed.</verse>
<verse osisID="Sir.06.9"> En daar is een vriend, die tot vijandschap overslaat, en [er is een vriend,] die onmin en twist [en schimpwoorden] aan den dag brengt<note n="1885">Naar Hebr. en Gr.: ‘die den u onteerenden twist aan den dag brengt’, d.w.z., die een twist, welken hij met u had, tot uw oneer bekend maakt.</note>.</verse>
<verse osisID="Sir.06.10"> En daar is een vriend, zoolang hij dischgenoot is, maar hij blijft het niet ten dage van den nood.</verse>
<verse osisID="Sir.06.11"> Een vriend, zoo hij standvastig blijft, zal u als uws gelijke zijn en met uwe huisgenooten leven op vertrouwden voet<note n="1886">Hebr.: ‘In uw geluk is hij als gij (d.i. is hij voor u als een tweede ik), maar in uw ongeluk wijkt hij van u’. De Vulgaat zegt: Laat den beproefden vriend alle rechten van een vriend genieten.</note>.</verse>
<verse osisID="Sir.06.12"> Zoo hij zich voor u verootmoedigt en zich voor uw aangezicht verbergt, dan zult gij eene eensgezinde en goede vriendschap hebben<note n="1887">Naar de Vulgaat is de zin, dat groote inschikkelijkheid en zelfverloochening van een vriend een eisch is voor degelijke vriendschap. Dit past echter minder in het verband dan wat Hebr. en Gr. zeggen: ‘Zoo gij valt, keert hij zich tegen u en gaat van u heen en verbergt zich’.</note>.</verse>
<verse osisID="Sir.06.13"> Van uwe vijanden houd u op een afstand en voor uwe vrienden<note n="1888">Voor uwe vele (v 6) vrienden, zoolang zij niet beproefd zijn,</note> neem u in acht.</verse>
<verse osisID="Sir.06.14"> Een trouw vriend is een sterke schutse<note n="1889">Hebr.: ‘een sterke burg’.</note>, en wie dien gevonden heeft, heeft een schat gevonden.</verse>
<verse osisID="Sir.06.15"> Niets is met een getrouw vriend te vergelijken en [goud en zilver] weegt [niet] op tegen zijne waarde [en trouw<note n="1890">Hebr.: ‘Voor een getrouw vriend is er geen prijs, en er is geen betaling voor zijne goedheid’.</note>].</verse>
<verse osisID="Sir.06.16"> Een trouw vriend is artsenij voor leven [en onsterfelijkheid], en wie den Heer vreezen, zullen er zoo een vinden.</verse>
<verse osisID="Sir.06.17"> Wie den Heer vreest, zal ook goede vriendschap hebben, want gelijk hij zal ook zijn vriend zijn<note n="1891">Ware en duurzame vriendschap kan daarom alleen tusschen godvreezende menschen bestaan. - Met v. 18 begint eene vermaning tot wijsheid, bestaande uit strophe, beurtzang en tegenstrophe (6, 9 en 6 verzen), alle beginnend met Mijn zoon,</note>.</verse>
<verse osisID="Sir.06.18"> Mijn zoon, van uwe jeugd af neem onderrichting aan, en tot uwe grijsheid zult gij de wijsheid vinden<note n="1892">Vgl. Prov. XXII 6.</note>.</verse>
<verse osisID="Sir.06.19"> Als een die ploegt en zaait, zoo begeef u tot haar, en wacht op hare goede vruchten<note n="1893">Geen landman, die zonder ploegen en zaaien of terstond na ploegen en zaaien op oogst rekent. Zoo worden ook de vruchten der wijsheid niet zonder inspanning en geduldig afwachten verkregen. Vgl. Marc. IV 26-29; Jac. V 27.</note>.</verse>
<verse osisID="Sir.06.20"> Want met haar te bearbeiden<note n="1894">Met de bearbeiding van den akker der wijsheid.</note> zult gij een weinig moeite hebben, maar spoedig zult gij eten van hare vruchten.</verse>
<verse osisID="Sir.06.21"> Hoe hard uitermate valt de wijsheid voor onverstandige menschen, en wie geen hart heeft<note n="1895">Geen verstand heeft.</note> houdt het niet bij haar uit.</verse>
<verse osisID="Sir.06.22"> Als een drukkende steen is voor hen hare beproeving<note n="1896">Hebr.: ‘Als een zware steen ligt zij op hen’. Naar het schijnt, wordt hier gezinspeeld op een gebruik, dat volgens eene aanteekening van Hiëronymus op Zach. XII 3 in Israël bestond. Men liet jongelingen hunne kracht beproeven en oefenen door hun zware steenen te laten dragen. Gelijk jongelingen zonder lichaams- en wilskracht den steen spoedig afwierpen, zoo staakt de dwaas spoedig de hem lastig wordende beoefening der wijsheid.</note>, en zij aarzelen niet haar af te werpen.</verse>
<verse osisID="Sir.06.23"> Want wijsheid [der leer] is wat haar naam zegt, en zij is niet aan velen openbaar, [maar wien zij bekend is, blijft zij bij tot aan de aanschouwing Gods<note n="1897">Dit vers was vóór de terugvinding van den grondtekst ‘het etymologisch raadsel’ van Eccli., waarop tal van geleerden vergeefs hun scherpzinnigheid beproefd hebben. In het eerste verslid: ‘Want wijsheid is overeenkomstig haar naam’ (Gr.), zag men terecht een woordspeling; men meende nu in het tweede verslid: ‘maar niet is zij aan velen bekend’, de verklaring daarvan te moeten zoeken. Daar de tekst die niet bevatte, stelde men verschillende wijzigingen voor, waarvan echter geen enkele algemeenen bijval vond. De Hebreeuwsche tekst bracht het gewenschte licht. Daar luidt v. 23 a: ‘Want de tucht is als haar naam’. Het voor tucht gebezigde Hebreeuwsche woord moesar nu is verwant met en gelijkt zeer op môsêr, hetwelk ‘boeien’ beteekent. De bedoeling is duidelijk. De tucht legt wie haar beoefenen boeien of banden aan. Wij zouden kunnen vertalen: ‘want de gebondenheid is wat haar naam zegt’. Ook elders wordt in ons boek dezelfde woordspeling gebezigd. Zie b.v. hierachter v. 31 met noot 25. Van XXI 22 a, waarvan de grondtekst nog niet werd teruggevonden, geeft de Grieksche vertaler dezelfde woordspeling in zijne taal weder: ‘Boeien (pedai) aan de voeten van den dwaze (is) de tucht (paideia)’. Vgl. voorts XXXIII 4 (Gr.). - Het tweede verslid kan en moet men naar Hebr. vertalen: ‘en zij (de tucht) is niet voor velen recht uitgaande’, d.w.z. niet de rechte, korte en gemakkelijke weg. Dit recht uitgaande staat tegenover hoe hard in v. 21. - Het toevoegsel der Vulgaat maar wien zij enz. behoeft geen verklaring.</note>].</verse>
<verse osisID="Sir.06.24"> Hoor, mijn zoon, en aanvaard [verstandigen] raad<note n="1898">Hebr. ‘mijne tucht’, d.i. de tucht der hier sprekend optredende wijsheid.</note>, en versmaad mijnen raad niet.</verse>
<verse osisID="Sir.06.25"> Steek uwen voet in hare boeien en in haren halsbeugel uwen nek.</verse>
<verse osisID="Sir.06.26"> Buig uwen schouder en draag haar, en word niet gemelijk over hare banden<note n="1899">'s Menschen bedorven wil is als een weerbarstige slaaf; gelijk deze door boeien en halsbeugels tot gehoorzaamheid gedwongen wordt, zoo moet wie wijs begeert te worden zijn weerbarstigen wil gehoorzaamheid leeren door willige onderwerping aan de hem eerst lastige en moeielijke voorschriften der wijsheid.</note>.</verse>
<verse osisID="Sir.06.27"> Met geheel uwe ziel nader tot haar, en met al uwe kracht houd u op hare wegen.</verse>
<verse osisID="Sir.06.28"> Spoor haar op, en zij zal zich aan u openbaren, en hebt gij haar gegrepen, laat haar niet los.</verse>
<verse osisID="Sir.06.29"> Want ten laatste zult gij rust vinden in haar<note n="1900">Hebr. en Gr.: ‘zult gij hare rust vinden’, de rust, welke zij na het bedwingen der hartstochten verleent.</note>, en zij zal u worden tot verlustiging.</verse>
<verse osisID="Sir.0630,"> En hare boeien zullen u worden tot een sterke schuts [en een vasten grondslag], en haar halsbeugel tot een eerekleed<note n="1901">De boeien der tucht, d.i. hare u aanvankelijk lastige geboden, worden u tot een sterke schuts tegen de zonde, tot een vasten grondslag van geluk en hoop en tot een eerekleed voor uwe ziel.</note>.</verse>
<verse osisID="Sir.06.31"> Want 's levens sieraad berust in haar, en hare boeien zijn banden des heils<note n="1902">Hebr.: ‘Een gouden sieraad is haar juk, en hare boeien (Hebr. môserothah, zie noot 20) een purperen snoer’. De gedachte van v. 30 a wordt hier alsook nog in v. 32 door nieuwe beelden uitgewerkt. De zin der Vulgaat is, dat de wijsheid den mensch eer en aanzien verleent en de wonden geneest, welke de zonde hem toebrengt. - De tegenstrophe (v. 33-37) leert, op hoedanige wijze men de wijsheid verwerven kan.</note>.</verse>
<verse osisID="Sir.06.32"> Als een eerekleed zult gij haar aantrekken, en als een vreugdekroon u opzetten.</verse>
<verse osisID="Sir.06.33"> Mijn zoon, als gij luistert naar mij, zult gij leeren<note n="1903">Hebr.: ‘Zoo gij verlangt, kunt gij onderricht worden’. Niemand verwerft de wijsheid dan wie naar haar verlangt. Maar al wie naar haar verlangt kan haar verwerven. Hij behoeft slechts oor en hart voor haar te openen. Die waarheid wordt ook v. 33 b en 34 ingeprent.</note>, en als gij uwen zin er op richt, zult gij wijs worden.</verse>
<verse osisID="Sir.06.34"> Als gij uw oor neigt, zult gij haar [de leering] vernemen, en als gij met graagte luistert, zult gij wijs worden.</verse>
<verse osisID="Sir.06.35"> In den kring der [wijze] oudsten zij uw verblijf, en sluit u aan hunne wijsheid van harte aan, opdat gij al wat van God verhaald wordt moogt hooren en de spreuken des lofs u niet ontgaan<note n="1904">Ten deele naar Gr., ten deele naar Hebr.: ‘In de vergadering der oudsten vat post, en aan wie wijs is sluit u aan. Naar elke rede luister gaarne en laat u wijze spreuken niet ontgaan’. Al wat Vulgaat en Gr. meer hebben is verklarend toevoegsel.</note>.</verse>
<verse osisID="Sir.06.36"> En ziet gij eenen wijze, houd nachtwake bij hem, en de treden zijner deuren moge uw voet uitslijten.</verse>
<verse osisID="Sir.06.37"> Zet uwe gedachten op de voorschriften Gods<note n="1905">Hebr.: ‘Let op de vreeze Gods’.</note> en met zijne geboden houd u gedurig bezig, en Hij zal u een hart geven<note n="1906">Hebr.: ‘en Hij zal uw hart (uw verstand) richten’.</note>, en de begeerde wijsheid zal u geschonken worden.</verse>

</chapter>

<chapter osisID="Sir.07"> 
<title type="chapter">Hoofdstuk VII.</title><p>Vlucht de zonde (v. 1-3), streef niet naar macht (v. 4-7), herhaal niet in vertrouwen op uwe offergaven eene ongestraft gebleven zonde (v. 8-.11 Verschillende vermaningen (v. 12-.19 Hoe men zich moet gedragen tegenover vriend, dienstknecht, vrouw, vee en kinderen (v. 20-.28 Eer ouders, God en priesters (v. 29-.35 Medelijden met armen, bedroefden en zieken (v. 36-.39 Gedenk uw uiterste (v. .40</p>


<verse osisID="Sir.07.1"> Doe geen kwaad, en u zal geen kwaad overkomen<note n="1907">Onder hetgeen men voor het verwerven der wijsheid moet laten, neemt de eerste plaats in de zonde, het zedelijk kwaad, oorzaak van alle ander kwaad.</note>.</verse>
<verse osisID="Sir.07.2"> Houd u ver van onrecht, en het onheil zal verre zijn van u.</verse>
<verse osisID="Sir.07.3"> Mijn zoon, zaai niet [kwaad] in de voren der ongerechtigheid, en gij zult [het] niet zevenvoudig maaien<note n="1908">De zonde is als een kwaad zaad, hetwelk zevenvoudige (veelvoudige) bittere vruchten voortbrengt. Vgl. Prov. XXII 8; Gal. VI 8. - Op de algemeene waarschuwing volgen eenige bijzondere vermaningen. De eerste (v. 4-7) richt zich tegen de eerzucht en hoovaardij, met name van hen, die zich door hun staat boven de groote menigte verheffen.</note>.</verse>
<verse osisID="Sir.07.4"> Vraag van den Heer geen heerschappij, noch een eereplaats van den koning<note n="1909">Van den Heer, niet: van den (of een) heer. Het Hebr. heeft: ‘van Jahwe’.</note>.</verse>
<verse osisID="Sir.07.5"> Houd u niet rechtvaardig voor God<note n="1910">Vgl. III Reg. VIII 46; Job. IX 3.</note>, [want de hartenkenner is Hij,] en tracht niet wijs te schijnen bij een koning<note n="1911">Vgl. Prov. XXV 6.</note>.</verse>
<verse osisID="Sir.07.6"> Zoek niet rechter te worden, zoo gij de kracht mist om ongerechtigheden te fnuiken, opdat gij soms geen vrees toont voor het aangezicht van den machtige en u geen struikelblok legt voor uwe gerechtigheid<note n="1912">De rechter, die vastheid van karakter mist, zal lichtelijk uit menschelijk opzicht zwichten en gevaar loopen partijdige vonnissen te vellen.</note>.</verse>
<verse osisID="Sir.07.7"> Bezondig u niet aan de bevolking der stad, en begeef u ook niet onder de menigte<note n="1913">Naar den verbeterden grondtekst: ‘Misdraag u niet in de vergadering aan de poort en breng u niet ten val in de gemeente’. Zoo gij geroepen wordt om aan de stadspoort in een geschil als rechter op te treden, oordeel dan rechtvaardig; anders zult gij onder het volk uw goeden naam verliezen. Naar de Vulgaat is de zin, dat men de volksmenigte niet door trots mag beleedigen, maar zich ook niet in haar macht moet begeven.</note>.</verse>
<verse osisID="Sir.07.8"> Bega ook geen zonde voor de tweede maal, want zelfs bij de eerste maal zult gij niet ongestraft blijven<note n="1914">Zoo gij kwaad bedreven hebt zonder er nog voor gestraft te zijn, bega dan niet opnieuw dat kwaad; want ook voor de eerste zonde zal de straf niet uitblijven. Hieraan sluit zich naar den samenhang onmiddellijk v. 11 aan: Verbeeld u niet, dat God u niet straffen zal, omdat gij vele offeranden opdraagt (vgl. Ps. XLIX 9; Isai. I 11 volg.; Jer. VII 21). In Gr. en Syr. volgen dan ook v. 9 en 10 op 11.</note>.</verse>
<verse osisID="Sir.07.9"> Wees niet kleinmoedig in uwe ziel,</verse>
<verse osisID="Sir.07.10"> verzuim niet te bidden en aalmoezen te geven<note n="1915">Ter plaatse en in den vorm, welke zij in de Vulgaat hebben, zal men v. 9 en 10 aldus moeten verklaren: In plaats van de nog ongestraft gebleven zonde te herhalen (v. 8), tracht veeleer kwijtschelding van straf te verkrijgen, doordat gij in vertrouwen op Gods barmhartigheid (wees niet kleinmoedig in uwe ziel) bidt en aalmoezen geeft. Intusschen wijst reeds het gedwongene dier verklaring op tekstbederf. Vs. 9 en 10 behooren achter v. 11 tehuis en moeten naar den Hebr. tekst aldus worden verbeterd en vertaald: ‘Wees niet ongeduldig (het werkwoord katsar wordt ook Job XXI 4; Judith XVI 16 en Prov. XIV 29 in dezelfde beteekenis gebezigd) in uw gebed, en met de aalmoes talm niet’, d.w.z. verhoort God niet terstond uw gebeden, verlies dan uw geduld niet, laat zelf den arme niet wachten, zoo hij uwe hulp vraagt. De spreuk is het eerste vers eener uit 8 verzen bestaande strophe (v. 9 en 10 en v. 12-14), welke vermaningen van verschillenden aard bevat.</note>.</verse>
<verse osisID="Sir.07.11"> Zeg niet: Op de menigte mijner gaven zal God neerzien, en als ik offer aan God, den Allerhoogste, zal Hij mijne gaven aannemen.</verse>
<verse osisID="Sir.07.12"> Veracht geen mensch in de bitterheid zijner ziel, want er is een die vernedert en verheft [, God, de Alziende<note n="1916">Een mensch in de bitterheid zijner ziel is een door rampspoed getroffen mensch. Veracht zoo iemand niet, want alle bezoeking komt van God, die ook u op dezelfde wijze bezoeken kan.</note>].</verse>
<verse osisID="Sir.07.13"> Smeed geen leugen tegen uwen broeder, en doe het evenmin tegen een vriend<note n="1917">Hebr.: ‘Bezin geen kwaad tegen den broeder, en evenmin tegen den vriend en den makker’. De zin der Vulgaat is ongeveer dezelfde.</note>.</verse>
<verse osisID="Sir.07.14"> Spreek volstrekt geen leugentaal; want zich daaraan te gewennen is niet goed<note n="1918">Hebr.: want het vertrouwen daarop doet niet goed.’</note>.</verse>
<verse osisID="Sir.07.15"> Wees niet woordenrijk in de vergadering der oudsten, en herhaal de woorden niet in uw gebed<note n="1919">Vgl. Matth. VI 7. Veroordeeld wordt hier niet het volhardend gebed, maar het gebed, waarbij de bidder het gemis aan innigheid meent goed te maken door veelheid van woorden.</note>.</verse>
<verse osisID="Sir.07.16"> Wees niet afkeerig van zwaren arbeid noch van het akkerwerk, door den Allerhoogste ingesteld<note n="1920">Vgl. Gen. II 15.</note>.</verse>
<verse osisID="Sir.07.17"> Reken u niet tot de menigte der tuchteloozen<note n="1921">Naar Hebr. met eenige verbetering: ‘Overschat u niet onder de stamgenooten’, wat in verband met v. 16 zeker wil zeggen: Houd u niet voor te groot en voornaam, om u gelijk geheel uw volk toe te leggen op den veldarbeid.</note>.</verse>
<verse osisID="Sir.07.18"> Wees den toorn indachtig, die niet draalt<note n="1922">Alle hoogmoed komt ten val en vindt zijne straf.</note>.</verse>
<verse osisID="Sir.07.19"> Verneder diep uwen geest, want de straf [voor het vleesch] des goddeloozen is vuur en worm<note n="1923">Vgl. Isai. LXVI 24; Marc. IX 45. Naar Hebr. en Syr. luidt v. 19 b: ‘Want 's menschen hoop (uiterste) is de worm’. - Er volgt v. 20-35 eene nieuwe reeks van raadgevingen (Hebr. 20 verzen), en wel over de wijze, waarop men de verschillende klassen van personen, met welke men in betrekking staat, moet behandelen.</note>.</verse>
<verse osisID="Sir.07.20"> Ga niet te werk tegen een vriend, die de betaling uitstelt, en versmaad niet een u zeer verknochten broeder om wille van goud<note n="1924">Hebr. en Gr.: ‘Verruil den vriend niet voor geld en den verknochten broeder niet voor goud van Ophir’. Een ware vriend toch gaat alle schatten te boven (VI 14 volg.). De tekst der Vulgaat is in denzelfden zin te verstaan.</note>.</verse>
<verse osisID="Sir.07.21"> Ga niet heen van eene verstandige en deugdzame vrouw [die gij hebt verkregen in de vreeze des Heeren]; want haar bevallige zedigheid gaat goud te boven<note n="1925">Hebr.: ‘Veracht niet een verstandige vrouw, en eene bevallige gaat paarlen te boven’. De woorden der Vulgaat Ga niet heen enz. slaan op het wegzenden van eene vrouw met den scheidbrief; zie Deut. XXIV 1.</note>.</verse>
<verse osisID="Sir.07.22"> Mishandel niet den trouwen en arbeidzamen knecht, noch den daglooner, die zich zelf ten beste geeft.</verse>
<verse osisID="Sir.07.23"> Een verstandige knecht zij u lief als uw leven, outhoud hem de vrijheid niet [en laat hem niet in armoede aan zijn lot over<note n="1926">Volgens Exod. XXI 2 moest de knecht, of eigenlijk de huiseigene, na zesjarigen dienst vrijgelaten worden; maar blijkens Jer. XXXIV 11 werd die wet veelal niet onderhouden. Hetzelfde was zeker ook het geval met het voorschrift (Deut. XV 13-15), om den vrijgelatene te voorzien van hetgeen hij noodig had om te leven. Daarop slaat het toevoegsel in de Vulgaat.</note>].</verse>
<verse osisID="Sir.07.24"> Hebt gij vee? Zie er naar om, en brengt het u voordeel aan, houd het aan<note n="1927">Verschacher het niet onnoodig uit zucht naar nieuwigheid. Ook tegenover het vee, dat u voordeel brengt, past u zorg en tot op zekere hoogte dankbaarheid. Vgl. Prov. XII 10, XXVII 23 volg. Maar nog meer past u zorg voor uwe kinderen (v. 25).</note>.</verse>
<verse osisID="Sir.07.25"> Hebt gij zonen? Voed ze op en buig ze van hunne kindsheid aan<note n="1928">Hebr.: ‘Zoo gij zonen hebt, kastijd ze, en neem voor hen vrouwen in hunne jeugd’. De Grieksche vertaler schijnt den laatsten raad minder passend te hebben gevonden voor de Joden in Egypte en dien daarom door een anderen te hebben vervangen, aan XXX 12 ontleend.</note>.</verse>
<verse osisID="Sir.07.26"> Hebt gij dochters? Behoed haar lichaam en vertoon u aan haar niet met lachend gelaat<note n="1929">Waak over hare eerbaarheid en kweek door waardig en ernstig optreden in haar een ernstigen zin.</note>.</verse>
<verse osisID="Sir.07.27"> Huw uwe dochter uit, en gij hebt een groot werk gedaan<note n="1930">Hebr.: ‘dan trekt de moeilijkheid heen’, d.w.z. dan zijt gij van eene groote zorg ontslagen.</note>; maar geef haar aan een verstandig man.</verse>
<verse osisID="Sir.07.28"> Hebt gij eene vrouw naar uw hart, verstoot haar niet; maar aan eene verachtelijke geef u niet over<note n="1931">Naar uw hart staat niet in Hebr. en is een zinstorend toevoegsel; wie toch verstoot eene vrouw naar zijn hart? Het tweede verslid luidt Hebr.: ‘en eene verstootene, vertrouw haar niet’. De zin van het geheel is dus: verstoot niet uwe wettige vrouw en geef u niet aan eene gescheiden vrouw.</note>. Met gansch uw hart</verse>
<verse osisID="Sir.07.29"> eer uwen vader, en vergeet niet het weegezucht uwer moeder.</verse>
<verse osisID="Sir.07.30"> Gedenk, dat gij zonder hen niet zoudt geboren zijn, en vergeld hun wat zij voor u deden<note n="1932">Hebr.: ‘en hoe kunt gij hun doen wat zij u?’</note>.</verse>
<verse osisID="Sir.07.31"> Uit geheel uwe ziel vrees den Heer, en eerbiedig zijne priesters.</verse>
<verse osisID="Sir.07.32"> Uit al uwe kracht bemin uwen Maker, en zijne dienaren, verlaat ze niet.</verse>
<verse osisID="Sir.07.33"> Eer God met geheel uwe ziel en vereer de priesters [ en reinig u door schouderstukken<note n="1933">In Hebr. beantwoorden aan v. 33-35 twee tweeledige, ten deele onleesbare en verschreven verzen. Met behulp van Gr. en Syr. aangevuld en hersteld schijnen zij als volgt te mogen worden gelezen: ‘Eer Jahwe en betoon achting den priester en geef hun het aandeel, dat u bevolen is: Spijze der schuld en heffingen der hand en offers der gerechtigheid en heilige schatting’. Er worden hier eenige offers en schattingen genoemd, van welke ook de priesters een deel kregen: Spijze der schuld (lechem asjam, vgl. Lev. III 11 en VI 6 volg.), d.i. schuldoffers, waaraan ook Gr. peri plêmmeleias, en Lat. purgationis doen denken; heffingen der hand (theroemoth jad, zie Deut. XII 6 en elders), d.i. hefoffers, waaraan Gr. dosin brachionôn (brachionos in enkele handschriften), Syr. de eerstelingen der handen, Lat. cum brachiis herinneren; offers der gerechtigheid (sibchê tsadek, zie Deut. XXXIII 19; tsadek is in het handschrift duidelijk, maar wat daar vóór staat is onleesbaar; aan het Gr. thysian beantwoordt het best sibchê); wat daarmede voor offeranden bedoeld zijn, is onzeker; het Gr. thysian agiasmoy en Lat. sacrificium sanctificationis herinneren aan het sanctum sanctorum van Lev. II 3; eindelijk heilige schatting (theroemah kodesj; vgl. Num. XVIII 19), d.i. vermoedelijk al wat men voor onderhoud van heiligdom en priesters had op te brengen; hieraan beantwoordt minder naar den zin dan naar de plaats Gr. aparchên hagiôn, Lat, initia sanctorum. - De tekst der Vulgaat is door dubbele vertaling van een en hetzelfde, door misvatting van Gr. en door toevoegsels bedorven en nauwelijks te verklaren. Het slot van v. 34: ‘et de negligentia tua purga te cum paucis’ verklaart men gewoonlijk met het oog op Lev. XII 8 en XIV 21 van de geringe offeranden, waarmede de armen bij een zondoffer of bij hun zuivering van eene onreinheid konden volstaan. Het is intusschen eene verkeerd vertaalde herhaling van v. 38 c: ‘et propurga te cum brachiis’, wat zeggen wil: reinig u (van eene of andere onreinheid) door aan den priester de schouderstukken (van het offerdier) aan te bieden, welke de Wet den priester toewijst, De vertaler leidde brachiosin verkeerdelijk af van den comparatief brachiôn. In v. 35 is datum brachiorum tuorum nieuwe herhaling en dus zeker niet oorspronkelijk. In v. 35 schijnt primitiarum door misvatting van Gr. in den tekst te zijn gekomen. Vermoedelijk luidde deze: ‘Kai hôs entetaltai soi ap archês’, d.i. gelijk u bevolen is van ouds. Voor ap archês las de vertaler ‘aparchês’. - Naar men gist, zou de Latijnsche vertaling van onze plaats, welke naar den geglosseerden Griekschen tekst vervaardigd werd, in haar geheel als volgt hebben geluid of althans hebben moeten luiden (de toevoegsels zijn door ons tusschen haakjes geplaatst): ‘Honora Deum (ex toto anima tua) et honorifica sacerdotem (et affer brachia). Da illi partem sicut mandatum est tibi (antiquitus), purgationem et de negligentia et sacrificium sanctificationis et initia sanctorum’. In dien vorm stemt de plaats met den herstelden Hebr. tekst vrij wel overeen.</note>].</verse>
<verse osisID="Sir.07.34"> Geef hun het aandeel, gelijk u bevolen is, van eerstelingen en zoenoffers [, en reinig u van uwe verzuimenissen door kleine gaven].</verse>
<verse osisID="Sir.07.35"> De gave uwer schouderstukken en het offer der heiliging, draag ze op aan den Heer, alsook de eerstelingen van het heilige.</verse>
<verse osisID="Sir.07.36"> Strek ook naar den arme uwe hand uit, opdat [uwe verzoening en] uw zegen volkomen worde.</verse>
<verse osisID="Sir.07.37"> De mildheid der gave zij gereed voor elken levende<note n="1934">Dat dit de zin is leert Hebr.: ‘Schenk eene gift aan ieder, die leeft’.</note>, maar onthoud ook aan een afgestorvene de liefdadigheid niet<note n="1935">Die liefdadigheid kan men beoefenen door gelijk Tobias de dooden te begraven, door voor hen te bidden en offeranden op te dragen (II Mach. XII 46), door voor hunne nagelaten betrekkingen te zorgen en hun eer en goeden naam te verdedigen.</note>.</verse>
<verse osisID="Sir.07.38"> Laat de weenenden niet zonder troost, en ga om met de treurenden<note n="1936">Hebr.: ‘en treur met de treurenden’.</note>.</verse>
<verse osisID="Sir.07.39"> Ontzie u niet een zieke te bezoeken, want zoodoende zult gij bevestigd worden in de liefde<note n="1937">Hebr.: ‘want van hem ontvangt gij liefde.</note>.</verse>
<verse osisID="Sir.07.40"> In al uw doen denk aan uw uiterste<note n="1938">Aan den dood.</note>, en in eeuwigheid zult gij niet zondigen.</verse>

</chapter>

<chapter osisID="Sir.08">
<title type="chapter">Hoofdstuk VIII.</title><p>Maak geen twist met machtigen (v. 1-4), wees voorzichtig in de keuze van uw omgang (v. 5-8), ga om met oude en wijze menschen (v. 9-.12 Verdere praktische levensregelen (v. 13-.22</p>


<verse osisID="Sir.08.1"> Bind geen strijd aan<note n="1939">Vs. 1-4 waarschuwen voor twist met rijken en machtigen.</note> met een man van macht, opdat gij soms niet valt in zijne handen<note n="1940">Die sterker zijn dan de uwe en daarom voor u gevaarlijk.</note>.</verse>
<verse osisID="Sir.08.2"> Maak geen twist met een rijk man, opdat hij u niet aankome met een twistgeding tegen u<note n="1941">De Vulgaat vertaalt hier zeer vrij. Gr. heeft: ‘opdat hij niet tegenstelle uw gewicht’, te weten tegen het zijne, min gelukkige vertolking van Hebr.: ‘opdat hij niet afwege uw gewicht’, d.w.z. niet berekene hoe weinig gewicht gij in de weegschaal kunt werpen, en den rechter omkoope. Aan die gedachte sluit zich v. 3 als redengevend aan.</note>.</verse>
<verse osisID="Sir.08.3"> Want velen heeft het goud [en zilver] verdorven, en het [drong door tot en] verleidde de harten der koningen<note n="1942">Daarom zal het den rijke niet moeilijk vallen, de rechters in het geding om te koopen.</note>.</verse>
<verse osisID="Sir.08.4"> Bind geen strijd aan met een man, die rap van tong is, en werp geen hout in zijn vuur<note n="1943">D.i. giet geen olie in het vuur. Er volgen v. 5-8 nog eenige regelen over den omgang met anderen.</note>.</verse>
<verse osisID="Sir.08.5"> Houd geen gemeenschap met een mensch zonder opvoeding, opdat hij geen kwaad spreke van uw kroost<note n="1944">De oorspronkelijke lezing van v. 5 is onzeker. Gr. heeft: ‘Scherts niet met een mensch zonder opvoeding, opdat uwe ouders niet onteerd worden’. D.i. gij zoudt daardoor uwe ouders onteeren. Hebr.: ‘Spionneer niet rond met een dwaas, opdat hij de edelen niet verachte’. De zin daarvan schijnt: Gebruik geen dwaas of goddelooze om geheimen uit te vorschen; want dan zal hij meenen dat alle braven doen als gij.</note>.</verse>
<verse osisID="Sir.08.6"> Versmaad niet een mensch, die zich afkeert van de zonde, [en doe hem geen verwijten;] bedenk dat wij allen strafwaardig zijn<note n="1945">Vgl. Jac. III 2.</note>.</verse>
<verse osisID="Sir.08.7"> Veracht geen mensch in zijn ouderdom<note n="1946">Om de gebreken, die met den ouderdom komen.</note>; want ook van ons worden er oud.</verse>
<verse osisID="Sir.08.8"> Verheug u niet over een doode [, uw vijand], indachtig dat wij altegader sterven [en niet wenschen een voorwerp van vermaak te worden].</verse>
<verse osisID="Sir.08.9"> Versmaad niet wat [bejaarde] wijze mannen verkonden en vermei u in hunne spreuken<note n="1947">Vs. 9-12 bevelen den omgang met wijze en oude menschen aan.</note></verse>
<verse osisID="Sir.08.10"> Van hen toch kunt gij wijsheid [en verstandig doorzicht] leeren, en hoe gij de grooten moet dienen [zonder gelaakt te worden].</verse>
<verse osisID="Sir.08.11"> Laat u niet ontgaan wat de ouden verkonden; zelf toch hebben zij van hunne vaderen geleerd.</verse>
<verse osisID="Sir.08.12"> Want van hen zult gij doorzicht leeren en antwoord te geven ten tijde dat het noodig is.</verse>
<verse osisID="Sir.08.13"> Blaas de kolen der zondaren niet aan [door hen te berispen], en laat u niet in brand steken door de vuurvlam [hunner zonden<note n="1948">Vs. 13-22 volgen verdere levensregelen, aan de ondervinding ontleend. Naar het schijnt is de oorspronkelijke zin van v. 13 niet die, welke door de glosse arguens eos wordt aangeduid; Hebr. toch (met geringe verbetering) heeft: ‘Braad niet op de kolen van den goddelooze, opdat gij door de vlam van zijn vuur niet verbrand wordt’, d.w.z. laat u niet in met hetgeen de goddelooze zondigs doet, anders zult gij mede zondigen en goddeloos worden.</note>].</verse>
<verse osisID="Sir.08.14"> Weersta niet in zijn aangezicht den lasteraar, opdat hij niet als een belager op wacht zitte bij uwen mond<note n="1949">Treed niet in woordenwisseling met een lasteraar, die uwe woorden zal opvangen en verdraaien en tegen u keeren. Naar Hebr., met behulp van Gr. en Syr. verbeterd, is echter de waarschijnlijke zin een andere: ‘Verwijder u niet van den lasteraar, zoodat gij hem laat zitten als iemand, die in een hinderlaag op u loert’. D.w.z. houd den lasteraar in het oog, opdat hij geen gelegenheid vinde om u te bekladden.</note>.</verse>
<verse osisID="Sir.08.15"> Leen niet aan een man, die machtiger is dan gij; en zoo gij hem geleend hebt, beschouw het als verloren.</verse>
<verse osisID="Sir.08.16"> Blijf geen borg boven uw vermogen<note n="1950">Beter naar Hebr. en Syr.: ‘Blijf geen borg voor iemand, die meer is dan gij’.</note>, maar zijt gij borg gebleven, denk dan dat gij betalen moet<note n="1951">Zoowel hij, die leent (v. 15) aan een persoon, die machtiger is dan hij zelf, alsook wie voor zoo iemand borg blijft, handelt onvoorzichtig. Want lichtelijk zal die andere misbruik maken van zijne macht en hem in den steek laten.</note>.</verse>
<verse osisID="Sir.08.17"> Recht niet tegen een rechter, want naar hetgeen recht is, recht hij<note n="1952">De zin naar de Vulgaat is: Veroordeel een rechter, die u veroordeelt, niet als onrechtvaardig; want krachtens zijn ambt oordeelt hij naar recht en billijkheid. Maar wat zij krachtens hun ambt moesten doen, doen de rechters niet altijd. Er zijn ook onrechtvaardige rechters. Daarom verdient de tekst van Hebr. de voorkeur: ‘Recht niet tegen een rechter (d.i. ga geen rechtsgeding met hem aan, waarin hij zelf rechter is); want naar zijn wil recht hij’.</note>.</verse>
<verse osisID="Sir.08.18"> Begeef u niet op. weg met een roekelooze, opdat hij soms niet zijn onheil op u lade<note n="1953">U niet medesleepe in het ongeluk.</note>; hij toch gaat naar eigen willekeur zijns weegs, en door zijn onverstand zult gij mede omkomen.</verse>
<verse osisID="Sir.08.19"> Met een driftige begin geen strijd en ga met hem [den roekelooze] niet de woestijn in; want bloed telt niets in zijn oog, en waar geen hulp te wachten is, zal hij u neervellen.</verse>
<verse osisID="Sir.08.20"> Raadpleeg geen dwazen; zij toch kunnen niets waardeeren dan wat hen streelt<note n="1954">Beter Gr. en Hebr.: ‘want hij (de dwaas) kan geen geheim bij zich houden’.</note>.</verse>
<verse osisID="Sir.08.21"> Houd geen raad in tegenwoordigheid van een vreemde; want gij gij weet niet wat hij zal uitbrengen<note n="1955">Hebr.: ‘In tegenwoordigheid van een vreemde doe niets geheims (d.i. wat verborgen moet blijven); want gij weet niet wat hij uitbrengt’.</note>.</verse>
<verse osisID="Sir.08.22"> Openbaar niet aan ieder mensch uw hart, opdat hij u geen slechten dank bewijze<note n="1956">Hebr.: ‘en stoot niet van u de goedheid’, d.i. maak u niet gehaat (door uitstorting van uw hart tegenover een ieder).</note> [en u uitlache].</verse>

</chapter>

<chapter osisID="Sir.09">
<title type="chapter">Hoofdstuk IX.</title><p>Waarschuwingen over den omgang met vrouwen (v. 1-.13 Lessen betreffende de vriendschap (v. 14, 15), den voorspoed der goddeloozen (v. 16, 17) en de gemeenzaamheid met machtigen (v. 18-.20 Over de keuze van goede makkers, het verstandig en het onbezonnen spreken (v. 21-.23 Over vorsten en onderdanen (v. 24 en .25</p>


<verse osisID="Sir.09.1"> Wees niet ijverzuchtig op de vrouw aan uw boezem, opdat zij niet aan u de verderfelijkheid betoone van de slechte leer<note n="1957">Over den omgang met vrouwen handelen v. 1-13, in Hebr. 9 tweeledige verzen. Het slot van v. 1 luidt naar Hebr.: ‘opdat zij niet tot uw nadeel slecht nieuws te weten kome’. Door haar van ontrouw te verdenken en haar uw argwaan te laten blijken, leert gij haar het slechte, waaraan zij anders niet zou gedacht hebben. Hetzelfde zegt de Vulgaat.</note>.</verse>
<verse osisID="Sir.09.2"> Geef aan eene vrouw niet [macht over] uwe ziel, opdat zij niet trede in uwe bevoegdheid<note n="1958">Naar den verbeterden grondtekst: ‘Onderwerp u niet aan de vrouw, doordat gij haar over u laat heerschen’. Den zin van het eerste verslid geeft de geglosseerde tekst der Vulgaat weder.</note> [, en gij te schande wordt].</verse>
<verse osisID="Sir.09.3"> Zie niet naar eene vrouw van veel wellust<note n="1959">Naar Hebr. beter: ‘Nader niet eene vreemde (eens anders) vrouw’.</note>, opdat gij soms niet valt in hare strikken.</verse>
<verse osisID="Sir.09.4"> Houd geen omgang met eene danseres [en luister niet naar haar], opdat gij niet vergaat door hare kunsten<note n="1960">Hebr.: ‘Met eene zangeres lig (zit) niet aan tafel, opdat gij door haar verlokkingen niet gevangen wordt’.</note>.</verse>
<verse osisID="Sir.09.5"> Richt uwe oogen niet op eene jonge dochter, opdat gij niet ten val komt door hare schoonheid<note n="1961">Hebr.: ‘opdat gij niet in straf vervalt harentwege’.</note>.</verse>
<verse osisID="Sir.09.6"> Geef uwe ziel niet aan boeleersters [, op geenerlei wijze], opdat gij niet te gronde te richt [u zelf en] uw erfgoed<note n="1962">Hebr.: ‘opdat zij uw erfgoed niet wegneme’.</note>.</verse>
<verse osisID="Sir.09.7"> Gaap niet rond in de wijken der stad, en slenter niet om langs hare straten<note n="1963">Naar Hebr., met behulp van Gr. verbeterd: ‘in hare puinen’ (becharbôthiha), d.i. in de verlaten stadsgedeelten.</note>.</verse>
<verse osisID="Sir.09.8"> Wend uw gelaat af van eene opgetooide vrouw<note n="1964">Hebr.: ‘Verhul uw oog voor eene schoone vrouw’.</note>, en zie niet om naar vreemde schoonheid.</verse>
<verse osisID="Sir.09.9"> Door vrouwenschoonheid liepen velen in het verderf, en daardoor ontbrandt de begeerlijkheid als een vuur.</verse>
<verse osisID="Sir.09.10"> [Elke vrouw, die eene boeleerster is, als drek op den weg zal zij vertreden worden.</verse>
<verse osisID="Sir.09.11"> Velen bewonderden de schoonheid van eens anders vrouw en werden slecht; want spreken met haar doet als een vuur ontbranden<note n="1965">Zoowel v. 10, eene glosse, als v. 11, tweede vertaling van v. 9, zijn aan den oorspronkelijken tekst vreemd.</note>].</verse>
<verse osisID="Sir.09.12"> Met eens anders vrouw ga nooit of nimmer samenzitten, [en lig niet met haar aan op den elleboog,]</verse>
<verse osisID="Sir.09.13"> en scherts niet met haar bij den wijn, opdat uw hart zich niet neige tot haar en gij niet door uw bloed het verderf inloopt<note n="1966">Naar Hebr. luiden v. 12 en 13: •Met eene gehuwde vrouw lig (zit) niet aan tafel, en meng geen wijn met haar (de lezing der Vulgaat en lig.... elleboog slaat op het gebruik van aan tafel te liggen, waarbij men het hoofd op den elleboog liet steunen), opdat uw hart zich niet neige tot haar, en gij niet in bloed ten grave vaart’, hetzij gedood door den beleedigden echtgenoot, hetzij door het volk als echtbreker gesteenigd. Men kan v. 13 b naar de Vulgaat in denzelfden zin verklaren. - Er volgen v. 14-23 raadgevingen ten opzichte van het gedrag tegenover verschillende klassen van menschen.</note>.</verse>
<verse osisID="Sir.09.14"> Verlaat niet een ouden vriend; want de nieuwe zal hem niet gelijk zijn.</verse>
<verse osisID="Sir.09.15"> Nieuwe wijn - nieuwe vriend, is hij oud, dan drinkt gij hem met graagte<note n="1967">Met graagte schijnt een toevoegsel; Hebr. en Syr. hebben het niet.</note>.</verse>
<verse osisID="Sir.09.16"> Benijd niet eer en rijkdom van den zondaar<note n="1968">Hebr. en Syr. korter: ‘Benijd niet den goddeloozen mensch’.</note>, want gij weet niet hoe zijn ondergang zal zijn<note n="1969">Vgl. Ps. XXXVI 2, LXXII 19.</note>.</verse>
<verse osisID="Sir.09.17"> Heb geen welgevallen aan het onrecht der ongerechten, daar gij weet dat niet tot aan het doodenrijk toe de goddelooze behagen vindt<note n="1970">Naar Hebr. met behulp van Gr. hersteld: ‘Heb geen behagen aan den trotschaard, die geluk heeft, bedenk dat hij niet tot den dood straffeloos blijft’.</note>.</verse>
<verse osisID="Sir.09.18"> Houd u ver van een mensch, die de macht heeft van te dooden, en gij zult geen doodsangst te vreezen hebben<note n="1971">Tracht niet een hoveling te worden; want hoe schoon het ook schijne, zoo de vorst goddeloos is, loopt uw leven voortdurend gevaar.</note>;</verse>
<verse osisID="Sir.09.19"> en nadert gij hem toch, misdoe dan in niets, opdat hij u niet het leven neme</verse>
<verse osisID="Sir.09.20"> Weet dat [gij omgaat met den dood en dat] gij te midden van valstrikken loopt en wandelt tusschen wapenen van benijders<note n="1972">Naar Hebr. (hersteld): ‘Weet dat dat gij tusschen netten wandelt en over daktinnen schrijdt’. Het toevoegsel der Vulgaat (scito) communionem mortis is eene onnoodige glosse; de lezing super dolentium arma berust op misvatting van Gr.</note>.</verse>
<verse osisID="Sir.09.21"> Zoo veel gij kunt, wees op uwe hoede voor uwen evennaaste<note n="1973">De wijsheid raadt niet, maar ontraadt veeleer, elken evenmensch te wantrouwen. De tekst is zeker foutief. Hebr. heeft dan ook: ‘Zooveel gij kunt, antwoord uwen evenmensch’, wat in verband met hetgeen volgt zeggen wil: Bied uw naaste door te antwoorden op zijne belangstellende vragen gelegenheid u goeden raad te geven.</note>, en ga te rade bij wijzen [en verstandigen].</verse>
<verse osisID="Sir.09.22"> Laat rechtschapen mannen uw dischgenooten zijn, en in de vreeze Gods zij uw roemen<note n="1974">In Hebr. en Gr. staat dit vers achter het volgende.</note>,</verse>
<verse osisID="Sir.09.23"> en in het gemoed blijve u de gedachte aan God bij, en al uw spreken richte zich op de geboden des Allerhoogsten<note n="1975">Naar Hebr. en Gr.: ‘Met een verstandige zij (geschiede) uw beraad, en al uw overleg naar de wet van den Allerhoogste’. - Met v. 24 gaat de schrijver tot een nieuwe stof (v. 24 - X 5) over; hij toont aan hoe bloei en verval van een staat afhangen van de goede of slechte hoedanigheden van vorst en overheid, naar wier voorbeeld de onderdanen zich meestal richten.</note>.</verse>
<verse osisID="Sir.09.24"> Naar de hand der kunstenaars worden de werken geprezen, en de vorst des volks naar de wijsheid zijner rede<note n="1976">Naar den zin beantwoordt de Vulgaat vrij wel aan Hebr. (hersteld): ‘Bij lieden met kunstvaardige hand wordt het rechte bewaard, maar de beheerscher des volks (zij) wijs in beraad’. Ambachtslieden en kunstenaars blinken uit door de kunstvaardigheid hunner handen; maar heerschers moeten wijs zijn van geest.</note> [en naar hare waarheid eene spreuk der ouden].</verse>
<verse osisID="Sir.0925-"> Te vreezen is in de stad de babbelaar; en wie onbezonnen is in zijn spreken, wordt gehaat<note n="1977">Gelijk de heerscher, die ‘wijs in beraad’ is, zijn volk ten zegen strekt, zoo zijn de burgers, die steeds een groot woord hebben en ontevredenheid en onrust stoken, voor staat of stad een vloek en maken zich gehaat.</note>.</verse>

</chapter>

<chapter osisID="Sir.10">
<title type="chapter">Hoofdstuk X.</title><p>Vorsten en onderdanen, vervolg (v. 1-.6 Verderfelijkheid van hoovaardij bij de vorsten. Ook zij zijn stof en asch en moeten sterven (v. 7-.13 Gods wraakgericht over trotsche vorsten (v. 14-.22 Wat in waarheid menschen eert en onteert (v. 23-.34</p>


<verse osisID="Sir.10.1"> De wijze rechter doet zijn volk recht, en de regeering eens verstandigen is bestendig<note n="1978">Hebr.: ‘De wijze rechter leert zijn volk, en de regeering van een verstandige is wel geordend’. Met den rechter is de vorst bedoeld (vgl. Sap. I 1), gelijk het tweede verslid doet blijken.</note>.</verse>
<verse osisID="Sir.10.2"> Gelijk de rechter eens volks, zoo zijn ook zijne dienaren, en gelijk de bestuurder eener stad is, zoo zijn ook hare inwoners<note n="1979">Vgl. het Latijnsche spreekwoord: Regis ad exemplum totus componitur orbis.</note>.</verse>
<verse osisID="Sir.10.3"> De onwijze koning is tot verderf zijns volks, maar steden worden volkrijk door de verstandigheid der heerschers.</verse>
<verse osisID="Sir.10.4"> In de hand Gods ligt de heerschappij over een land, en op tijd stelt Hij er een goed bestuurder over aan<note n="1980">Indien ten minste de onderdanen een goed vorst verdienen.</note>.</verse>
<verse osisID="Sir.10.5"> In de hand Gods ligt de voorspoed des menschen, en op den wetgeleerde legt Hij zijn aanzien<note n="1981">Hebr. beter: ‘In Jahwe's hand ligt het geluk des menschen, en aan den vorst geeft Hij zijne eer’. Het tweede verslid verduidelijkt het eerste: In Gods hand ligt het, aan een mensch geluk te geven, d.i. hem te verheffen, tot vorst te maken. - Er volgt nu (v. 6-23) eene waarschuwing tegen hoovaardij en trotschheid, zich voornamelijk richtend tot de oversten, omdat juist zij zoo zeer gevaar loopen trotsch en hoovaardig te worden.</note>.</verse>
<verse osisID="Sir.10.6"> Wat ook voor onrecht de naaste u aandoet, gedenk het niet, en bemoei u niet met de werken des onrechts<note n="1982">D.i. en doe zelf aan anderen geen onrecht aan. Hebr. heeft echter: ‘en wandel niet op den weg der trotschheid’. Wie machtig is en daarbij trotsch, laat geen vergrijp ongewroken. De vorst moet zich daarom meer dan anderen toeleggen op nederigheid en lijdzaamheid.</note>.</verse>
<verse osisID="Sir.10.7"> Gehaat bij God en de menschen is de hoovaardij, en een gruwel alle onrechtvaardigheid der volken<note n="1983">Hebr.: ‘en voor beide (God en de menschen) is de verdrukking een woordbreuk’. Wanneer machthebbers hunne macht misbruiken tot verdrukking van anderen, dan gelden zij bij God en mensch als meineedigen, omdat zij zich stilzwijgend of uitdrukkelijk verplicht hebben tot eene rechtvaardige regeering.</note>.</verse>
<verse osisID="Sir.10.8"> De heerschappij gaat over van het ééne volk op het andere wegens ongerechtigheden en verongelijkingen en verdrukkingen<note n="1984">Naar Hebr., met behulp van Gr. en Syr. verbeterd: ‘wegens geweldenarij, trotschheid en geld’. De heerschzucht en gouddorst der machthebbers veroorzaken dikwerf omwentelingen, ten gevolge waarvan zij hunne heerschappij verliezen en op anderen zien overgaan.</note> [en allerlei bedrog].</verse>
<verse osisID="Sir.10.9"> [Niets echter is misdadiger dan een gierigaard.] Wat verheft zich stof en asch<note n="1985">In Hebr. beantwoorden aan v. 9-13 drie tweeledige verzen, even klaar als bondig en schoon; zij luiden goed gelezen: ‘Wat verheft zich stof en asch? Want in zijn leven werpt zijn lichaam ze uit. Een gefluister (sjemets; vgl. Job. IV 12, XXVI 4) van ziekte - de geneesheer is blijde, en - heden koning en morgen dood! Wanneer de mensch sterft, verkrijgt hij als bezit rotting en maden, ongedierte en wormen’. De zin is duidelijk: Hoe kan de uit stof en asch bestaande mensch zich zoo verheffen! Wat dwaasheid, want dagelijks werpt hij bij de stofwisseling stof uit! Hoe spoedig is het soms met den mensch, al is hij ook koning, gedaan! Een koning wordt ziek. Fluisterend gewagen de hovelingen er van. De arts komt, stralend van vreugd of ijdelheid. Wat geschiedt? Wie heden koning was, is morgen dood. En wat dan? Het lichaam wordt een prooi der wormen. - De veel langere en erg onduidelijke tekst der Vulgaat grondt zich op een door misvattingen en glossen bedorven tekst van gr. Als glossen zijn te beschouwen v. 9 a en 10 a en b. Niets is misdadiger dan een gierigaard is glosse op het slotwoord van v. 8 (Gr.) chrêmata (geld). Daarvan is v. 10 a niets is snooder dan geldzucht eene tweede vertaling, waaraan nog ter nadere verduidelijking zulk een toch heeft zijne ziel veil werd toegevoegd. Men gist met grond dat de glossator een Christen was, die in v. 10 b (Gr.): ‘Want bij zijn leven werpt hij zijn ingewand uit’ een voorspelling zag van hetgeen Act. I 18 verhaald wordt over het noodlottig einde van Judas Iscarioth, omdat deze uit hebzucht zijn Meester verraden had. Op misvatting van Hebr. berusten v. 11 a en b en 12 a, waarin wij drie gelijkelijk mislukte vertalingen van een gefluister van ziekte, de arts is blijde hebben te zien. Het is uitteraard onmogelijk, van een zoo bedorven tekst als v. 9-13 der Vulgaat eene bevredigende verklaring te geven.</note>?</verse>
<verse osisID="Sir.10.10"> [Niets is snooder dan de geldzucht; zulk een toch heeft zelfs zijne ziel veil,] want bij zijn leven werpt hij zijne ingewanden uit.</verse>
<verse osisID="Sir.10.11"> [Alle geweldenarij is kort van duur.] Eene ziekte van langen duur verdriet den arts.</verse>
<verse osisID="Sir.10.12"> Aan eene kortstondige ziekte maakt de arts een einde. Zoo ook is iemand heden koning en morgen dood.</verse>
<verse osisID="Sir.10.13"> Want als de mensch sterft, worden maden en ongedierte en wormen zijn erfdeel.</verse>
<verse osisID="Sir.10.14"> Het begin van 's menschen hoovaardij is zich afwenden van God;</verse>
<verse osisID="Sir.10.15"> want van Hem, die hem gemaakt heeft, week zijn hart af<note n="1986">Hebr. vollediger: ‘Het begin der hoovaardij is, wanneer de mensch tot macht komt en zijn hart zich van zijn Schepper afkeert’. Er is nog steeds sprake van trotsche machthebbers. In het bewustzijn hunner macht buigen zij zij niet voor den Almachtige en keeren zich van Hem af.</note>. Het begin toch van alle zonde is hoovaardij; wie aan haar vasthoudt, wordt met vervloeking overstelpt<note n="1987">Zelve uit een valsche bron (afval van God, v. 14) voortgekomen, is de hoovaardij weer een valsche en rijkelijk vloeiende bron van andere zonden, die Gods wraakgericht uitdagen. Naar Hebr. zegt het eerste verslid in beeldspraak hetzelfde als de Vulgaat: ‘Want het vergaarbekken der hoovaardij is de zonde’; het tweede verslid verduidelijkt in afwijking van haar het gezegde: ‘en haar (der zonde) bron (d.i. de hoovaardij) laat de misdaad uitstroomen’. Deze lezing schijnt oorspronkelijk.</note>, [, en zij zal hem te eenen male te gronde richten].</verse>
<verse osisID="Sir.10.16"> Daarom<note n="1988">Hier begint eene schildering van de vernedering en verdelging der trotschaards door God (v. 16-22). De tekst der Vulgaat (in mindere mate ook die van Gr.) geeft ten gevolge van enkele misvattingen en daardoor noodig geworden toevoegsels, waarvan sommige in dubbele vertaling voorkomen, den zin van Hebr. niet zuiver weder. In haar geheel luidt de plaats naar den met behulp van Gr. en Syr. verbeterden grondtekst (5 tweeledige verzen): ‘Daarom zendt Jahwe verbazingwekkende plagen (zoo ook wat den zin betreft Gr.) en verslaat hem (den trotschaard) geheel. Den troon der trotschaards werpt Jahwe omver, en Hij zet de nederigen in hunne plaats (vgl. het 6de vers van het Magnificat, Luc. I 52). De wortels der trotschaards bedelft Jahwe, en hun wortelspruit houwt Hij af tot den grond. Hij neemt velen hunner weg en rukt hen uit, en laat hun gedachtenis van de aarde verdwijnen. Niet werd den mensch bestemd de hoovaardij, noch de grimmige toorn den uit de vrouw geborene’. De zin van het laatste vers is: De mensch werd niet zoodanig geschapen, dat hij onder de macht der hoovaardij moet komen en zoo moet vallen in de handen van den wrekenden God. Integendeel: hij kan en moet de hoovaardij vluchten en Gods welbehagen verdienen. Waar Vulgaat en Gr. v. 18-20 gewagen van trotsche volken, is verwisseling van gêim (trotschaards) met goim (volken) de oorzaak. Die misvatting leidde tot verschillende toevoegsels. In de Vulgaat is v. 21 eene verklarende glosse.</note> maakt de Heer te schande de samenkomsten der boozen en verdelgt hen te eenen male.</verse>
<verse osisID="Sir.10.17"> De tronen van [trotsche] heerschers werpt God omver, en zachtmoedigen doet Hij zetelen in hunne plaats.</verse>
<verse osisID="Sir.10.18"> De wortels van [trotsche] volken doet God verdorren, en Hij plant ootmoedige, zelfs uit de heidenen.</verse>
<verse osisID="Sir.10.19"> De velden der volken verwoest de Heer, en Hij verdelgt ze tot aan den grond.</verse>
<verse osisID="Sir.10.20"> Verdorren laat Hij sommige daarvan en verdelgt hen, en hunne gedachtenis wischt Hij uit van de aarde.</verse>
<verse osisID="Sir.10.21"> [De gedachtenis der hoovaardigen doet God vergaan, en Hij bewaart de gedachtenis der nederigen van geest.]</verse>
<verse osisID="Sir.10.22"> Niet aangeboren is den menschen de hoovaardij, noch de gramschap den nakomelingen der vrouwen.</verse>
<verse osisID="Sir.10.23"> Van der menschen zaad wordt dat geëerd, hetwelk God vreest, maar dat zaad wordt onteerd, hetwelk de geboden des Heeren overtreedt<note n="1989">Van deze plaats geven alleen Gr. en Syr., deze laatste enkel naar den inhoud, den tekst volledig:‘Een geëerde stam is welke?De stam der menschen!Een geëerde stam is welke?Die Jahwe vreest!Een verachte stam is welke?De stam der menschen!Een verachte stam is welke?Die de geboden overtreedt!’Door hunne gelijkenis in begin en slot met het eerste en vierde vers vielen in Hebr. en sommige vertalingen het tweede en derde vers uit. Het geheel is als de titel van hetgeen het onderwerp uitmaakt van v. 24 - XI 10: Er zijn menschen die eer, er zijn anderen, die verachting waardig zijn. Wie zijn in waarheid eere waardig? Enkel de godvreezenden. Wie verachting? Alleen de goddeloozen en dwazen. Die gedachte wordt in hetgeen volgt verder uitgewerkt.</note>.</verse>
<verse osisID="Sir.10.24"> In het midden der broeders is hij in eere, die hun bestuurder is, en in 's Heeren oogen zij, die Hem vreezen<note n="1990">Naar Hebr. (met behulp van Gr. aangevuld): ‘Onder broeders is hun hoofd geëerd, maar wie Jahwe vreest, is het in zijne oogen’, geeft de Vulgaat den oorspronkelijken zin niet weder; naar allen schijn slaat zijne niet op Jahwe, maar op hun hoofd. Broeders of stamgenooten eeren het hoofd van den stam, maar het hoofd van den stam eert die stamgenooten, die den Heer vreezen en daarom zoo aan hem als aan den Heer onderdanig zijn.</note>.</verse>
<verse osisID="Sir.10.25"> De roem der rijken, der aanzienlijken en der armen is de vreeze Gods<note n="1991">Of een mensch hoog of laag geplaatst, rijk of arm is, doet wat zijne eer betreft niets ter zake, maar enkel, of hij godvreezend is. Deze op zich zelf goede zin van Vulgaat en Gr. beantwoordt intusschen niet geheel aan Hebr.: ‘Bijwoner en vreemdeling, uitheemsche en arme - hunne eer is de vreeze van Jahwe’ d.w.z. al worden de genoemden gewoonlijk gering geschat, zoo zij God vreezen, zijn zij waarlijk eerbiedwaardig.</note>.</verse>
<verse osisID="Sir.10.26"> Versmaad een gerechten mensch niet, die arm is, en verheerlijk een zondaar niet, die rijk is.</verse>
<verse osisID="Sir.10.27"> Grooten en rechters en machtigen zijn in eere, maar geen is er grooter dan hij, die God vreest.</verse>
<verse osisID="Sir.10.28"> Aan een verstandigen knecht onderwerpen zich vrijen, en een wijs [en deugdzaam] man mort niet [, als hij berispt wordt<note n="1992">Te weten door zulk een verstandigen knecht. Ofschoon evenzeer in Hebr. als in Gr. eene aan correptus beantwoordende uitdrukking ontbreekt, kan zij toch bezwaarlijk gemist worden. In Syr. ontbreekt zij dan ook niet. Wat achter correptus nog volgt is glosse.</note>; en een weetniet wordt niet geëerd].</verse>
<verse osisID="Sir.10.29"> Verhef u niet bij het verrichten van uw werk, en draal niet ten tijde van den nood<note n="1993">Voor Verhef u niet heeft Hebr. ‘Speel niet den wijze’, en voor draal niet: ‘beroem u niet’. Wie bij zijn dagelijksch werk er op uit is, zich als bijzonder knap te betoonen, bevordert zijne ware eer evenmin als wie in tijden van nood zich houdt alsof het hem aan niets scheelt.</note>.</verse>
<verse osisID="Sir.10.30"> Beter is wie arbeidt en overvloed heeft aan alles, dan wie groot doet en broodgebrek lijdt.</verse>
<verse osisID="Sir.10.31"> Mijn zoon, bewaar in nederigheid uwe ziel, en geef haar de eer, die zij verdient<note n="1994">Voor bewaar heeft Hebr.: ‘eer’. Het vers wil zeggen: Denk nederig van u zelf, overschat u zelf niet; maar veracht en verlaag u ook niet. Den godvreezende voegt een gepast eergevoel.</note>.</verse>
<verse osisID="Sir.10.32"> Die tegen zijne ziel zondigt, wie zal hem rechtvaardigen? en wie zal eer geven aan hem, die zijne ziel onteert<note n="1995">Tegen zijne ziel, d.i. tegen zich zelf.</note>?</verse>
<verse osisID="Sir.10.38"> Een arme wordt geëerd om zijne deugd [en godvreezendheid], maar ook zijn er menschen, die geëerd worden om hun rijkdom.</verse>
<verse osisID="Sir.10.34"> Wie echter in zijne armoede geëerd wordt, hoeveel te meer in rijkdom? En wie geëerd wordt om zijn rijkdom, hij duchte de armoede<note n="1996">Naar Hebr. en Gr. beter: ‘en wie in zijn rijkdom veracht wordt, hoe veel te meer in zijne armoede?’</note>.</verse>

</chapter>

<chapter osisID="Sir.11">
<title type="chapter">Hoofdstuk XI.</title><p>Wat in waarheid menschen eert en onteert, vervolg (v. 1-.9 Bemoei u niet uit winstbejag met allerlei zaken (v. 10-.17 Laat uw leven niet opgaan in jacht naar rijkdom, maar onderhoud de Wet en doe uw werk zonder naijver en in vertrouwen op God (v. 18-.24 De goddelooze bouwe niet op zijn geluk (v. 25-.30 Wees voorzichtig in de keuze uwer huisvrienden (v. 31-.36</p>


<verse osisID="Sir.11.1"> De wijsheid des geringen verheft zijn hoofd, en zij doet hem zitten in het midden der grooten.</verse>
<verse osisID="Sir.11.2"> Prijs geen man om zijne schoonheid, en veracht geen mensch om zijn voorkomen.</verse>
<verse osisID="Sir.11.3"> Klein is onder de gevleugelde dieren de bij, maar het beste zoet is haar voortbrengsel<note n="1997">Hebr.: ‘maar het eerste (beste) onder de voortbrengselen is haar zegen’ (de honing).</note>.</verse>
<verse osisID="Sir.11.4"> Praal nimmer met uwe kleedij, en ten dage, dat men u eert, verhoovaardig u niet; want wonderbaar zijn de daden des Allerhoogsten [alleen, en heerlijk en verborgen] en ondoorgrondbaar zijne werken<note n="1998">De overweging, dat Gods daden wonderbaar en ondoorgrondelijk zijn, zelfs dat zij alleen wonderbaar, ondoorgrondelijk en heerlijk en verborgen zijn, kan bezwaarlijk eene geschikte staving geacht worden van de vermaning om zich niet te verhoovaardigen op kostbare kleeding en ontvangen eerbetoon. Wel echter bevat eerstbedoelde gedachte een beweegreden om te handelen volgens de vermaning, gelijk zij naar Hebr. en Syr. luidt: ‘Over het kleed van den ongelukkige spot niet, en beschimp niet dengene, die een dag van droefenis heeft’. Daar God dikwerf op wonderbare en niet voorziene wijze ingrijpt in de lotgevallen der menschen, weet gij niet of Hij dien arme en ongelukkige niet rijk en gelukkig zal maken. Dat de lezing van Hebr. en Syr. de oorspronkelijke is, blijkt tevens uit hetgeen volgt.</note>.</verse>
<verse osisID="Sir.11.5"> Vele heerschers waren gezeten op den troon, en een, van wien men het niet vermoedde, verwierf de kroon<note n="1999">Beter naar Hebr.: ‘Velen werden neergetreden, die op den troon zaten, en hij, aan wien niemand dacht, verkreeg de kroon’.</note>.</verse>
<verse osisID="Sir.11.6"> Vele hooggeplaatsten werden diep terneer gedrukt, en roemruchtigen<note n="2000">Hebr.: ‘en zelfs roemruchtigen’.</note> werden overgeleverd in de handen van anderen.</verse>
<verse osisID="Sir.11.7"> Alvorens een onderzoek te hebben ingesteld, laak niemand, en hebt gij onderzocht, laak hem dan [naar billijkheid<note n="2001">Voor laak niemand vertaalt men Hebr. beter met ‘spot niet’. In verband met het voorafgaande, waar sprake is van hetgeen den mensch werkelijk eert of onteert, schijnt de zin van het vers: Ook al onteerde zich naar uwe meening iemand door zijne daden, veracht hem niet, alvorens gij zelf hem ondervraagd hebt. Blijkt het dat hij zich onteerde, berisp hem dan.</note>].</verse>
<verse osisID="Sir.11.8"> Alvorens gehoord te hebben, antwoord niet, en midden in de rede neem niet het woord<note n="2002">Laat den beschuldigde (v. 7) alle gelegenheid om zich vrij en volledig uit te spreken.</note>.</verse>
<verse osisID="Sir.11.9"> Over eene zaak, welke u niet deert, twist niet, en waar zondaars twisten, blijf niet staan<note n="2003">De X 23 begonnen onderrichting wordt hier besloten met de vermaning, om zich niet onnoodig met de geschillen van anderen te bemoeien en vooral geen partij te kiezen, wanneer goddeloozen met elkander aan het twisten zijn. - Er volgt v. 10-17 eene vermaning, om zich niet uit ijdel winstbejag in allerlei zaken te steken. Dat leidt tot zonde en loopt meestal op teleurstelling uit. God toch is het, die voor- of tegenspoed geeft, Hij ook is het, die den vrome wijsheid verleent en den goddelooze in zijne boosheid laat vergrijzen.</note>.</verse>
<verse osisID="Sir.11.10"> Mijn zoon, niet met velerlei zaken houd u op; want zijt gij rijk geworden<note n="2004">Hebr. (verbeterd): ‘zoo gij u echter met te veel zaken ophoudt’.</note>, gij zult niet vrij zijn van schuld; en al jaagt gij het na, gij achterhaalt het niet; en gij ontkomt het niet, al loopt gij het vooruit<note n="2005">Naar Gr.: ‘zoo gij loopt, bereikt gij het niet, en zoo gij u haast, ontkomt gij niet’. Vermoedelijk een spreekwoord, waarvan de zin hier schijnt: Zoo gij al te ijverig uit zijt op winstbejag, dan zult gij geen winst maken; en zoo gij het doet met hartstochtelijke gejaagdheid, dan blijft gij niet vrij van zondeschuld.</note>.</verse>
<verse osisID="Sir.11.11"> Daar is [een goddeloos] mensch, die arbeidt en zich haast en aftobt, en des te minder wordt hij rijk<note n="2006">Hebr.: ‘maar des te verder blijft hij achter’.</note>.</verse>
<verse osisID="Sir.11.12"> Daar is een ander, zwak, hulpbehoevend, bovendien arm aan vermogen en rijk aan armoede<note n="2007">In zijn oorspronkelijken vorm schijnt dit vers te hebben geluid: ‘Daar is een zwakkeling en rondzwervende ongelukkige, en een, die gebrek aan vermogen en overvloed van armoede heeft’.</note>;</verse>
<verse osisID="Sir.11.13"> maar Gods oog ziet goedgunstig op hem neder, en Hij richt hem op uit zijne geringheid en beurt zijn hoofd omhoog<note n="2008">Naar Hebr. (verbeterd): ‘en Hij schudt hem af het vuile stof en beurt zijn hoofd op en verheft hem’.</note>; en velen verbazen zich over hem [en prijzen God].</verse>
<verse osisID="Sir.11.14"> Goed en kwaad<note n="2009">D.i. hier voor- en tegenspoed.</note>, leven en dood, armoede en welstand zijn van God.</verse>
<verse osisID="Sir.11.15"> Wijsheid en tucht en kennis der Wet zijn bij God; de liefde en de wegen ten goede zijn bij Hem<note n="2010">Hebr. (met geringe verbetering): ‘Wijsheid en inzicht en kennis der Wet, schuld (zonde) en rechte wegen (komen) van God’. Gelijk God tijdelijken zegen verleent of weigert, zoo geeft of onthoudt Hij ook de goederen van hooger, van zedelijke orde. Hij onthoudt die aan de (onboetvaardige) zondaars, zoodat dezen meer en meer onder de macht der zonde komen; en in zooverre komt ook de schuld van God. Daarentegen geeft Hij wijsheid enz. aan de godvreezenden, zoodat zij de wegen der gerechtigheid blijven bewandelen. - Naar het schijnt, verving de Grieksche vertaler uit vrees van aanstoot te wekken schuld door ‘liefde’. Diezelfde vrees zal ook aanleiding gegeven hebben om in sommige afschriften het volgende vers weg te laten.</note>.</verse>
<verse osisID="Sir.11.16"> Dwaling en duisternis zijn den zondaars aangeboren, en wie in het booze hun vermaak scheppen, worden grijs in de boosheid<note n="2011">Naar Hebr., met behulp van Gr. verbeterd: ‘Dwaasheid en duisternis is voor de goddeloozen geschapen, en wie in het kwaad opgroeien, bij hen blijft het kwaad’. De Vulgaat drukt die gedachte in sterker vorm uit: Den goddeloozen schijnen dwaling en duisternis (verblinding) als aangeboren, omdat zij zoo toegaven aan hunne booze hartstochten, dat de boosheid krachtens de gewoonte hun tot eene tweede natuur werd. Zoo vergrijzen en sterven zij in de zonde. De spreuk is dus geenszins in strijd met X 22; zie noot 11 aldaar.</note>.</verse>
<verse osisID="Sir.11.17"> De gave Gods verblijft den gerechten, en zijne begunstiging heeft hare uitwerking altijd door<note n="2012">Hebr.: ‘en zijn wil dringt door voor altijd’. Tegenover de volharding der boozen in de boosheid, gevolg van hun verblinding, stelt dit vers de volharding der goeden in het goede, gevolg van Gods genade, welke den mensch, die met haar medewerkt, in steeds ruimer mate gegeven wordt. - Aan de hier eindigende vermaning sluit zich (v. 18-24) eene uit zeven verzen bestaande, verwante waarschuwing aan: Laat uw leven niet opgaan in rusteloos en zondig streven naar rijkdom, maar onderhoud Gods wet en doe uw werk zonder naijver op den voorspoed der goddeloozen en in vol vertrouwen op God, die de hoop der rechtvaardigen niet beschaamt.</note>.</verse>
<verse osisID="Sir.11.18"> Daar is een, die rijk wordt door karig te leven, en dit valt hem als loon ten deel<note n="2013">Naar Hebr., ten deele onleesbaar, maar op goede gronden hersteld: ‘Daar is een, die rijk wordt, omdat hij zich aftobt, en er is een, dien schuldig maakt zijn loon’ (winst). Er zijn menschen, die met groote inspanning schatten verzamelen, maar wier winst hen schuldig maakt.</note>,</verse>
<verse osisID="Sir.11.19"> daar hij zegt<note n="2014">Lees naar Hebr.: ‘Zoo hij zegt’.</note>: Ik heb mijne rust gevonden, en nu zal ik [voor mij] leven van mijne goederen;</verse>
<verse osisID="Sir.11.20"> maar hij vergeet dat de tijd verstrijkt [en dat de dood nadert] en dat hij alles aan anderen zal nalaten, en hij sterft<note n="2015">Hebr. beter: ‘Dan weet hij niet wat zijn einde zal zijn, en hij laat het aan anderen na en sterft’. Vgl. Luc. XII 16-20.</note>.</verse>
<verse osisID="Sir.11.21"> Wees standvastig in uw verbond en spreek er over en word oud in het werk [, dat u werd opgedragen]<note n="2016">Ten deele naar Hebr. en ten deele naar Gr.: ‘Blijf bij uwe wet en wandel naar haar, en word oud in uwe bezigzigheid’. Steeds de geboden onderhoudend, welke God u gaf als wet, of, naar de Vulgaat, steeds getrouw blijvend aan het verbond, dat gij met den Heer hebt aangegaan, vervul, tot gij oud wordt, de plichten van den staat, door God u aangewezen.</note>.</verse>
<verse osisID="Sir.11.22"> Houd u niet op met de werken der zondaars. Betrouw echter op God en blijf op uwe plaats<note n="2017">Naar Gr., Hebr. en Syr.: ‘Verwonder u niet over de boosdoeners, vertrouw op Jahwe en wacht op zijn licht’. Laat de voorspoed der goddeloozen u niet verontrusten, uw vertrouwen op God niet schokken. De tekst der Vulgaat past minder in het zinverband en berust op misvatting van Hebr.</note>.</verse>
<verse osisID="Sir.11.23"> Want gemakkelijk is het in de oogen Gods, aan een arme plotseling welstand te geven<note n="2018">God zal daarom, zoo Hij het goed vindt voor u, ook u rijk maken en verheffen.</note>.</verse>
<verse osisID="Sir.11.24"> De zegen Gods komt snel ter belooning van den gerechte, en in eene korte stonde brengt zijne begunstiging vrucht<note n="2019">Hebr.: ‘De zegen van Jahwe is het lot van den gerechte, en op den rechten tijd bloeit zijne hoop’. Zijne hoop d.i. de hoop, welke Jahwe den gerechte geeft, ofwel de hoop, welke de gerechte op Jahwe stelt, wat op hetzelfde neerkomt, bloeit op den rechten tijd, d.w.z. zij wordt verwezenlijkt op het door God bepaalde, juiste tijdstip. De overtuiging en de zekerheid van Gods zegen vertroosten den gerechte, zoo hij zelf te lijden heeft, terwijl hij de goddeloozen in tijdelijken voorspoed ziet. In den tekst der Vulgaat berusten snel en in eene korte stonde op verschrijving of op misverstand; voor het overige is de zin dezelfde. - De volgende les (v. 25-30) werkt de voorafgaande vermaning verder uit: Laat de goddelooze in zijn voorspoed niet bouwen op zijn geluk; want over geluk of ongeluk van den mensch kan men eerst oordeelen bij zijn dood.</note>.</verse>
<verse osisID="Sir.11.25"> Zeg niet: Wat heb ik noodig, en wat goeds zou mij van nu af geworden?</verse>
<verse osisID="Sir.11.26"> Zeg niet: Ik ben mij zelf genoeg, en wat kwaads zou mij van nu af overkomen<note n="2020">Van v. 25 en 26 is de tekst in Hebr. ten deele uitgewischt, en schijnt de lezing van Gr. en Vulgaat niet ongerept. In Syr. vielen zij geheel uit. Volgens eene zeer gegronde gissing moeten zij luiden: ‘Zeg niet: Wat is (nog) mijn begeeren (chephtsi; aan chêphets beantwoordt Jer. XXII 28, XLVIII 38 in de Septuag. het hier in Gr. gebezigde woord chreia), en wat blijft mij van nu af nog (te begeeren) over? Zeg niet: Mijn genoegen, het is er (jesjno; vgl. Deut. XXIX 14), en wat ongeval kan mij treffen?’ Naar den zoo herstelden tekst herhaalt v. 26 de vermaning van v. 25 in nieuwen vorm, en bij die vermaning: zoo gij voorspoed hebt, bouw niet op uw geluk, meen niet dat het u niet ontgaan kan, past hetgeen volgt, inzonderheid v. 30, voortreffelijk. Minder goed sluiten zich v. 27-30 aan bij onze plaats naar Gr. en Vulgaat, waar zij volgens de algemeen gevolgde verklaring twee vermaningen bevat, waarvan de tweede, gericht tot een gelukkige, wat den zin betreft, overeenstemt met den zin van de voorgestelde verbeterde lezing der plaats in haar geheel; de eerste echter (v. 25), gericht tot een ongelukkige, aldus wordt omschreven: Zeg niet, zoo gij ongelukkig zijt: Waaraan heb ik geen gebrek, waartoe dien ik, waarvoor leef ik nog? Wat goeds kan het leven mij nog brengen? Ik heb niets meer te hopen. Het valt niet te ontkennen, dat de verklaring van Quid est mihi opus (Gr.: ‘tis esti moy chreia’) hier gedwongen is.</note>?</verse>
<verse osisID="Sir.11.27"> Ten dage des geluks vergeet niet het ongeluk, en ten dage des ongeluks vergeet niet het geluk<note n="2021">Naar Hebr., hier ongeschonden: ‘Het geluk van den dag doet het ongeluk vergeten, en het ongeluk van den dag doet het geluk vergeten’. Het vers verklaart, hoe een mensch er toe komt op zijn geluk te bouwen. In het geluk vergeet men zijn vroeger ongeluk, gelijk men in het ongeluk niet meer aan het vroeger geluk denkt.</note>.</verse>
<verse osisID="Sir.11.28"> Want Gode is het gemakkelijk een ieder op zijn sterfdag vergelding te geven naar zijn wandel<note n="2022">Want gaat terug op v. 25 en 26, niet op v. 27. Het vers geeft de reden aan, waarom de goddelooze, die schatten verzameld heeft, niet moet meenen voor tijd en eeuwigheid tegen onheil gevrijwaard te zijn. Ook al blijft hij in het bezit van zijn rijkdom, het valt Gode niet moeielijk, hem bij zijn einde loon naar werken te geven.</note>.</verse>
<verse osisID="Sir.11.29"> Eéne booze stonde doet groote weelde vergeten, en bij het einde van den mensch worden zijne werken openbaar<note n="2023">Naar Hebr.: ‘Slechten tijd doet de weelde vergeten, en het einde des menschen doet hem kennen’. In zijne weelde vergeet de goddelooze dat hij ook een slechten tijd gekend heeft, die terugkeeren kan, en hij bedenkt niet dat eerst 's menschen einde een oordeel over diens leven veroorlooft. In Vulgaat en Gr. is het vers te beschouwen als eene toelichting op v. 27: Bouw niet op uw geluk; één uur van ellende, en gij weet niet meer dat gij gelukkig waart. Eerst bij uw einde zal u uw streven verschijnen in het ware licht.</note>.</verse>
<verse osisID="Sir.11.30"> Vóór zijn dood prijs niemand; want aan zijne kinderen kent men den man<note n="2024">Hebr.: ‘Vóór zijn dood prijs niemand gelukkig, want aan zijn einde erkent men den mensch’. Met deze kernspreuk eindigt de v. 10 begonnen reeks van vermaningen. De lezing der Vulgaat aan zijne kinderen, welke men verklaart door verwijzing naar Deut. V 9 en VII 9, berust op misvatting van Hebr. - Er volgen v. 3 - XII 19 verschillende aansporingen tot voorzichtigheid. De eerste (v. 31-36) wekt op tot voorzichtigheid in de keuze van huisvrienden.</note>.</verse>
<verse osisID="Sir.11.31"> Leid niet een ieder uw huis binnen; want veelvuldig zijn de lagen eens arglistigen.</verse>
<verse osisID="Sir.11.32"> [Want gelijk een bedorven maag oprispt, en] gelijk een veldhoen gelokt wordt in de kooi [en gelijk eene wilde geit in den strik], zoo is [ook] het hart der overmoedigen, en als een verspieder, die loert op het verderf [van zijn evenmensch<note n="2025">Dit ook in grondtekst en andere vertalingen door glossen zeer ontsierde vers schijnt oorspronkelijk te hebben geluid: ‘Als een gevangen veldhoen in de kooi is het hart van den overmoedige, en als een verspieder, die het zwakke punt verkent’. De zin is duidelijk: De overmoedige, die uw huis betreedt, is als een veldhoen, dat in de kooi gezet andere hoenders in den strik moet lokken, en als een verspieder, die uitziet of en waar de vijand zich bloot geeft. Naar den nog ongeschonden tekst van Hebr. is blijkbaar de tekst van Gr., wel niet letterlijk, maar toch naar den zin volkomen juist vertaald. Op een reeds verschreven tekst van Hebr. wijst echter de vertolking van gr., naar welke de Latijnsche vertaling werd herzien. Voor als een gevangen veldhoen in de kooi las de vertolker: ‘gelijk een veldhoen gelokt wordt in de kooi’. Door die veranderde zinwending was de oorspronkelijk duidelijke beeldspraak verduisterd. Een glossator meende de plaats te kunnen ophelderen door toevoeging van andere beelden, uitgedrukt in zinnen, naar den vorm aan den verschreven zin gelijk. Een dier toevoegsels luidde, naar Syr. doet vermoeden: ‘gelijk een hond in elk huis inloopt’; een tweede, naar de Vulgaat: ‘en gelijk eene wilde geit in den strik’. Andere toevoegsels, in Hebr. voorkomend, kunnen hier buiten bespreking blijven. Naar allen schijn wilde de glossator zijn tekst aldus verstaan hebben: Gelijk een in een huis geloopen hond en een in de kooi gelokt veldhoen en eene in den strik gevangen wilde geit veel beweging maken en opschudding veroorzaken, zoo zet de overmoedige eens anders huis in rep en roer. Het eerste der twee genoemde toevoegsels nu zal Hebr. hebben geluid: mabkijim el beth kelabim’, d.i. (gelijk) honden in een huis invallen. De maker van gr. las dit verkeerd als: ‘mabbijim libboth kelabim’, en vertaalde: ‘(hôs) ereugetai splangchna kynôn’, d.w.z. (gelijk) de ingewanden (de maag) van (gulzige) honden braken’. Aanstoot nemend aan dit onsmakelijke beeld, verving iemand kynôn door ‘engkyôn’. De zin werd daardoor geheel anders, schoon niet veel fijner: ‘(gelijk) de ingewanden van zwangeren baren’. Dien tekst vertolkte de Latijnsche vertaler juist met: ‘(sicut) eructant praecordia foetantium’, naar de beste handschriften der Vetus Latina te lezen geven. Door verschrijving werd het laatste woord tot ‘foetentium’, d.i. van slecht riekenden. Menochius teekent op de zoo verschreven glosse aan: ‘Quemadmodum ebrii crapulae foetidos anhelitus exhalant, ita corda superborum superba, iniuriosa, iniusta’.</note>].</verse>
<verse osisID="Sir.11.33"> Want arglistig maakt hij goed tot kwaad, en op de besten werpt hij blaam<note n="2026">Naar Hebr.: ‘Goeds verdraait de oorblazer tot kwaad en onder de (door u) beminden maakt hij eene samenzwering’. In de Vulgaat komt niet voldoende uit, dat hier sprake is van een in huis toegelaten arglistige.</note>.</verse>
<verse osisID="Sir.11.34"> Uit ééne vonk ontstaat een groot vuur, [zoo doet één arglistige het bloed stroomen] en een zondig mensch loert op bloed<note n="2027">Hebr.: ‘Door ééne vonk (komen) vele kolen’, d.w.z. wordt groote verwoesting veroorzaakt. Zoo ook kan een slecht mensch door één opruiend woord bloedigen twist onder de uwen wekken.</note>.</verse>
<verse osisID="Sir.11.35"> Wees op uwe hoede voor een pestmond, want hij smeedt kwaad, opdat hij soms niet over u bespotting brenge voor altijd.</verse>
<verse osisID="Sir.11.36"> Neem een vreemde op in uw huis, en hij zal u met list te gronde richten en u verdrijven uit uw bezit<note n="2028">Hebr.: ‘en hij zal uwen weg verkeeren en u van uwe beminden vervreemden’.</note>.</verse>

</chapter>

<chapter osisID="Sir.12">
<title type="chapter">Hoofdstuk XII.</title><p>Zie toe aan wie gij weldaden bewijst (v. 1-.7 Ware en valsche vrienden. Hoe zich tegenover vijanden te gedragen (v. 8-.12 Ga niet om met boosaardige menschen (v. 13-.19</p>


<verse osisID="Sir.12.1"> Als<note n="2029">De eerste strophe (v. 1-7, in den gezuiverden tekst 6 verzen) handelt over voorzichtigheid bij het bewijzen van weldaden. Zij is in alle teksten, het meest in de Vulgaat, door verschuiving en dubbele vertaling van eenige verzen en daardoor veroorzaakte misvattingen en glossen in het ongereede geraakt.</note> gij weldoet, zie toe aan wien gij het doet, dan zult gij [grooten] dank oogsten voor uwe weldaden<note n="2030">Naar Hebr.: ‘dan zult gij hoop hebben tot uw voordeel’.</note>.</verse>
<verse osisID="Sir.12.2"> Doe wel aan den gerechte, en gij zult rijke belooning vinden, zoo al niet door hem, dan toch zeker door den Heer.</verse>
<verse osisID="Sir.12.3"> Want het gaat niet goed met hem, die steeds op het booze uit is en geen aalmoezen geeft. [Ook de Allerhoogste toch haat de zondaars en ontfermt zich over de boetvaardigen<note n="2031">Het in Gr. niet voorkomende gedeelte van dit vers hoort niet hier, maar in v. 7 te huis, waar het dan ook in de Vulgaat ten tweeden male staat. De eerste vershelft, naar de Vulgaat zich niet in den samenhang voegend, schijnt volgens Hebr. te moeten luiden: ‘Er is geen goeds (te wachten) voor hem, die den goddelooze rust verschaft, en hij heeft ook geen aalmoes gegeven’; d.w.z. wie een goddelooze door zijn weldaden eene rust verschaft, welke hij niet moet hebben, behoeft op geen belooning te rekenen; 't was ook geen weldaad wat hij hem bewees.</note>.]</verse>
<verse osisID="Sir.12.4"> Geef aan den barmhartige, maar trek u den zondaar niet aan. [Zoo aan de goddeloozen als aan de zondaars zal Hij wraak oefenen, en Hij zal hen bewaren voor den dag der wrake<note n="2032">Dit geheele vers is niet oorspronkelijk. Het eerste gedeelte wordt v. 5 herhaald, en het tweede is verschoven glosse op v. 7 b.</note>].</verse>
<verse osisID="Sir.12.5"> Geef aan den goede en trek u den zondaar niet aan.</verse>
<verse osisID="Sir.12.6"> Doe wel aan den nederige, maar geef niet aan den goddelooze<note n="2033">Met v. 5 vormt v. 6 a één (tweeledig) vers, dat in den beteren vorm van Hebr. luidt: ‘Geef aan den goede, maar weiger aan den booze; verkwik den ootmoedige, maar geef den hoovaardige niets’.</note>; belet dat men hem brood geve, opdat hij daardoor niet machtiger worde dan gij<note n="2034">Dat gevaar schijnt toch niet groot. Hebr. heeft: ‘Werktuigen des krijgs (kelê lachem) geef hem niet, opdat hij er niet mede tegen u optrede’. De Grieksche vertaler leidde kelê (werktuigen) verkeerdelijk af van het werkwoord kalaʼ (weigeren), en las lachêm, hetwelk blijkens Judic V 8 ‘krijg’ kan beteekenen, verkeerd als lechem (brood).</note>;</verse>
<verse osisID="Sir.12.7"> want dubbel kwaad zult gij ondervinden van al het goede, dat gij hem bewezen hebt; ook de Allerhoogste toch haat de zondaars en oefent vergelding aan de goddeloozen<note n="2035">Dubbel kwaad zult gij ondervinden: het ééne van de zijde des goddeloozen, die hetgeen hij van u ontving zal misbruiken als een wapen tegen u (v. 6 c), het andere van de zijde Gods (v. 7 b), die uwe goedheid niet beloonen, maar om zijn afkeer van den zondaar veeleer bestraffen zal. - Er volgt (v. 8-12) eene strophe van 7 verzen over ware en valsche vrienden en over de houding tegenover vijanden aan te nemen.</note>.</verse>
<verse osisID="Sir.12.8"> Niet in voorspoed wordt de vriend gekend<note n="2036">In voorspoed is iedereen uw vriend.</note>, en in tegenspoed blijft de vijand niet verborgen.</verse>
<verse osisID="Sir.12.9"> Bij iemands voorspoed zijn zijne vijanden in droefheid, maar bij zijn tegenspoed doet zijn vriend zich kennen<note n="2037">Naar Hebr., beter zich aansluitend aan v. 8: ‘In den voorspoed eens menschen is ook de vijand een vriend, maar in zijn tegespoed gaat ook de vriend heen’, te weten de valsche vriend.</note>.</verse>
<verse osisID="Sir.12.10"> Vertrouw uwen vijand in eeuwigheid niet, want gelijk metaal brengt zijne boosheid roest voort<note n="2038">Gelijk metaal, schoon het geschuurd wordt, toch steeds opnieuw roest voortbrengt, zoo zal ook wie u waarlijk vijandig is, al doet hij zich soms lief voor, toch nieuwe booze plannen tegen u smeden.</note>.</verse>
<verse osisID="Sir.12.11"> Zelfs als hij zich vernedert en met gebogen rug gaat, pas toch op en hoed u voor hem<note n="2039">Volgens Hebr. en Gr. ontbreekt een gedeelte, hetwelk, naar de vergelijking der twee teksten waarschijnlijk maakt, ongeveer luiden moet: ‘Wees zorgvuldig voor hem op uwe hoede, wees tegenover hem als wie een spiegel afveegt (d.i. wees zeer voorzichtig, zoodat gij hem niet krenkt. Bij het afvegen van metalen spiegels, gelijk men die in de oudheid gebruikte, moest men vooral zorgen er geen krassen op te maken); dan zal hij geen gelegenheid vinden om u in het verderf te storten, en gij zult het einde van den nijd zien’, d.w.z. hij zal eindelijk ophouden u vijandschap te betoonen.</note>.</verse>
<verse osisID="Sir.12.12"> Neem hem niet naast u, noch laat hem zitten aan uwe rechterhand, opdat hij soms niet op uwe plaats belust naar uwen zetel trachte, en gij ten laatste mijn zeggen bewaarheid vindt en mijne woorden met bitterheid herdenkt<note n="2040">Gelijk wat den zin betreft, maar beter en regelmatiger van bouw naar Hebr. en Gr. (3 tweeledige verzen): ‘Plaats hem niet aan uwe zijde, opdat hij u niet neerwerpe en uwe plaats inneme; laat hem niet aan uwe rechter zitten, opdat hij niet naar uw zetel streve, gij ten laatste mijne woorden begrijpt en in mijn zuchten instemt’, te weten, omdat gij mijne waarschuwing niet hebt opgevolgd. - De volgende strophe (v. 13-19, 7 verzen) waarschuwt voor omgang met boosaardige menschen.</note>.</verse>
<verse osisID="Sir.12.13"> Wie zal medelijden hebben met een bezweerder, zoo hij door eene slang wordt gebeten, of met degenen, die bij de wilde dieren gaan? Zoo ook niemand met hem, die verkeert met een slecht mensch en zich in diens zonden verstrikt.</verse>
<verse osisID="Sir.12.14"> Een enkel uur blijft hij bij u, maar als gij een anderen weg inslaat, houdt hij het niet uit.</verse>
<verse osisID="Sir.12.15"> Op zijne lippen heeft de vijand zoetigheid; maar in zijn hart peinst hij er over om u in den kuil te storten.</verse>
<verse osisID="Sir.12.16"> In zijne oogen heeft de vijand tranen; maar als hij gelegenheid vindt, is hij niet te verzadigen met bloed.</verse>
<verse osisID="Sir.12.17"> En overkomt u een ongeluk, dan zult gij hem het eerst daarbij vinden.</verse>
<verse osisID="Sir.12.18"> [In zijne oogen heeft de vijand tranen] en in schijn hulpe biedend, ondermijnt hij u de voetzolen<note n="2041">Naar Hebr.: ‘en als helper zoekt hij de hiel’; d.w.z. terwijl hij den schijn aanneemt van u te helpen, belaagt hij u als eene slang, vgl. Gen. III 15: insidiaberis calcaneo eius. De Grieksche vertaler heeft de beeldspraak blijkbaar niet begrepen.</note>.</verse>
<verse osisID="Sir.12.19"> Dan schudt hij zijn hoofd en slaat in de handen en onder veel sissen vertrekt hij zijn gezicht<note n="2042">Met zijn schijnbaar medelijden (v. 16 a) is het nu gedaan. Hij schudt het hoofd, slaat de handen saam, sist en trekt gezichten, als wilde hij zeggen: Die heeft gekregen wat hij verdiende. - Er volgt XIII 1-8 eene waarschuwing van ongeveer dezelfde strekking als de voorafgaande.</note>.</verse>

</chapter>

<chapter osisID="Sir.13"> 
<title type="chapter">Hoofdstuk XIII.</title><p>Gevaren van den omgang met rijken (v. 1-12) en met vorsten (v. 13-.16 De vrome verkeere enkel met gelijkgezinden (v. 17-.23 Over de minachting, waarmede men armen behandelt in tegenstelling met rijken (v. 24-.29 Op zich zelf zijn noch rijkdom noch armoede slecht (v. 30-.32</p>


<verse osisID="Sir.13.1"> Wie pek aanraakt, wordt er mede besmet; en wie omgaat met een hoovaardige, trekt hoovaardij aan<note n="2043">Naar Hebr., met behulp van Gr. verbeterd: ‘en wie zich bij een spotter aansluit, gaat op hem gelijken’. De spotter is de goddelooze, die met God en godsdienst den spot drijft.</note>.</verse>
<verse osisID="Sir.13.2"> Een last laadt op zich wie omgaat met een, aanzienlijker dan hij. En bij een rijkere dan gij sluit u niet aan<note n="2044">Hebr. en Gr.: ‘Wat u te zwaar is, beur het niet op, en bij iemand, rijker dan gij, sluit u niet aan’. Die rijke toch zal u tot een ondragelijken last worden. Zie hetgeen volgt.</note>.</verse>
<verse osisID="Sir.13.3"> Wat heeft de pot te maken bij den ketel? Want stooten zij tegen elkander, dan breekt gene<note n="2045">De aarden pot (de arme) breekt, zoo hij stoot tegen den metalen ketel (den rijke).</note>.</verse>
<verse osisID="Sir.13.4"> De rijke doet onrecht en snoeft; de arme lijdt onrecht en moet zwijgen<note n="2046">Hebr. met geringe verbetering: ‘De rijke begaat onrecht, en hij beroemt zich; de arme ondergaat onrecht, en smeekt’, te weten om ontferming.</note>.</verse>
<verse osisID="Sir.13.5"> Als gij goedgeefsch zijt<note n="2047">Beter naar Hebr.: ‘Als gij van nut zijt’.</note>, houdt hij u te vriend, en hebt gij niets meer, dan laat hij u links liggen.</verse>
<verse osisID="Sir.13.6"> Als gij iets hebt, zal hij met u tafelen en u arm maken, maar zelf geen deernis met u hebben.</verse>
<verse osisID="Sir.13.7"> Als hij u noodig heeft, zal hij u misleiden en u glimlachend met schoone woorden hoop geven en zeggen: Wat hebt gij van noode<note n="2048">D.i. Wat is er van uw dienst, waarmede kan ik u helpen? Intusschen schijnt het laatste gedeelte van v. 7, dat het vers overlaadt, een verklarend toevoegsel op narrans tibi bona. Men zal v. 7 b en 8 a, één tweeledig vers, aldus moeten lezen: ‘Hij geeft u goede woorden, en maakt u verlegen door zijne gastmalen’, d.w.z. hij onthaalt u zoo gul, dat gij hem niets durft weigeren.</note>?</verse>
<verse osisID="Sir.13.8"> En hij zal u verlegen maken met zijne gastmalen, totdat hij u heeft uitgeschud, tweemaal of driemaal, en ten slotte zal hij u bespotten. En ziet hij u daarna, dan zal hij u in den steek laten en het hoofd over u schudden<note n="2049">Van af gastmalen bestaat v. 8 uit twee tweeledige verzen. - Gelijk in den omgang met rijken, moet men ook voorzichtig zijn in den omgang met vorsten. Dat is de inhoud van de volgende waarschuwing (v. 9-16).</note>.</verse>
<verse osisID="Sir.13.9"> [Verneder u voor God en reken op zijne hand<note n="2050">Deze hier geheel niet passende zin stond oorspronkelijk zeker ook niet in de Latijnsche vertaling; men leest dien in verschillende goede handschriften niet.</note>.]</verse>
<verse osisID="Sir.13.10"> Wacht u, dat gij u niet tot dwaasheid laat verleiden en vernederd wordt<note n="2051">Naar Hebr., met behulp van Gr. verbeterd: ‘Wacht u, overmoedig te zijn in uw hart, opdat gij niet wordt vernederd door onberadenheid’. Die waarschuwing, welke v. 11 in eenigszins andere vertaling herhaald wordt, dient om hetgeen over den omgang met vorsten volgt in te leiden. Tegenover vorsten is alle overmoed dubbel gevaarlijk.</note>.</verse>
<verse osisID="Sir.13.11"> [Verlaag u niet, zoo gij wijs zijt, opdat gij u door die verlaging niet tot dwaasheid laat verleiden.]</verse>
<verse osisID="Sir.13.12"> Wordt gij geroepen door een machthebber, houd u terug, dan zal hij u des te meer roepen.</verse>
<verse osisID="Sir.13.13"> Dring u niet op, opdat gij u niet stoot<note n="2052">Hebr.: ‘opdat gij niet verwijderd wordt’.</note>; en houd u niet te ver van hem, opdat gij niet vergeten wordt.</verse>
<verse osisID="Sir.13.14"> Wees er niet op uit als gelijke met hem te spreken, en vertrouw niet op zijne spraakzaamheid; want met die vele woorden wil hij u misleiden en u glimlachend uithooren over uwe geheimen.</verse>
<verse osisID="Sir.13.15"> Zijn onmeedoogend hart zal uwe woorden bewaren, en hij zal wreedheid noch boeien sparen<note n="2053">Naar Hebr., met behulp van Gr. verbeterd: ‘De wreedaard houdt eene spotrede en kent geen ontferming, terwijl hij listen smeedt’.</note>.</verse>
<verse osisID="Sir.13.16"> Wees op uwe hoede en pas wel op [hetgeen gij hoort]; want gij gaat om met uw verderf<note n="2054">De glosse hetgeen gij hoort beperkt den zin van het oorspronkelijke. In den omgang met vorsten moet de mensch in alle opzichten behoedzaam zijn; tengevolge toch van ééne onvoorzichtigheid kunnen zij hem in het verderf storten. - De verschillende waarschuwingen, van XII 13 af gegeven, worden v. 19-23 besloten met eene meer algemeene vermaning der vromen, om enkel met menschen van gelijke gezindheid te verkeeren.</note>.</verse>
<verse osisID="Sir.13.17"> [En wat gij hoort zie het aan als een droom en blijf wakker<note n="2055">Van v. 17 en 18, zeker niet oorspronkelijk, is het eerste duister van zin. Wellicht wilde de glossator zeggen: wat gij aan het hof verkeerds hoort of ziet, beschouw het als niet feitelijk, maar als in den droom gehoord of gezien d.i. doe alsof gij niets gehoord hebt, en houd uwen mond.</note>.</verse>
<verse osisID="Sir.13.18"> Geheel uw leven lang heb God lief en roep Hem aan tot uw heil.]</verse>
<verse osisID="Sir.13.19"> Elk dier houdt van zijns gelijke, zoo ook ieder mensch van dengene, die hem het naast is.</verse>
<verse osisID="Sir.13.20"> Alle vleesch zoekt vereeniging met zijns gelijke, en elk mensch sluit zich aan bij wie hem gelijkt.</verse>
<verse osisID="Sir.13.21"> Zoo ooit de wolf gemeenschap houdt met het lam, dan ook de zondaar met den gerechte.</verse>
<verse osisID="Sir.13.22"> Wat gemeenschap heeft een heilig man met den hond? en wat deelgenootschap heeft de rijke met den arme<note n="2056">Naar Hebr. en Gr.: ‘Hoe kan de hyena vrede hebben met den hond, of hoe de rijke vrede (hebben) met den arme?’ Evenmin als hyena's de honden ongemoeid laten, maar ze overvallen, evenmin laat een (hebzuchtige) rijke den arme met rust, maar verdrukt hem en zuigt hem uit. De lezing der Vulgaat heeft slechts zin, zoo men den hond, het onreine dier, opvat als beeld van een goddeloos mensch.</note>?</verse>
<verse osisID="Sir.13.23"> De leeuw maakt jacht op den woudezel in de woestijn; zoo zijn ook de armen het jachtveld der rijken.</verse>
<verse osisID="Sir.13.24"> En<note n="2057">En staat niet in Hebr. en moet vervallen. Er begint hier eene nieuwe, met het voorafgaande los samenhangende onderrichting (v. 24-29), te weten over de minachting, waarmede in tegenstelling met de rijken de armen behandeld worden.</note> gelijk ootmoed ten afschuw is voor den hoogmoedige, zoo is ook de arme voor den rijke ten gruwel<note n="2058">Dit wordt terstond met verschillende voorbeelden gestaafd.</note>.</verse>
<verse osisID="Sir.13.25"> Een rijke, die wankelt, wordt door zijne vrienden ondersteund; maar een geringe, die valt, wordt weggestooten [zelfs] door zijne kennissen<note n="2059">Hebr. pakkender: ‘De rijke wankelt, hij wordt door een ander ondersteund; de arme wankelt, hij wordt gestooten van den een naar den ander’. Het wankelen is hier figuurlijk te verstaan van oogenblikkelijke verlegenheid of nood.</note>.</verse>
<verse osisID="Sir.13.26"> Een rijke, die bedrogen werd, vindt vele helpers; sprak hij verwaten, men stelt hem toch in het gelijk.</verse>
<verse osisID="Sir.13.27"> Werd een geringe bedrogen, hij ontvangt daarbij nog verwijten; spreekt hij verstandig, men geeft hem toch geen gehoor<note n="2060">Naar Hebr. en Syr. te oordeelen geven Gr. en Vulgaat v. 26 en 27 niet Juist naar den zin weder. Men zal moeten lezen: ‘De rijke spreekt, en zijne helpers (of wellicht zijne hoorders) zijn talrijk; en hij spreekt leelijks, en men vindt het schoon. De arme spreekt, en men roept: ha, ha! (men lacht hem uit), en hij spreekt verstandigs, maar het vindt geen ingang’.</note>.</verse>
<verse osisID="Sir.13.28"> Een rijke spreekt, en allen zwijgen en verheffen zijne woorden tot aan de wolken.</verse>
<verse osisID="Sir.13.29"> Een arme spreekt, en men zegt: Wie is dat? En als hij een misstap doet, werpt men hem omver<note n="2061">D.i. als hij een verkeerd woord zegt, maakt men hem geheel af. - Al zijn vele rijken slecht en de armen meestal in minachting, op zich zelf zijn noch rijkdom noch armoede slecht. Die gedachte maakt den inhoud uit van v. 30 - XIV 2.</note>.</verse>
<verse osisID="Sir.13.30"> Goed is de rijkdom, waaraan geen schuld kleeft [in het geweten]; maar een zeer groot kwaad is de armoede in den mond van den goddelooze<note n="2062">Hebr.: ‘maar kwaad is de armoede in den mond van den overmoedige’. Armoede is (alleen) dan een kwaad, wanneer zij beantwoordt aan overmoed, eene straf daarvoor is. In zijn geheel wil het vers zeggen dat rijkdom, op rechtvaardige wijze verworven en gebruikt, een goed, en armoede, gevolg van overmoed, een kwaad is.</note>.</verse>
<verse osisID="Sir.13.31"> Het hart<note n="2063">D.i. het geweten.</note> des menschen verandert zijn gelaat, hetzij ten goede, hetzij ten kwade.</verse>
<verse osisID="Sir.13.32"> Het kenteeken van een goed hart, te weten een goed gelaat, zult gij bezwaarlijk vinden en met moeite<note n="2064">Dit blijkbaar bedorven vers luidt naar Hebr.: ‘Teeken van een goed geweten (is) een stralend (vroolijk) gelaat, maar ter zijde gaan en peinzen is (een teeken van, verraadt) gedachten van wroeging’, m, a.w. een knagend geweten.</note>.</verse>

</chapter>

<chapter osisID="Sir.14">
<title type="chapter">Hoofdstuk XIV.</title><p>Rijkdom noch armoede in zich slecht, vervolg (v. 1, .2 Veroordeeling van gierigheid en afgunst (v. 3-.10 De rijke gebruike zijn goed voor zich en anderen (v. 11-.21 Lof der wijsheid (v. 22-.27</p>


<verse osisID="Sir.14.1"> Gelukkig de man, die niet ten val kwam door een woord uit zijnen mond<note n="2065">Naar Hebr.: ‘dien zijn eigen mond niet in leed brengt’. In aansluiting aan XIII 30-32 wordt v. 1 en 2 gelukkig geprezen, niet de rijke, maar de man, die zich door zonde niet zelf kwelling en wroeging bereidt.</note> en niet gekweld wordt door wroeging der zonde.</verse>
<verse osisID="Sir.14.2"> Gelukkig hij, die niet zijn zielepijn heeft en niet verstoken is van zijne hoop<note n="2066">Die zich niets te verwijten heeft en daarom op God mag hopen, - Er volgt v. 3-10 eene veroordeeling van gierigheid en afgunst.</note>.</verse>
<verse osisID="Sir.14.3"> Voor een [hebzuchtig en] gierig man is rijkdom zonder nut<note n="2067">Hebr.: ‘Voor eene kleine ziel is rijkdom niet goed’. Een kleine, niet op het groote en in waarheid goede gerichte, ziel heeft de vrek en schraapzuchtige.</note>, en wat baat een afgunstig mensch het goud?</verse>
<verse osisID="Sir.14.4"> Wie [op onrechtvaardige wijze] naar 's harten lust schatten opeenhoopt<note n="2068">Naar Hebr. en Gr.: ‘Wie van zijne ziel iets aftrekt’, d.i. wie zich zelf het noodige onthoudt. De misvatting van den Latijnschen vertaler gaf aanleiding tot het toevoegsel injuste.</note>, verzamelt voor anderen, en van zijn rijkdom zal een ander zwelgen.</verse>
<verse osisID="Sir.14.5"> Wie voor zich zelf slecht is, voor wien zal hij goed zijn? en hij zal nooit genieten van zijn goed<note n="2069">Omdat hij er zich noch anderen goed mede doet.</note>.</verse>
<verse osisID="Sir.14.6"> Niemand is slechter dan wie zich zelf te kort doet, en dat is de vergelding voor zijne slechtheid<note n="2070">Te weten, dat hij, zichzelf te kort doende, gebrek lijdt.</note>.</verse>
<verse osisID="Sir.14.7"> En zoo hij wel doet, dan doet hij het onwetend [en onwillig], en ten laatste verraadt hij zijne slechtheid<note n="2071">Schoon in Hebr. ontbrekend, schijnen v. 7 en 8 toch oorspronkelijk. De zin van v. 7 is: Onwetend, d.i. zelf overtuigd geen weldoener te zijn, doet de vrek wel, wanneer eigenbelang hem daartoe drijft. En dat laat hij ten laatste altijd blijken.</note>.</verse>
<verse osisID="Sir.14.8"> Slecht is het oog van den afgunstige, en hij wendt zijn aangezicht af en veracht zich zelf<note n="2072">Voor en hij veracht zich zelf heeft Gr.: ‘en hij veracht de zielen’, zonder twijfel de juiste lezing. Het vers wil zeggen: Het oog van den afgunstige kan niet zien dat anderen hebben wat hij niet heeft; hij keert zich van hen en hun rijkdom af, en hij verafschuwt hen. Naar de Vulgaat heeft het slot geen zin.</note>.</verse>
<verse osisID="Sir.14.9"> Het oog van den hebzuchtige vergenoegt zich niet met een gedeelte [der ongerechtigheid]; hij is niet verzadigd, voordat hij zich zelf uitgemergeld en verteerd heeft<note n="2073">Ten deele naar Gr., ten deele naar Hebr.: ‘Het oog van den hebzuchtige is niet tevreden met zijn deel, en het afgunstige oog droogt de ziel uit’. De hebzuchtige begeert altijd meer dan hem rechtens toekomt, terwijl de afgunstige alle gevoel van menschelijkheid en ontferming in zich doodt. De lezing der Vulgaat: ‘in parte iniquitatis’ berust op verschuiving van het aan afgunstige beantwoordende Hebr. woord uit de tweede naar de eerste vershelft. In den zin van den Latijnschen vertaler zal ongerechtigheid te verstaan zijn van door onrecht verworven goed.</note>.</verse>
<verse osisID="Sir.14.10"> Een boos oog [is op hetgeen boos is uit en] verzadigt zich niet aan brood, maar hij lijdt gebrek [en zit te treuren] aan zijn eigen disch<note n="2074">Naar Hebr.: ‘het jaloersche oog is afgunstig bij het maal, en onbehaaglijkheid is aan zijnen disch’. De afgunstige gunt zelfs zijn gasten geen verzadiging en maakt hun het aanzitten ondragelijk. Naar de Vulgaat is hier sprake van den vrek, die zich zelf te kort doet. - De volgende strophe (v. 11-21) vermaant de bezittenden, om vrijelijk, eer het te laat is, de aardsche goederen te gebruiken tot vreugd zoo van zich als van anderen.</note>.</verse>
<verse osisID="Sir.14.11"> Mijn zoon, zoo gij iets bezit, doe er u goed mede en breng aan God waardige offers<note n="2075">Naar Hebr.: ‘Mijn zoon, zoo gij iets hebt, doe u iets te goede, en totdat (Hebr. oe-leël) gij kunt (d.w.z. en zooveel gij kunt), verzorg u’. Naar het schijnt, nam de Grieksche vertaler aanstoot aan de zich hier uitende gezonde levensvreugd van den schrijver; hij vatte leël verkeerdelijk op als leëel (aan God) en gaf voorts door eene vrije vertaling aan het tweede verslid eene godsdienstige strekking. Dat deze echter niet oorspronkelijk is, blijkt ten duidelijkste uit hetgeen volgt.</note>.</verse>
<verse osisID="Sir.14.12"> Wees indachtig dat de dood niet toeft en dat de wet van de onderwereld u is aangekondigd<note n="2076">Naar de Vulgaat is de zin van v. 12 b, door de volgende glosse verduidelijkt: denk aan de u bekende wet dat gij sterven moet. Maar volgens Hebr. en Gr. is de zin anders: ‘(Wees indachtig), dat het besluit van den Sjeol u niet werd medegedeeld’, d.w.z. dat het uur van den dood u onbekend is. Vgl. wat de uitdrukking betreft Is. XXVIII 15.</note> [; de wet toch dezer wereld is: den dood sterven].</verse>
<verse osisID="Sir.14.13"> Eer gij sterft, doe wel aan uwen vriend, en strek de hand uit om aan den arme naar uw vermogen te geven<note n="2077">Naar den gezuiverden tekst van Hebr. en Gr.: ‘en zooveel gij het kunt, begiftig hem’, te weten uwen vriend.</note>.</verse>
<verse osisID="Sir.14.14"> Laat u niet van een goeden dag berooven en laat u geen greintje ontgaan van de goede gave<note n="2078">Hebr. (verbeterd): ‘en aan het (uw) aandeel van het genoegen (awwah) ga niet voorbij’.</note>.</verse>
<verse osisID="Sir.14.15"> Moet gij niet aan anderen uwe moeite en uwen arbeid nalaten ter verdeeling door het lot<note n="2079">Naar den grondtekst: ‘Moet gij niet aan een ander uwe goederen nalaten, en uwe winst aan lieden, die het lot (er over) werpen?’</note>?</verse>
<verse osisID="Sir.14.16"> Geef en neem en doe recht aan uwe ziel.</verse>
<verse osisID="Sir.14.17"> [Eer gij sterft, doe wat recht is;] want in de onderwereld is geen maaltijd te vinden<note n="2080">Met v. 16 vormt v. 17 één vers, luidend in zijn vermoedelijk eersten vorm: ‘Geef en neem en overtuig uwe ziel (d.w.z. redeneer, wees wijs); want het is onmogelijk in den Sjeol naar vermaak te trachten’. Laat anderen genieten van het uwe en geniet zelf vrijelijk wat anderen u bieden; want aan de overzijde van het graf is het gedaan met de genietingen, welke aardsche goederen kunnen bieden. Vgl. Eccles. IX 10. In de Vulgaat is v. 17 a verklarende glosse op v. 16, dat daar niet juist naar den oorspronkelijken zin is weergegeven.</note>.</verse>
<verse osisID="Sir.14.18"> Alle vleesch veroudert als gras en als de bladeren, die ontspruiten aan een groenenden boom<note n="2081">In hun oorspronkelijken vorm en schoonheid luiden v. 18-22 naar Hebr. met geringe verbetering: ‘Alle vleesch veroudert als een kleed, en het is een overoude wet: Gij moet sterven. Als der bladeren loof aan den groenenden boom - het eene valt af en het andere ontspruit - zoo is het met het geslacht van vleesch en bloed; de een sterft en de ander wordt geboren. Al zijne ('s menschen) werken vergaan, en het door zijne handen gemaakte volgt hem’, d.i. vergaat mede. In den ten deele verminkten tekst der Vulgaat kan v. 20 in den zin van Hebr. worden verstaan, en is v. 21 eene glosse, gemaakt in de valsche onderstelling, dat het voorafgaande enkel zou slaan op den ondergang van booze menschen en hunne booze werken; reden waarom de glossator er bijvoegde, dat in tegenstelling tot dezen de goeden en hun uitgelezen, d.i. goede, werken erkenning vinden en in eere blijven. - Tot staving der het laatst gegeven vermaningen volgt v. 22 - XV 10 eene geestdriftige aanprijzing der wijsheid, die den mensch het verstandig gebruik der aardsche goederen leert. Naar allen schijn bestaat zij in Hebr. uit eene strophe en eene tegenstrophe, beide van 9 verzen. De strophe prijst den mensch gelukkig, die met ijver en volharding naar wijsheid streeft en haar vindend, zich aan haar houdt, en eindigt met de verklaring, dat de godvreezende op zoodanige wijze zoekt en vindt (v. 22 - XV 1). De tegenstrophe schildert hoe liefdevol de wijsheid haren minnaar te gemoet komt en wat goederen zij hem verleent, en besluit met te verklaren, dat de goddelooze de wijsheid niet vindt. In zijn mond past ook niet, wel in den mond van den godvreezende, de lofprijzing des Heeren (XV 2-11). Beide strophen blinken uit door rijkdom en pracht van beeldspraak.</note>.</verse>
<verse osisID="Sir.14.19"> De eenen botten uit en de andere vallen af; zoo is het geslacht van vleesch en bloed; het eene sterft uit en het andere wordt geboren.</verse>
<verse osisID="Sir.14.20"> Alle vergankelijke werk verdwijnt [ten laatste], en wie het verricht, gaat mede heen.</verse>
<verse osisID="Sir.14.21"> [Maar aan alle uitgelezen werk zal recht geschieden, en wie het verricht, zal er om geëerd worden.]</verse>
<verse osisID="Sir.14.22"> Gelukkig de man, die in de wijsheid stand houdt, [en die op zijn gerechtigheid bedacht is] en zijn denken richt op de Voorzienigheid [Gods]<note n="2082">Naar Hebr. en Gr.: ‘Gelukkig de mensch, die over de wijsheid nadenkt en op de verstandigheid het oog richt’. Wijsheid en verstandigheid (Vulg. gerechtigheid), d.i. godsvrucht en deugd. Wat de Vulgaat anders en meer heeft is wel goed begrijpelijk, maar niet oorspronkelijk.</note>,</verse>
<verse osisID="Sir.14.23"> die over hare wegen nadenkt in zijn hart en in hare verborgenheden doordringt, die haar achtervolgt als een verspieder en op hare paden blijft<note n="2083">Door verschrijving en verschuiving van den tekst geraakte dit tweeledige vers in het ongereede; naar de vergelijking van Hebr. en Gr. leert, zal men moeten lezen: ‘die op hare wegen acht slaat en op hare paden let, haar achtervolgt als een verspieder en aan hare ingangen waakt’. De ware minnaar der wijsheid zoekt en achtervolgt haar als een bedreven en volhardend jager het schuwe wild, wacht op haar als een minnaar aan de deur van zijne geliefde. Dit laatste beeld wordt in de volgende verzen verder uitgewerkt.</note>,</verse>
<verse osisID="Sir.14.24"> die blikt door hare vensters en luistert aan hare deuren,</verse>
<verse osisID="Sir.14.25"> die naast hare woning zich neerlaat en in hare muren den tentpaal drijft en haar ter zijde zijne tent opslaat; en in zijne tent zal het geluk rusten altijd door<note n="2084">De laatste zinsnede luidt naar Hebr.: ‘en in goede woning woont’. Niet tevreden met een vluchtig zien en eene voorbijgaande ontmoeting slaat de minnaar bij het huis zijner beminde zijne tent op, ja hecht ze vast aan haar huis. Zoo legt de minnaar der wijsheid het er op aan, duurzaam bij haar te blijven en daardoor gelukkig te zijn.</note>.</verse>
<verse osisID="Sir.14.26"> Hij zal zijn kinderen brengen onder hare beschutting, en onder hare takken zal hij toeven.</verse>
<verse osisID="Sir.14.27"> Onder haar beschutting zal hij beschermd worden tegen de hitte, en in hare heerlijkheid zal hij rust vinden<note n="2085">In Gr. en Vulgaat ging de schoone beeldspraak van v. 26 en 27 naar Hebr. grootendeels verloren. Zij luiden daar: ‘(die) zijn nest zet in haar loof en op hare takken toeft, zich in hare schaduw verschuilt voor de hitte en in hare heerlijkheid woont’. De minnaar der wijsheid wordt hier vergeleken met den vogel, die in een lommerrijken boom nestelt en woont. De Grieksche vertaler verwisselde kên (nest) met ‘bên’ (kind).</note>.</verse>

</chapter>

<chapter osisID="Sir.15">
<title type="chapter">Hoofdstuk XV.</title><p>Lof der wijsheid, vervolg (v. 1-.10 Valt de mensch in zonde, dan is het zijn, niet Gods schuld (v. 11-.21 Goddelooze kinderen geven geen reden tot vreugde (v. 22-.27</p>


<verse osisID="Sir.15.1"> Wie God vreest, zal het goede doen; en wie zich houdt aan de gerechtigheid, zal haar verkrijgen<note n="2086">Hebr.: ‘Wie Jahwe vreest doet dit (faciet illud, naar sommige handschriften der Vetus Latina lezen), en wie zich aan de Wet houdt, verkrijgt haar’ (de wijsheid). Slot der strophe.</note>.</verse>
<verse osisID="Sir.15.2"> En zij zal hem te gemoet komen als eene [geëerde] moeder en hem ontvangen als eene pas gehuwde vrouw<note n="2087">Zie den inhoud der tegenstrophe XIV noot 17. Haar aanhef (v. 2) beantwoordt aan de eerste verzen der strophe. Aan den ijver, waarmede de godvreezende de wijsheid zoekt, komt deze te gemoet met de liefde eener moeder en eener beminde vrouw. Men versta naar Hebreeuwsch taalgebruik zoowel in het voorafgaande alsook in het volgende het futurum als praesens.</note>.</verse>
<verse osisID="Sir.15.3"> Zij zal hem spijzen met het brood [des levens en] des verstands en met het water der kennis [des heils) hem drenken. En hij zal op haar steunen en niet wankelen;</verse>
<verse osisID="Sir.15.4"> en zij zal hem vasthouden<note n="2088">Hebr.: ‘en hij zal zich op haar verlaten’.</note>, zoodat hij niet te schande zal worden, en zij zal hem verheffen onder zijne gelijken</verse>
<verse osisID="Sir.15.5"> en in het midden der gemeente hem den mond openen<note n="2089">Zij maakt hem tot een wijs woordvoerder onder zijn volk. Wat de Vulgaat in v. 5 meer heeft, is verklarend toevoegsel.</note> [en hem vervullen met den geest van wijsheid en verstand en met een eeregewaad hem bekleeden].</verse>
<verse osisID="Sir.15.6"> Met vreugde en zaligheid zal zij hem overstelpen en hem eeuwigen roem ten erfdeel geven.</verse>
<verse osisID="Sir.15.7"> Dwaze menschen<note n="2090">Het slot der tegenstrophe, in de Vulgaat ten deele duister en met glossen overladen, luidt naar Hebr.: ‘De boosdoeners verkrijgen haar niet, en de overmoedigen kennen haar niet. Verre is zij van de spotters, en de leugenaars zijn haar niet gedachtig. Niet past het loflied in den mond van den goddelooze, want het is hem door Jahwe niet verleend. Door den mond des wijzen wordt het loflied gesproken, en wie het machtig is, leert het’. De zin is: De goddeloozen van verschillenden aard derven de ware wijsheid. Terwijl zij God door de zonde beleedigen, mogen zij zich niet vermeten, Hem te prijzen met den mond; want dat kunnen zij niet, dat werd hun niet toebedeeld of opgedragen door God, die slechts den welgemeenden lof der rechtvaardigen wil. Alleen aan dezen voegt het Gode lof te zingen, en zoo zij daarin bedreven zijn, leeren zij het ook aan anderen. In de Vulgaat schijnt de zin van v. 8 c: Waarheidlievende menschen worden in hun zoeken van de waarheid en wijsheid gezegend, totdat zij stervend tot de gelukzalige aanschouwing Gods geraken. De aanhef van v. 10 luidde in de Vulgaat oorspronkelijk: ‘quoniam non est a Deo missus’, wat hetzelfde zegt als: ‘want het is hem door Jahwe niet verleend’. De tegenwoordige lezing schijnt in verband met hetgeen daarop volgt in dien zin te verstaan, dat de zondaar die ware wijsheid derft, welke, den vrome verleend, dezen aanspoort om God te loven en overvloedig te loven. Vgl. Prov. XVII 7, XXVI 7.</note> verkrijgen haar niet [, maar verstandige menschen gaan haar te gemoet], dwaze menschen aanschouwen haar niet; verre toch blijft zij van hoovaardij [en bedrog].</verse>
<verse osisID="Sir.15.8"> Leugenachtige mannen zijn haar niet gedachtig [, maar waarheidlievende mannen vindt men bij haar, en dezen gaat het voorspoedig, totdat zij God aanschouwen].</verse>
<verse osisID="Sir.15.9"> Niet schoon is lofspraak in den mond des zondaars;</verse>
<verse osisID="Sir.15.10"> want van God gaat de wijsheid uit; der wijsheid toch voegt Gods lof [, en in den mond van den getrouwe is hij overvloedig], en het is de Heer, die hem dien ingeeft.</verse>
<verse osisID="Sir.15.11"> Zeg niet<note n="2091">Op grond van het slot der tegenstrophe zou de zondaar aldus kunnen redeneeren: God heeft het mij niet toebedeeld, Hem te loven. Aan mij heeft Hij die wijsheid niet gegeven. Het is dus niet mijne schuld, dat ik een zondaar ben. De weerlegging van die bewering maakt het onderwerp uit der nieuwe onderrichting (v. 11-21).</note>: 't Is Gode te wijten, dat ik haar derf; want wat Hij verafschuwt, moogt gij niet doen<note n="2092">Hebr. beter: ‘Zeg niet: Door God kwam ik tot zonde; want wat Hij verafschuwt, dat doet Hij niet’, d.w.z. God, die de zonde verafschuwt, kan het niet zijn, die u tot zondaar maakt. De lezing van Gr. en Vulgaat moet in denzelfden zin worden verstaan.</note>.</verse>
<verse osisID="Sir.15.12"> Zeg niet: Hij zelf heeft mij doen dwalen<note n="2093">Het in de Vulgaat gebezigde implanavit is het Grieksche ‘eplanêsen’ gelatiniseerd.</note>; want Hij heeft goddelooze menschen niet van noode.</verse>
<verse osisID="Sir.15.13"> Elke gruwel [van dwaling] is den Heer een afschuw en heeft niets bekoorlijks voor wie Hem vreezen<note n="2094">Hebr.: ‘en Hij laat niet toe dat die (de gruwel) treft wie Hem vreezen’. God haat de zonde en behoedt de godvreezenden voor haar.</note>.</verse>
<verse osisID="Sir.15.14"> God schiep den mensch van den beginne en liet hem in de macht van zijne wilsbeschikking<note n="2095">Zondigt dus de mensch, dan doet hij het met vrijen wil.</note>.</verse>
<verse osisID="Sir.15.15"> [Daartoe gaf Hij hem zijne geboden en wetten.]</verse>
<verse osisID="Sir.15.16"> Wilt gij zijne geboden onderhouden en gestadig trouw zijn naar zijn welbehagen, dan zullen zij u behoeden<note n="2096">Hebr. en Gr.: ‘Zoo gij wilt, kunt gij de Wet onderhouden en de trouw in het volbrengen van zijn wil’.</note>.</verse>
<verse osisID="Sir.15.17"> Water en vuur heeft Hij u voorgelegd; strek uw hand uit, waarnaar gij wilt.</verse>
<verse osisID="Sir.15.18"> Leven en dood [, goed en kwaad<note n="2097">Loon en straf.</note>,] heeft de mensch vóór zich; wat hij wil zal hem gegeven worden.</verse>
<verse osisID="Sir.15.19"> Want groot is Gods wijsheid, en Hij is sterk en machtig, Hij ziet allen<note n="2098">Steeds bedenke de mensch dat God wijs, machtig en alwetend is. Voor ziet allen heeft Hebr.: ‘ziet alles’.</note> [onafgebroken].</verse>
<verse osisID="Sir.15.20"> De oogen des Heeren zijn op wie Hem vreezen<note n="2099">Hebr.: ‘op zijne werken’.</note>, en Hij kent al des menschen doen.</verse>
<verse osisID="Sir.15.21"> Hij heeft niemand geboden goddeloos te handelen en niemand verlof gegeven tot zondigen.</verse>
<verse osisID="Sir.15.22"> Want niet verlangt Hij naar eene menigte [ontrouwe en] onnutte kinderen<note n="2100">Verkeerdelijk trekt de Vulgaat v. 22 bij het voorafgaande; daardoor werd de toevoeging van ontrouwe noodig. Het vers leidt een nieuw onderwerp (XV 22 - XVI 4) in: Verheug u niet over kinderzegen, zoo uwe kinderen niet deugdzaam zijn. In vele kinderen zagen de Israëlieten een blijk van Gods bijzonderen zegen (zie Ps. CXXVI 3, CXXVII 3, 4); maar aangezien God blijkens de voorafgaande strophen de zonde en de zondaars verafschuwt, zijn talrijke goddelooze zonen geen zegen, maar vloek. Zie verder XVI noot 1.</note>.</verse>

</chapter>

<chapter osisID="Sir.16">
<title type="chapter">Hoofdstuk XVI.</title><p>Goddelooze zonen geven geen reden tot vreugd, vervolg (v. 1-.4 Goddeloos kroost brengt onheil over de volken (v. 5-.11 Gods wraakgerichten treffen niet enkel gansche geslachten, maar ook iederen zondaar (v. 12-.15 De zondaar verbeelde zich niet zijne straf te ontkomen (v. 16-.23 Gods wijsheid zich openbarend in de schepping (v. 24-.31</p>


<verse osisID="Sir.16.1"> Verheug u niet over goddelooze zonen, zoo zij groeien in tal, noch verlustig u over hen, indien de vreeze Gods niet in hen is<note n="2101">In grondtekst (en Gr. en Syr.) vormt v. 1 met XV 22 twee tweeledige verzen: ‘Verlang niet naar welgedane misdadige knapen, en verblijd u niet over verkeerde zonen. Als zij talrijk worden, verheug u niet, zoo de vrees voor Jahwe niet in hen is’. Hoe flink op het oog en hoe groot in getal uwe zonen mogen zijn, roem er niet op, zoo zij niet godvreezend zijn.</note>.</verse>
<verse osisID="Sir.16.2"> Vertrouw niet op hun leven, en verlaat u niet op hunne werken<note n="2102">Hebr.: ‘op hun einde’. Denk niet dat hun leven op het einde, d.i. later, wel beter zal worden.</note>.</verse>
<verse osisID="Sir.16.3"> Want beter is één [die God vreest] dan duizend [goddelooze zonen].</verse>
<verse osisID="Sir.16.4"> En verkieslijker is het zonder zonen te sterven dan goddelooze zonen achter te laten<note n="2103">Naar Hebr. korter: ‘en (beter is) de dood van den kinderlooze dan verkeerde zonen’. - Wat onheil een goddeloos kroost aanricht wordt v. 5-11 geschilderd.</note>.</verse>
<verse osisID="Sir.16.5"> Door één verstandige wordt de vaderstad bevolkt, een stam van goddeloozen sterft uit<note n="2104">Hebr.: ‘Door één, die Jahwe vreest, verkrijgt de stad bewoners, maar door een gezin van boosdoeners wordt zij ontvolkt’. Daarom is het beter geen kinderen of slechts één godvreezend kind na te laten dan vele goddelooze.</note>.</verse>
<verse osisID="Sir.16.6"> Dat heeft mijn oog dikwerf gezien, en nog meer heeft mijn oor daarvan vernomen<note n="2105">Van hetgeen de schrijver vernomen (in de gewijde boeken gelezen) heeft haalt hij v. 7-11 eenige treffende voorbeelden aan.</note>.</verse>
<verse osisID="Sir.16.7"> Onder het rot van zondaren ontbrandde het vuur, en onder een ongehoorzaam volk ontgloeide de gramschap<note n="2106">Bedoeld is of het Num. XI 1 of het Num. XVI 35 verhaalde wraakgericht.</note>.</verse>
<verse osisID="Sir.16.8"> Zij baden niet ter wille hunner zonden, de oude reuzen; en zij werden uitgedelgd, omdat zij braveerden op hunne kracht<note n="2107">Ten gevolge van verschrijving of misvatting van het Grieksch treft de Vulgaat noch in de Sixtijnsche uitgave noch in de oude handschriften, welke anders lezen, den zin van den grondtekst. Deze luidt met geringe verbetering: ‘Hij (God) spaarde niet de vorsten van den voortijd, die de wereld beheerschten in hunne macht’. Het vers slaat op Gen. VI 1 volg.</note>.</verse>
<verse osisID="Sir.16.9"> En Hij spaarde niet de uitheemsche woon van Lot, en Hij vloekte hen vanwege de driestheid hunner taal<note n="2108">Naar Hebr.: ‘Noch spaarde Hij de medeburgers van Lot, die verfoeielijk waren in hunne driestheid’. Zie Gen. XIX 1-10.</note>.</verse>
<verse osisID="Sir.16.10"> Geen mededoogen had Hij met hen, en Hij verdelgde het gansche volk, dat zich nog op zijne zonden beroemde<note n="2109">Naar den vorm, dien dit vers in de Vulgaat heeft, slaat het nog op de Sodomieten. Maar de oorspronkelijke tekst luidt anders: ‘Hij spaarde niet het volk van den banvloek, die werden uitgedreven vanwege hunne zonden.’ De Latijnsche vertaler las apôleias (van den banvloek) verkeerdelijk als ‘apolesas (verdelgend), wat tot verdere misvattingen leidde. Met het volk van den banvloek schijnen de zeven Chanaänietische volken bedoeld, die volgens Gods bevel moesten worden uitgeroeid (zie Exod. XXIII 23, XXXII 2; Deut. VII 1; Sap. XII 3 volg.).</note>.</verse>
<verse osisID="Sir.16.11"> Ook met de zeshonderd duizend voetknechten (deed Hij) aldus, die zich samenrotten in de verstoktheid huns harten<note n="2110">In sommige handschriften der Septuag. is v. 11 a van een asterisk voorzien, ten teeken dat het oorspronkelijk geen deel uitmaakte van den tekst. Ook de gebrekkige vorm verraadt dit. De glosse slaat op hetgeen Num. XIV 1-33 verhaald wordt.</note>. En al ware er één halstarrig geweest, een wonder, zoo die ééne ongedeerd ware gebleven<note n="2111">Beter naar Hebr. en Gr.: ‘En ook zoo er één halsstarrig is, dan is het een wonder, zoo hij ongestraft blijft’. Het vers besluit niet het voorafgaande, maar geeft eene nieuwe gedachte, welke door v. 12-15 gestaafd wordt. Gods wraakgerichten treffen niet enkel gansche geslachten en volken, die in de zonde volharden, maar ook iederen halsstarrigen zondaar.</note>.</verse>
<verse osisID="Sir.16.12"> Want barmhartigheid en toorn is bij Hem. Veel vermag de zoenbede<note n="2112">Potens exoratio is verkeerde vertaling van Gr.: ‘dynastês exilasmón’; in juiste vertaling luidt v. 12 b: ‘die (nl. God) Heer der ontferming is en de gramschap uitstort.</note>, toch stort Hij ook gramschap uit.</verse>
<verse osisID="Sir.16.13"> Gelijk zijne barmhartigheid, zoo is zijne tuchtiging: Hij oordeelt den mensch naar zijne werken.</verse>
<verse osisID="Sir.16.14"> Een zondaar zal met zijn roof niet ontkomen, en niet zal uitblijven de verwachting van wie barmhartigheid oefent<note n="2113">Hebr.: ‘en aan de hoop van den gerechte maakt Hij geen einde’, d.i. God vervult de hoop van den gerechte.</note>.</verse>
<verse osisID="Sir.16.15"> Elk werk van barmhartigheid zal aan ieder eene plaats bereiden naar [de verdienste van] zijne werken<note n="2114">Naar Hebr. met eenige verbetering: ‘Een ieder, die aalmoezen geeft, ontvangt belooning, en ieder ontvangt naar zijne werken’. - In Hebr., alsmede in Syr. en in sommige Grieksche handschriften, volgen nog 3 verzen, welke, verbeterd en gezuiverd, aldus luiden: ‘Jahwe verhardde het hart van Pharao (zie Exod. VII 3), die Hem niet kende (Exod. V 2), opdat zijne (Jahwe's) daden openbaar zouden worden, onder den hemel zijne ontferming. Zichtbaar zijn zij voor al zijne schepsels, en zijn licht en zijn duister deelde hij toe aan de menschen’. De plaats schijnt te zijn toegevoegd, om te antwoorden op de mogelijke tegenwerping, dat God het hart van Pharao verhardde en hem daarom niet had mogen straffen. - Er volgt v. 16-23 eene weerlegging en afwijzing van twee redeneeringen, door welke goddeloozen zich diets maken dat zij ongestraft kunnen zondigen. De eerste is, dat de mensch als een zeer klein bestanddeel van de onmetelijke schepping aan Gods oog ontgaat.</note> [en naar de wijsheid van zijn levenswandel].</verse>
<verse osisID="Sir.16.16"> Zeg niet: Voor God zal ik verborgen blijven; en uit den hooge - wie zal aan mij denken<note n="2115">Vgl. Job XXII 14; Ezech. IX 9; Jer. XXIII 23 en 24.</note>?</verse>
<verse osisID="Sir.16.17"> Onder de groote menigte blijf ik onopgemerkt; want wat is mijne ziel in die onmetelijke schepping<note n="2116">Hebr.: ‘te midden der geesten’, d.i., naar het eerste verslid doet vermoeden, te midden der menschen, die ontelbaar zijn.</note>?</verse>
<verse osisID="Sir.16.18"> Zie<note n="2117">Dit Zie leidt het antwoord in op de gemaakte tegenwerping: De Almachtige en Alwetende monstert het heelal, en bij die monstering beeft het heelal in al zijne deelen. En gij meent aan Gods oog te ontgaan?</note>, de hemel en de hemel der hemelen en de afgrond en de geheele aarde [en wat zij bevatten] beven voor zijn aanblik.</verse>
<verse osisID="Sir.16.19"> De bergen te gader [en de heuvelen] en de grondvesten der aarde, wanneer God ze aanziet, trillen van vreeze.</verse>
<verse osisID="Sir.16.20"> En<note n="2118">Van v. 20-23 is de tekst zoowel in Gr. als in de Vulgaat zoo bedorven, dat de oorspronkelijke zin niet te erkennen is. Naar Hebr. met eenige noodige verbeteringen is de plaats vermoedelijk aldus te lezen: ‘Maar op mij slaat Hij geen acht, en wie let op mijn wandel? Wanneer ik zondig, ziet mij geen oog, of wanneer ik lieg in een geheime zaak, wie merkt het op? Het rechtvaardig handelen, wie vermeldt het? En waarop valt te hopen? Verre toch is het vastgestelde. - Wie verstand derven zeggen dit, en de dwaze mensch denkt verwaten dingen’. De zin is, althans in het algemeen, volkomen duidelijk. De goddelooze antwoordt op de ontvangen terechtwijzing: Mijne ondervinding leert mij anders. Pleeg ik in het geheim onrecht, dan merkt en wraakt het niemand. En wie neemt er kennis van, zoo iemand rechtvaardig handelt? IJdel is daarom ook de hoop van den gerechte op belooning. De belooning toch, naar der vromen meening hun toegezegd, zal wel uitblijven. (Verre toch is het vastgestelde is ten deele conjectuur en niet volkomen zeker). Die redeneering wijst de schrijver eenvoudig af als de verwaten taal van een dwaas. - Volgens de Vulgaat is de plaats in haar geheel redeneering van den schrijver. Hij betreurt het dat het zondig hart het v. 18 en 19 gezegde maar niet begrijpen wil, schoon het zelf toch door God begrepen wordt (v. 20). Kan niemand de stoffelijke dingen doorgronden, hoe zal dan een mensch de geheimen der goddelijke gerechtigheid ontraadselen? Wie kan afwachten dat zij geheel ontsluierd zijn (v. 21 a en b, 22)? Dat is enkel tot op zekere hoogte mogelijk voor wie zich houden aan het verbond, dat God met zijn volk heeft gesloten. Voor sommigen bestaat dat verbond intusschen niet. De volkomen openbaring van de goddelijke rechtvaardigheid geschiedt echter eerst aan het einde der dagen (v. 22, c en d). Maar al het gezegde is onbegrijpelijk voor den kortzichtige; zijn oog en hart richten zich enkel op het vergankelijke en dwaze (v. 23).</note> van dit [alles] begrijpt het hart niets, [elk hart wordt echter door Hem begrepen.]</verse>
<verse osisID="Sir.16.21"> En zijne wegen, wie bevroedt ze, en wie den stormwind, dien het oog des menschen niet ziet?</verse>
<verse osisID="Sir.16.22"> Want de meeste zijner werken zijn verborgen; wie dan zal de werken zijner gerechtigheid verkonden, wie ze verbeiden? Want ver is [van sommigen] het verbond [, en de doorgronding van alles geschiedt aan het einde].</verse>
<verse osisID="Sir.16.23"> Hij, wien het aan hart ontbreekt, zint op ijdele dingen; en een onverstandig en dwalend mensch peinst op dwaasheden.</verse>
<verse osisID="Sir.16.24"> Hoor mij aan, mijn zoon, en leer tucht [der verstandigheid] en overweeg mijne woorden in uw hart<note n="2119">Naar den gezuiverden grondtekst luiden v. 24 en 25: ‘Luister naar mij, mijn zoon, en richt uw hart op mijne woorden. Ik wil naar het gewicht (bammisjkal) uitstorten mijnen geest en in bescheidenheid verkonden mijn inzicht’. (In de Vulgaat is wat v. 25 meer heeft tweede vertaling van v. 24 b en 25 a, behalve van de krachten.... gelegd heeft, dat evenmin in Hebr. als in Gr. voorkomt). De twee verzen leiden plechtig eene nieuwe verhandeling in, welke eerst XVIII 14 eindigt: eene verheerlijking Gods, die in de schepping, uitrusting en leiding van den mensch, inzonderheid van Israël, zijne wijsheid en grootheid, maar vooral zijne barmhartigheid openbaarde en openbaart. Over die verheven stof wil de schrijver den rijkdom van zijn gedachten uitstorten ‘naar het (d.i. naar het juiste) gewicht’, wat hier zeker niets anders beteekent dan ‘naar wel afgewogen, d.i. dichterlijke, maat’. De verhandeling bestaat dan ook uit kunstig gebouwde en gegroepeerde strophen, welke zich in Gr. - van Hebr. werd de tekst, met uitzondering van den aanhef, niet terug gevonden - duidelijk door aanhef, inhoud en slot van elkander onderscheiden. Het dichtstuk is saamgesteld uit twee paar strophen van 6, één paar van 8, en uit een slot- of beurtzang van 7 verzen. Strophe I (v. 24-34) schildert ter inleiding hoe God de groote hemellichamen schiep en de aarde met planten en dieren bedekte; tegenstrophe I (XVII 1-7), hoe Hij den mensch schiep naar zijn beeld en hem in staat stelde zijn Schepper te kennen en te verheerlijken. Strophe II (v. 8-13) verhaalt hoe de Schepper van den beginne af den mensch door de natuurwet verplichtte tot godsdienst en rechtvaardigheid; tegenstrophe II (v. 14-20), hoe Hij de door Hem verkoren kinderen Israël's met bijzondere voorzorg gadeslaat, de goeden onder hen beloont en de kwaden bestraft, tenzij dezen zich bekeeren. Aan het laatste vastknoopend vermaant strophe III (v. 21-31) tot boetvaardigheid en roemt Gods groote barmhartigheid jegens den zwakken mensch; tegenstrophe III (XVIII 1-8) plaatst tegenover Gods heiligheid en grootheid 's menschen zwakheid en nietigheid, waaruit de beurtzang (v. 9-14) opnieuw aanleiding neemt om de oneindige barmhartigheid van den grooten God jegens den nietigen mensch te verheerlijken.</note>.</verse>
<verse osisID="Sir.16.25"> En ik zal in evenmatigheid leering geven en trachten wijsheid te verkondigen [; richt dan op mijne woorden uw hart. En ik zal in evenmatigheid des geestes spreken van de krachten, welke God van den beginne in zijne werken gelegd heeft, en naar waarheid zijne wijsheid verkondigen].</verse>
<verse osisID="Sir.16.26"> Naar het raadsbesluit Gods bestaan van den beginne af zijne werken, en van hun schepping af scheidde Hij ze naar hunne deelen<note n="2120">Naar den in dit vers eindigenden en daarom niet volledigen, maar met behulp van Gr. wel aan te vullen grondtekst: ‘Toen God in den beginne zijne werken schiep en van hunne schepping af hunne wet bepaalde....’</note> [en de eerste van hen naar hunne geslachten].</verse>
<verse osisID="Sir.16.27"> Hij verordende voor eeuwig hunne verrichtingen<note n="2121">Naar Gr., met omvorming tot nazin: ‘(toen) ordende Hij voor altijd hunne verrichtingen en de heerschers (archas) onder hen naar hunnen aard’. De door den druk onderscheiden woorden geeft de Vulgaat aan het slot van v. 26 weder, maar in niet gelukkige en duidelijke vertaling. Met archai zijn naar bijbelsch spraakgebruik (zie Gen. I 16 en 18; Ps. CXXXV 8 volg.) de voor de aardbewoners gewichtigste hemellichamen, vooral zon en maan, bedoeld. Onze plaats wil dus zeggen dat God, de wetten zijner schepping regelende, voor altijd aan de hemellichamen, en wel aan elk naar zijn aard, hun loop en beweging voorschreef.</note>; en zij kennen dorst noch vermoeienis en laten niet af van hunne verrichtingen<note n="2122">Dit slaat blijkens het in de vorige noot gezegde op de hemellichamen.</note>.</verse>
<verse osisID="Sir.16.28"> Het eene belemmert niet het andere in eeuwigheid.</verse>
<verse osisID="Sir.16.29"> Wees niet ongeloovig ten opzichte van zijn woord<note n="2123">Gr.: ‘en in eeuwigheid zijn zij (de hemellichamen) niet ongehoorzaam aan zijn woord’. Ten onrechte trok de Vulgaat in eeuwigheid bij v. 28.</note>.</verse>
<verse osisID="Sir.16.30"> Daarna<note n="2124">Na de schepping der hemellichamen.</note> zag God neder op de aarde en vervulde haar met zijne goederen<note n="2125">Zie Gen. I.</note>.</verse>
<verse osisID="Sir.16.31"> Alle levend wezen verkondigt het voor haar aanschijn, en tot haar keert het weder terug<note n="2126">Gr.: ‘Allerlei levend wezen bedekte (ekalypse) haar (der aarde) oppervlakte, en tot haar is hun terugkeer’, te weten bij den dood. Naar de Vulgaat schijnt de zin van de eerste vershelft: Alle levend wezen verkondigt dat God de aarde met zijne goederen vervuld heeft, en verkondigt dit voor haar (der aarde) aangezicht. Voor denuntiavit leest men in sommige oude handschriften ‘denudavit’ (legde bloot), wat doet vermoeden dat de Latijnsche vertaler las niet ‘ekalypse’, maar ‘apekalypse’.</note>.</verse>

</chapter>

<chapter osisID="Sir.17">
<title type="chapter">Hoofdstuk XVII.</title><p>Gods wijsheid en voorzienigheid in de schepping en leiding van den mensch en in zijne bijzondere zorg over Israël (v. 1-.20 Vermaning tot boetvaardigheid (v. 21-.31</p>


<verse osisID="Sir.17.1"> God schiep uit de aarde den mensch [en naar zijn beeld maakte Hij hem<note n="2127">De aanhef van tegenstrophe I (zie XVI noot 19) wordt in de Vulgaat, behalve door de aangewezen toevoegsels, door verschuiving van v. 3 a (Gr.) achter v. 1 b en van v. 3 b (Gr.) achter v. 1 a verduisterd. Men leze v. 1-3 naar Gr.: ‘De Heer schiep uit de aarde den mensch, en weder deed Hij hem terugkeeren tot haar. Getelde dagen en passenden tijd gaf Hij hun, en Hij verleende hun heerschappij over hetgeen op haar is. Naar eigen wezen bekleedde Hij hen met kracht, en naar zijn beeld schiep Hij hen. Vgl. voor v. 1 Gen. III 19, voor v. 2 a Job XVI 22, voor v. 2 b Gen. I 28 en IX 2, 3; voor v. 3 Gen. I 26, 27 en I Cor. XI 7. Naar den van Gr. afwijkenden en zeker niet oorspronkelijken tekst der Vulgaat hebben wij eene zoodanige volgorde tusschen de verschillende versleden, dat telkens in het eerste iets wat op het lichaam, in het tweede iets wat op de ziel betrekking heeft vermeld wordt.</note>].</verse>
<verse osisID="Sir.17.2"> En Hij liet hem wederom tot haar terugkeeren, [en naar eigen wezen bekleedde Hij hem met kracht].</verse>
<verse osisID="Sir.17.3"> Een dagental en levensduur verleende Hij hem, en Hij gaf hem macht over hetgeen op de aarde is.</verse>
<verse osisID="Sir.17.4"> Hij legde de vrees voor hem op alle vleesch; zoo heerschte hij over gedierte en gevogelte<note n="2128">Vgl. ook Sap. IX 2, 3. - Vs. 5 en 6 beschrijven hoe de Schepper den mensch als redelijk wezen uitrustte.</note>.</verse>
<verse osisID="Sir.17.5"> [Hij schiep uit hem eene hulpe hem gelijk<note n="2129">Eva, zie Gen. II 18. De zinsnede vindt men alleen in de Vulgaat. Zij schijnt te zijn ingelascht om den overgang van het in v. 1-4 (Vulgaat) gebezigde enkelvoud (de mensch) tot het meervoud in v. 5 volg. te rechtvaardigen.</note>.] Eenen wil en eene tong en oogen en ooren en een denkend harte gaf Hij hun, [en] met kennis van wijsheid vervulde Hij hen.</verse>
<verse osisID="Sir.17.6"> [Hij schiep voor hen wetenschap des geestes, vervulde hun hart met verstand] en wat goed en wat kwaad is toonde Hij hun<note n="2130">Vs. 6 a vereenigt, naar het schijnt, eene dubbele vertaling van v. 5 b en is overbodig en hinderlijk. - Boven de andere levende wezens op aarde begiftigde God den mensch met een wil, d.i. met vrijen wil (Gr. diaboylion; vgl. XV 14), met eene tong, d.i. met de gave der taal, met oogen en ooren, de twee voornaamste onder de zintuigen, waarmede de mensch de meeste kennis in zich opneemt, en met een denkend harte, d.w.z. met het denkvermogen. Buitendien vervulde Hij hun hart met kennis van wijsheid, waarmede, naar hetgeen v. 6 b volgt: ‘en wat goed en wat kwaad is, toonde Hij hun’, wel het den mensch ingeschapen zedelijk gevoel bedoeld is.</note>.</verse>
<verse osisID="Sir.17.7"> Hij richtte zijn oog op hunne harten om hun te toonen de grootheid zijner werken<note n="2131">D.i. God verlichtte hun verstand, ten einde hun de grootheid zijner werken te doen zien. Slot van tegenstrophe I.</note>,</verse>
<verse osisID="Sir.17.8"> opdat zij zijnen heiligen naam zouden prijzen en roemen op zijne wonderen<note n="2132">De aanhef van strophe II (zie den inhoud XVI noot 19) luidt Gr.: ‘En zij (de menschen) prijzen den naam der heiliging (Gods heiligen naam), terwijl zij de grootheid zijner werken verkondigen’. Wat de Vulgaat in dit vers meer heeft is andere lezing van v. 7 b.</note> [, opdat zij zouden vermelden de grootheid zijner werken].</verse>
<verse osisID="Sir.17.9"> Daarbij gaf Hij hun leering, en Hij schonk hun de wet des levens tot erfdeel<note n="2133">Met de wet des levens is hier zeker niet de Sinaïetische wet, maar de aan alle menschen als onvervreemdbaar erfdeel gegeven natuurwet bedoeld, eene wet des levens, daar zij 's menschen geheele leven regelt en, wel onderhouden, hem het eeuwige leven verzekert.</note>.</verse>
<verse osisID="Sir.17.10"> Een eeuwig verbond sloot Hij met hen, en zijne [gerechtigheid en] wetten deed Hij hun kond<note n="2134">Het eeuwig verbond bestaat hierin, dat God zich tegenover den mensch verbonden heeft te allen tijde het goede te beloonen en het kwade te bestraffen.</note>.</verse>
<verse osisID="Sir.17.11"> En de wonderen zijner heerlijkheid zag hun oog, en de stem zijner Majesteit hoorden hunne ooren, en Hij zeide hun: Wacht u van alle ongerechtigheid!</verse>
<verse osisID="Sir.17.12"> En Hij gaf hun geboden, aan ieder ten opzichte van zijn naaste<note n="2135">Met de vereering Gods maakt de rechtvaardigheid ten opzichte van den naaste geheel den inhoud uit der natuurwet, van welke de wet van Sinaï slechts de vernieuwing is.</note>.</verse>
<verse osisID="Sir.17.13"> Hunne wegen liggen altijd voor Hem open, niet verborgen zijn zij voor zijne oogen<note n="2136">God, die aan de menschen zijne wetten gaf, slaat voortdurend hun doen en laten gade, om te zien of zij die wetten onderhouden of overtreden. Met die gedachte eindigt passend strophe II: Zij wordt in tegenstrophe II verder uitgewerkt.</note>.</verse>
<verse osisID="Sir.17.14"> Over elk volk stelde Hij een beheerscher aan;</verse>
<verse osisID="Sir.17.15"> maar als deel Gods werd Israël bekend<note n="2137">Gr.: ‘Maar het deel des Heeren is Israël’ (manifesta schijnt vertaling van den aanhef v. 16 naar Gr.). Met het eerste vers der tegenstrophe begint de dichter Gods bijzondere zorg voor Israël te herdenken. Terwijl de Heer de andere volken laat besturen door beheerschers, d.i. door eigen vorsten of koningen, behield Hij zich zelf het koningschap over Israël als zijn deel voor. Dat is de natuurlijke zin der plaats. Ten onrechte, naar het schijnt, verstaan Rabanus Maurus en anderen beheerscher van de engelen, die volgens Deut. XXXII 8 (Septuag.); Dan. X 13 volg. (vgl. Augustinus in Ps. CXXX 4: ‘ceteras gentes sub angelis posuit’) belast zijn met de zorg voor de verschillende volken. Indien Jesus Sirachzoon niet gewoon ware de gewijde schriften naar den grondtekst aan te halen, dan zou men in onze plaats eene zinspeling kunnen zien op Deut. XXXII 8 en 9 naar de Septuagint.</note>.</verse>
<verse osisID="Sir.17.16"> En al hunne werken zijn als de zon voor Gods aangezicht, en zijne oogen zien onafgebroken op hunne wegen<note n="2138">Gr.: ‘Al (niet: En al) hunne werken zijn als de zon voor zijn aangezicht en zijne.... wegen’. Hunne slaat op Israël, d.i. de kinderen Israël's. Wat dezen doen en laten is aan hun onzichtbaren Heer en Koning zoo openbaar als de zon voor 's menschen oog, en Hij slaat hen altijd gade met eene geheel bijzondere zorg.</note>.</verse>
<verse osisID="Sir.17.17"> Niet verduisterd worden de verbonden door hunne ongerechtigheid<note n="2139">Lees naar Gr.: ‘Niet blijven hunne ongerechtigheden verborgen voor Hem’. Daarmede strookt de inhoud van het 2de verslid. De zin der Vulgaat is: Al de overtredingen van Israël konden God niet bewegen zijne beloften te breken.</note>, en al hunne ongerechheden staan voor Gods aangezicht.</verse>
<verse osisID="Sir.17.18"> De aalmoes eens mans is als een zegelring bij Hem, en de weldaad eens menschen bewaart Hij als den oogappel<note n="2140">De heugenis van de liefde en barmhartigheid, door een mensch aan zijn medemensch betoond, hoedt God zoo zorgvuldig als een koning zijn zegelring (vgl. Jer. XXII 24) en elk mensch zijn oogappel.</note>.</verse>
<verse osisID="Sir.17.19"> En daarna zal Hij zich opmaken en hun wedervergelding betalen, een ieder op zijn hoofd [en Hij zal hen neerstorten in de ingewanden der aarde].</verse>
<verse osisID="Sir.17.20"> Maar voor de boetvaardigen opent Hij den weg tot gerechtigheid, en Hij versterkt de wankelenden ter volharding [en beschikt hun het lot der waarheid<note n="2141">Volgens v. 17 en 18 ontgaan aan God noch de kwade noch de goede daden van Israël, en vergeet Hij die niet. Dienovereenkomstig vervolgen v. 19 en 20 naar Gr.: ‘Later (als Hij het uur daartoe gekomen ziet) zal Hij zich opmaken en (het) hun vergelden, en hunne vergelding (straf of loon) zal Hij doen neerkomen op hun hoofd, behoudens dat Hij aan de boetvaardigen terugkeer schenkt en diegenen aanmoedigt, die verlaten de verharding’, d.i. die ophouden zich aan hun booze drift over te geven. Slot van tegenstrophe II. In de Vulgaat berust v. 19 c op misvatting van Gr., en is v. 20 c een toevoegsel, waarvan de zin schijnt, dat God aan de boetvaardigen het lot verleent, hetwelk waarheid en gerechtigheid verdienen. - Van strophe III (v. 20-31) is naar den gezuiverden en verbeterden tekst de gedachtengang, nader omschreven, deze: Bekeer u tot God en verafschuw de zonde. Of meent Gij God te kunnen verheerlijken in de onderwereld? Terwijl gij leeft en gezond zijt, moet gij den Allerhoogste prijzen. Hoe groot is toch 's Heeren barmhartigheid! Hij weet dat de mensch niet, gelijk Hij zelf, onsterfelijk en onveranderlijk is. Zoo zelfs de zon soms verduisterd wordt, dan is het begrijpelijk dat de zwakke mensch licht ten val komt.</note>].</verse>
<verse osisID="Sir.17.21"> Bekeer u tot den Heer en laat af van uwe zonden.</verse>
<verse osisID="Sir.17.22"> Bid voor het aangezicht [des Heeren<note n="2142">Daar des Heeren is toegevoegd en bid voor het aangezicht te onbepaald is, schijnt hier eene fout te schuilen, welke zoolang de grondtekst ontbreekt, moeilijk zal zijn te verbeteren.</note>] en verminder de ergernissen.</verse>
<verse osisID="Sir.17.23"> Keer terug tot den Heer en wend u af van uwe ongerechtigheid en koester een overgrooten haat tegen den gruwel<note n="2143">De zonde, waarvan God gruwt.</note>.</verse>
<verse osisID="Sir.17.24"> [En erken Gods gerechtigheden en gerichten en] volhard in de gekozen roeping en in het gebed tot God, den Allerhoogste<note n="2144">Van dit blijkbaar verschreven en onbegrijpelijke vers, eene glosse, is Altissimi een bestanddeel van v. 25 (zie noot 19), en is Dei blijkens oude handschriften een toevoegsel van later hand. Vermoedelijk wilde de glossator zeggen: Maak u Gods geboden eigen, volhard in uwe goede voornemens en bid.</note>.</verse>
<verse osisID="Sir.17.25"> Kies de zijde van de heiligen van den tijd, van hen, die leven en Gode lof brengen<note n="2145">Lees v. 25-27 naar Gr.: ‘Den Allerhoogste (de Vulgaat trok dit bij v. 24), wie zal Hem lof geven in de onderwereld, in plaats van hen, die leven en lof geven? Van den doode, als van een, die niet is, vergaat (vgl. v. 26 b) de lofprijzing. Wie leeft en gezond is zal prijzen den Heer’. De zin is duidelijk. Vgl. Ps. VI 6; Is. XXXVIII 18. In den tekst der Vulgaat schijnen met saeculum sanctum de vromen bedoeld.</note>.</verse>
<verse osisID="Sir.17.26"> [Volhard niet in de dwaling der goddeloozen; loof vóór den dood.] Voor den doode, die als niets is, is het loven gedaan.</verse>
<verse osisID="Sir.17.27"> [Loof bij uw leven.] Zoolang gij leeft en gezond zijt, loof en prijs God [en roem op zijne erbarmingen].</verse>
<verse osisID="Sir.17.28"> Hoe groot is de barmhartigheid des Heeren en zijne ontferming voor wie zich tot Hem bekeeren!</verse>
<verse osisID="Sir.17.29"> Want niet alles kan zijn in de menschen, dewijl een menschenkind niet onsterfelijk is [, en zij in de ijdelheid van het kwaad behagen scheppen<note n="2146">Want niet alles kan zijn in de menschen, wat men gewoonlijk verklaart als: de mensch is niet volmaakt, is te vaag, om oorspronkelijk te kunnen zijn. Vermoedelijk las de Grieksche vertaler verkeerdelijk kôl (alles) voor ‘kaʽêl’ (= ke baʼêl) d.i.: als in God, en moet het halfvers luiden: ‘want niet (is het) als in (met) God in (met) de menschen’, d.w.z. de mensch is niet gelijk God onveranderlijk. Daarbij sluit zich dewijl niet onsterfelijk is de zoon des menschen goed aan. De eeuwige God is uitteraard onveranderlijk, de sterfelijke mensch niet. Vgl. Job XV 15. De overigens ook niet ongerepte tekst van Syr. pleit voor die verbetering; eveneens hetgeen v. 30-31 volgt. Wat v. 29 in de Vulgaat meer heeft is eene verklarende glosse.</note>].</verse>
<verse osisID="Sir.17.35"> Wat is stralender dan de zon? En toch wordt zij verduisterd. Of wat is slechter dan wat vleesch en bloed verzint? [En ook dat wordt gestraft<note n="2147">Ook dit vers behoeft verbetering. De maker van het toevoegsel et hoc arguetur schijnt te hebben begrepen dat de tekst verminkt is; maar met zijn toevoegsel verkreeg hij nog geen redelijken zin. Het gebrek schuilt daarom niet waar de glossator het zocht. In Gr. luidt de plaats: ‘Wat is stralender dan de zon? Ook zij (eigenlijk dat) wordt verduisterd, en een slechte (ponêros) zal zijne begeerte richten op vleesch en bloed’. Men verklaart dit in dien zin, dat, zoo zelfs de stralende zon soms verduisterd wordt, het niet te verwonderen valt, wanneer de slechte, d.i. zwakke, mensch luistert naar de ingevingen van vleesch en bloed. Men verliest daarbij intusschen twee dingen uit het oog. Vooreerst, dat het moeilijk aangaat de stralende zon te vergelijken met den zwakken mensch, en tweedens, dat men het Grieksche ponêros in zeer willekeurigen zin verklaart. Veel minder nog dan de tekst van Gr. kan die der Vulgaat (zonder de glosse) zoo worden uitgelegd. Beide teksten eischen daarom verbetering, welke Syr. schijnt te bieden. Voor Aut quid nequius enz. heeft zij: ‘Aldus de mensch, die niet bedwingt zijne begeerlijkheid, omdat hij vleesch en bloed is’. De gedachte past volkomen in den zin. Gelijk zelfs de alles verlichtende zon soms verduisterd wordt, zoo komt ook de tot hooge volmaaktheid geroepen mensch, die zijn hartstocht niet in toom houdt, ten val, door ‘vleesch en bloed’. De oorsprong van de bedorven lezing van Gr. valt wel te verklaren. In het Hebr. vertaald luidt de tekst van Syr.: ‘we-isj lo kobêsj awwatho ki basjar we-dam’. Naar het schijnt vertolkte de Grieksche vertaler een tekst, waarin de door den druk onderscheiden woorden ontbraken, en vertaalde hij: ‘kai ho anêr hos enthymêsetai (je ʼawweh voor “ʼawwatho”) sarka kai haima’. Doordat een afschrijver voor ho anêr hos las ‘ponêros’, ontstond de tegenwoordige tekst van Gr.</note>.]</verse>
<verse osisID="Sir.17.31"> Het heir in de hoogte des hemels overziet zij - en de menschen allen zijn stof en asch<note n="2148">Dit vers werkt de vergelijking van v. 30 verder uit. De zon, schoon zij als een koning geheel het heerleger van den sterrenhemel monstert, wordt toch soms verduisterd. Geen wonder dus dat de mensch, die uit vleesch en bloed bestaat en zwak is, somtijds ten val komt. Daarom is God voor hem barmhartig. Vgl. Ps. CII 13 volg.</note>.</verse>

</chapter>

<chapter osisID="Sir.18"> 
<title type="chapter">Hoofdstuk XVIII.</title>
<p>Gods grootheid en 's menschen nietigheid (v. 1-.8 Gods barmhartigheid jegens den nietigen mensch (v. 9-.14 Bewijs uwe weldaden met liefde (v. 15-.18 Wees behoedzaam in alle omstandigheden des levens (v. 19-21), inzonderheid in het afleggen en vervullen van beloften (v. 22-24) en in het voldoen aan uw genotzucht (v. 25-.33</p>


<verse osisID="Sir.18.1"> Hij<note n="2149">Nog uitdrukkelijker dan het geschiedt in strophe III plaatst tegenstrophe III (v. 1-8) tegenover Gods heiligheid en grootheid 's menschen zwakheid en nietigheid.</note>, die leeft in eeuwigheid, heeft alles gelijkelijk geschapen. God alleen wordt gerecht bevonden [en blijft de onverwonnen koning in eeuwigheid<note n="2150">Alles gelijkelijk, d.i. alles zonder uitzondering. Vgl. Joan. I 3. Simul is hier in denzelfden zin als Ps. XIII 3 gebezigd. God alleen wordt gerecht bevonden, d.w.z. Hij alleen is heilig en volmaakt. Het toevoegsel en blijft enz. roemt Hem als oppermachtig en onveranderlijk.</note>].</verse>
<verse osisID="Sir.18.2"> Wie vermag zijne werken te verhalen?</verse>
<verse osisID="Sir.18.3"> Wie toch zal nasporen zijne groote daden<note n="2151">Voor Wie toch heeft Gr. ‘En wie’, beter. Vs. 3 herhaalt in anderen vorm de gedachte van v. 2. Dat geen mensch de wonderen der schepping kan opsommen en naspeuren, leert de hedendaagsche natuurwetenschap beter dan ooit. Elke nieuwe ontdekking, welke zij doet, plaatst haar voor nieuwe reeksen van raadselen. Vgl. Job XXVI 14.</note>,</verse>
<verse osisID="Sir.18.4"> en de macht zijner grootheid, wie zal ze verkonden? Of wie zich verstouten zijne ontfermingen te verhalen<note n="2152">Nog grooter dan in de wonderen zijner schepping verschijnt God in de overweldigende majesteit van zijn wezen en in zijne barmhartigheid.</note>?</verse>
<verse osisID="Sir.18.5"> Niet te verminderen, noch te vermeerderen, noch te achterhalen zijn de wonderen Gods<note n="2153">Wat oneindig is, is voor geen vermindering of vermeerdering en voor geen doorgronding vatbaar.</note>.</verse>
<verse osisID="Sir.18.6"> Heeft de mensch het ten einde gebracht, dan begint hij; en rust hij uit, dan verliest hij den moed<note n="2154">Aporiabitur is eene latiniseering van Gr. aporêthêsetai.</note>.</verse>
<verse osisID="Sir.18.7"> Wat is de mensch, en wat is zijn nut? En wat is zijn goed of wat zijn kwaad<note n="2155">Volgens de meeste verklaarders wil dit vers zeggen dat de mensch van geen nut is voor God, goed noch kwaad kan doen aan God. Zij meenen dus dat hier dezelfde gedachte wordt uitgesproken als Ps. XV 2 en Job XXII 3, XXXV 6 volg. Naar het schijnt, ten onrechte. Naar den samenhang plaatst Sirachzoon hier tegenover Gods oneindige grootheid 's menschen volslagen nietigheid. 's Menschen nut is nietig; wat hij (aan anderen) goeds of kwaads kan doen, is nietig; zijn levensduur is nietig (v. 8), en nietig in zich. Vergeleken met den van God uitgaanden zegen, met het goed en het kwaad, dat Hij zijn schepselen kan bereiden, en met zijne eeuwigheid, verdwijnen 's menschen nut, het goed en het kwaad, dat hij anderen aandoet, en zijn levensduur als niets en in het niets. En juist omdat de mensch zulk een in zich nietig en daarom zwak wezen is, betoont God zich ten opzichte van hem zoo lankmoedig en barmhartig. Wie kan dus genoeg zijne ontfermingen prijzen? Met die overweging besluit de beurtzang (v. 9-14) de XVI 24 begonnen bespiegeling.</note>?</verse>
<verse osisID="Sir.18.8"> Het getal van 's menschen dagen is honderd jaren op zijn hoogst; als een druppel waters uit de zee [worden zij gerekend] en als een korrel van de zandwoestijn, zoo kort zijn zijne jaren tegenover den dag der eeuwigheid.</verse>
<verse osisID="Sir.18.9"> Daarom betoont God zich hun lankmoedig en stort Hij zijne barmhartigheid over hen uit.</verse>
<verse osisID="Sir.18.10"> Hij ziet [de verwatenheid huns harten, hoe boos zij is,] en erkent hun ondergang, hoe rampzalig hij is<note n="2156">Het toevoegsel de verwatenheid enz. past minder in den samenhang. De zin toch van het oorspronkelijke gedeelte is: God ziet hoe de zwakke mensch zich door zijn overtredingen een ongelukkig einde zou bereiden. Daarom doet Hij de maat zijner barmhartigheid overvloeien (v. 11).</note>.</verse>
<verse osisID="Sir.18.11"> Daarom maakt Hij zijne barmhartigheid jegens hen overvloedig [en wijst Hij hun den weg der gerechtigheid].</verse>
<verse osisID="Sir.18.12"> De erbarming des menschen betoont zich aan zijns gelijke, maar de erbarming Gods over alle vleesch<note n="2157">De mensch betoont alleen aan zijne natuurgenooten, en nog slechts aan enkele hunner, barmhartigheid; God echter aan de in vergelijking met Hem zoo nietige menschen, en nog wel aan alle menschen. Hoezeer overtreft dus Gods erbarming die van den mensch!</note>.</verse>
<verse osisID="Sir.18.13"> Hij [, die barmhartig is,] leert en ouderricht als een herder zijne kudde<note n="2158">Naar Gr. is v. 13 voller en sluit het zich bij v. 12 aan; lees: ‘terwijl Hij terechtwijst (elengchôn, waarvoor de Latijnsche vertaler verkeerdelijk las “eleôn”) en tuchtigt en onderricht en terugleidt als een herder zijne kudde’.</note>.</verse>
<verse osisID="Sir.18.14"> Hij ontfermt zich over dengene, die aanneemt de tucht [der erbarming] en zich bevlijtigt in zijne geboden<note n="2159">In meer prozaïschen vorm volgen (v. 15-33) verschillende zedenkundige vermaningen, waarvan de eerste (v. 15-18), in aansluiting aan de verheerlijking van Gods barmhartigheid, tot barmhartigheid jegens den evenmensch aanspoort, welke zich moet betoonen niet enkel in milde giften, maar tevens in vriendelijke woorden aan de gift gepaard.</note>.</verse>
<verse osisID="Sir.18.15"> Mijn zoon, zoo gij weldoet, geef geen berisping, en [voeg niet] bij iedere gave [de krenking van] een hard woord<note n="2160">Maak den behoeftige geen verwijt van zijne behoeftigheid en val hem niet hard, omdat hij u lastig is.</note>.</verse>
<verse osisID="Sir.18.16"> Koelt de dauw niet de hitte af? Zoo is ook een woord beter dan eene gift.</verse>
<verse osisID="Sir.18.17"> Zie, gaat niet een woord boven eene goede gave? Beide echter zijn bij een rechtvaardig mensch<note n="2161">Een vriendelijk woord is voor den arme even verkwikkend als de dauw is voor het land in dagen van droogte. Zulk een woord is den ongelukkige somwijlen zelfs meer waard dan eene gift. Maar een rechtvaardig, of beter naar Gr. een edelmoedig, man troost en helpt, zoo hij kan, den arme met woord en daad.</note>.</verse>
<verse osisID="Sir.18.18"> De dwaas doet op bitteren toon verwijten, en de gift van een onbeschofte doet de oogen kwijnen<note n="2162">Op bitteren toon. Acriter is volgens sommige handschriften in de plaats getreden voor ‘achariter’, latiniseering van Gr. acharistôs, d.i. liefdeloos. Doet de oogen kwijnen, ten gevolge van de vergoten tranen. - De volgende vermaningen (v. 19 - XIX 3) hangen in zooverre onderling samen, dat zij voor allerlei omstandigheden beraad, overleg en voorzichtigheid aanbevelen.</note>.</verse>
<verse osisID="Sir.18.19"> [Eer gij voor het gerecht komt, zorg dat gij het recht betracht, en] leer, alvorens gij spreekt<note n="2163">Het eerste halfvers is andere vertaling van v. 20 b. Van v. 19 b-21 geeft de Vulgaat den zin niet in allen deele getrouw weder. Lees naar Gr.: ‘Eer gij praat, bedenk u, eer gij ziek wordt, koester u, vóór het oordeel onderzoek u, en in het uur van monstering zult gij billijking vinden. Alvorens krachteloos te worden, verneder u, en in de gelegenheid tot overtreding betoon waakzaamheid’. De zin is: Wilt gij geen zwetser worden, denk dan na; niet ziek worden, zorg tijdig voor uwe gezondheid; niet veroordeeld worden, richt u zelf; dan zult gij, wanneer gij rekenschap moet geven, vrij uitgaan. Wilt gij niet ten val komen, wees ootmoedig en waakzaam ten tijde der bekoring.</note>.</verse>
<verse osisID="Sir.18.20"> Eer gij ziek wordt, gebruik de medicijn, en eer gij voor het gerecht komt, onderzoek u zelf; dan zult gij [voor het aangezicht Gods] genade vinden.</verse>
<verse osisID="Sir.18.21"> Eer gij ziek wordt, verneder u, en ten dage der krankheid toon uwen wandel.</verse>
<verse osisID="Sir.18.22"> Laat u niet weerhouden<note n="2164">Ook v. 22 en 23 geeft de Vulgaat verkeerd weder. Zij luiden naar Gr., met behulp van Syr. verbeterd: ‘Laat u niet weerhouden eene gelofte op den rechten tijd te volbrengen, en wacht niet tot den dood toe u te kwijten (van de gedane belofte). Alvorens gij geloften doet, overweeg uwe geloften, en wees niet als iemand, die God op de proef stelt’. Het laatste wil zeggen dat men niet lichtzinnig geloften moet afleggen, geloften, die men misschien niet volbrengen kan; want dat is God beproeven en tarten. De Latijnsche vertaler nam het Grieksche woord eychê, dat zoowel ‘gebed’ als ‘gelofte’ beteekent, in den eersten zin, mogelijk met het oog op Luc. XVIII 1 en I Thess. V 17. Ne verearis (v. 22 b) is blijkens eenige handschriften der Vetus Latina schrijffout. Men leest daar beter ‘ne veteris’, d.i. laat u niet weerhouden; vgl. XX 23.</note> altijd te bidden, en schroom niet, u tot den dood toe op gerechtigheid toe te leggen [, want Gods vergelding duurt in eeuwigheid].</verse>
<verse osisID="Sir.18.23"> Eer gij bidden gaat, bereid uwe ziel, en wees niet als iemand, die God op de proef stelt.</verse>
<verse osisID="Sir.18.24"> Denk aan de gramschap op den dag der voleinding, en aan den tijd der vergelding, als Hij zijn aangezicht afwendt<note n="2165">Omdat gij uwe gelofte niet volbracht, of door lichtzinnige geloften Hem getart hebt. - De volgende raadgevingen (v. 25-33) sporen in het algemeen tot overleg en voorzichtigheid aan.</note>.</verse>
<verse osisID="Sir.18.25"> Denk aan het gebrek ten tijde van den overvloed, en aan de nooden van de armoede op den dag van den rijkdom<note n="2166">Vgl. XI 27.</note>.</verse>
<verse osisID="Sir.18.26"> Van den morgen tot den avond wisselt het weder, en [dit] alles is vluchtig tegenover God<note n="2167">Gelijk van den morgen tot den avond de weersgesteldheid wisselt, zoo is alles, ook rijkdom en geluk, onbestendig en wisselvallig. God alleen is onveranderlijk.</note>.</verse>
<verse osisID="Sir.18.27"> Een wijs mensch is in alles bedachtzaam, en in de dagen der zonden hoedt hij zich voor onachtzaamheid<note n="2168">Gr.: ‘onthoudt hij zich van overtreding’.</note>.</verse>
<verse osisID="Sir.18.28"> Ieder verstandige erkent de wijsheid en zal aan wie haar vond eere geven.</verse>
<verse osisID="Sir.18.29"> Wie verstandig zijn in het spreken, handelen ook wijs<note n="2169">Naar Gr. beter: ‘onderrichten ook zelf’.</note> [en kennen waarheid en gerechtigheid] en geven een stroom van spreuken en leeringen.</verse>
<verse osisID="Sir.18.30"> Aan uwe begeerlijkheden geef niet toe, en van uwen eigen wil<note n="2170">Voor a voluntate tua hebben verschillende handschriften ‘a voluptate tua’, d.i. van uw wellust, wat beter past in den zin en met Gr. overeenstemt. Vgl. I Petr. II 11.</note> keer u af.</verse>
<verse osisID="Sir.18.31"> Zoo gij aan uwe ziel hare begeerlijkheden vrij geeft, dan zal zij u maken tot een vermaak voor uwe vijanden.</verse>
<verse osisID="Sir.18.32"> Schep geen vermaak in troebelen, zelfs niet in kleine; want zondigen is daarbij gestadig.</verse>
<verse osisID="Sir.18.33"> Maak u niet arm door winstbejag met leeningen, terwijl gij niets in den buidel hebt [; want gij zoudt een belager worden van uw eigen leven<note n="2171">Van v. 32 en 33 laten zoowel de Grieksche alsook de Latijnsche tekst aan duidelijkheid veel te wenschen over en verschillen daarbij onderling niet weinig. Gelukkig is de grondtekst daarvan teruggevonden, luidend: ‘Verheug u niet over een weinig wellust, want dubbel (erg) is zijne ontbering (te weten, als gij er, hoe kort ook, aan hebt toegegeven). Wees geen verkwister en drinker, zonder dat iets in den buidel is’. Doordat voor een weinig en dubbel in Hebr. uitdrukkingen gebruikt zijn, welke in dien zin weinig voorkomen, verstond de Grieksche vertaler de plaats verkeerd, wat tot verdere misvattingen leidde. De zin, in welken men de Vulgaat verstaan kan, is door onze vertolking aangeduid. De vermaning wordt XIX 1-3 nog verder uitgewerkt.</note>].</verse>

</chapter>

<chapter osisID="Sir.19">
<title type="chapter">Hoofdstuk XIX.</title><p>Gevolgen van drankzucht en ontucht (v. 1-.3 Luister niet naar kwaadsprekers en spreek zelf geen kwaad (v. 4-12), maar bevraag den vriend, van wien gij iets nadeeligs hoort (v. 13-.17 Over ware en valsche wijsheid (v. 18 .28</p>


<verse osisID="Sir.19.1"> Een werkman, aan den drank verslaafd, wordt niet rijk; en wie het kleine niet acht, gaat allengs te gronde<note n="2172">Tusschen het eerste en het tweede verslid mist men het gewone zinverband, ook in Gr. Buitendien treedt de werkman, aan den drank verslaafd, hier zeer onverwacht op. Naar den grondtekst, dien men van v. 1, 2 a en 3 c heeft teruggevonden, luidt dan ook de plaats: ‘Wie dit doet (verkwistend leeft, zie XVIII noot 23), wordt niet rijk; en wie het geringe veracht, gaat te gronde’.</note>.</verse>
<verse osisID="Sir.19.2"> Wijn en vrouwen maken wijzen afvallig [en verstandigen schuldig].</verse>
<verse osisID="Sir.19.3"> En wie zich ophoudt met boeleersters, wordt een booswicht; rotting en wormen nemen hem tot erfdeel, [en hij dient tot ernstige waarschuwing,] en zijne ziel wordt weggenomen uit de levenden<note n="2173">Naar Hebr., met behulp van Gr. hersteld en aangevuld, luiden v. 2 en 3: ‘Wijn en vrouwen maken den verstandige lichtzinnig; en wie zich met boeleersters ophoudt, wordt verstokt. Rotting en wormen nemen hem in bezit; en de verstokte ziel wordt weggerukt’. Met rotting en wormen is de afgrijselijke ziekte bedoeld, waarmede God de ontuchtigen pleegt te straffen. - Eene nieuwe vermaning (v. 4-17) richt zich tegen de kwaadsprekers en wie hun gehoor leenen.</note>.</verse>
<verse osisID="Sir.19.4"> Wie dadelijk geloof schenkt, is lichtzinnig van harte [en zal schade lijden]; en wie zondigt tegen zijne ziel, wordt geminacht<note n="2174">Wie aan alle kwaad gelooft, dat men hem van den evenmensch vertelt, handelt lichtzinnig; en wie zoodoende zijne eigen ziel benadeelt, zal (woordelijk naar Gr.) ‘buiten de maat zingen’, d.i. misdoen, schuld op zich laden. Insuper habebitur kan slechts beduiden: hij zal voor overbodig gehouden en als zoodanig verwaarloosd, geminacht worden. Vermoedelijk echter luidde de Latijnsche lezing oorspronkelijk: ‘insuper habebit’, d.i. hij zal nog meer (schuld) hebben.</note>.</verse>
<verse osisID="Sir.19.5"> Wie behagen schept in het booze, wordt geschandvlekt; [en wie berisping versmaadt, zal zijn leven verkorten;] en wie de babbelzucht haat, delgt de boosheid uit<note n="2175">In het booze, d.i. in het kwaad, dat van evenmenschen verteld wordt. Delgt de boosheid uit, d.i. wischt zijn kwaden naam uit. Wie gaarne naar kwaadsprekers luistert, komt in slechten, wie ze afwijst, in goeden naam.</note>.</verse>
<verse osisID="Sir.19.6"> [Wie tegen zijne ziel zondigt, zal er berouw van hebben; en wie zich verlustigt in de boosheid, zal in kwaden reuk komen<note n="2176">Dit vers is andere vertaling van v. 4 b en 5 a.</note>.]</verse>
<verse osisID="Sir.19.7"> Breng een [boosaardig en hard] woord niet over, en gij zult geen schade lijden<note n="2177">Naar Gr., met behulp van Syr. verbeterd: ‘en niemand zal u iets verwijten’. Men behoort niet enkel het aanhooren, maar ook het herhalen van boos gepraat te vermijden.</note>.</verse>
<verse osisID="Sir.19.8"> Aan vriend noch vijand vertel het [waar gij op peinst]; en zoo gij een misdrijf bij u hebt, leg het niet bloot<note n="2178">Naar Gr. luidt v. 8c: ‘en zoo het u geen zonde is, onthul het niet’, d.i. zoo gij geen kwaad doet met het voor u te houden, houdt het voor u.</note>;</verse>
<verse osisID="Sir.19.9"> want hij zal naar u luisteren en u in het oog houden en [in schijn uwe zonde verontschuldigend] u haten [, en zoo zal hij steeds om u heen zijn<note n="2179">Naar Gr.: ‘want hij hoort u aan en houdt u in het oog en te rechter tijd zal hij u haten’, d.i. aan zijn afkeer van u lucht geven. Ondersteld wordt dat het kwaad door u als geheim aan den vriend of vijand is medegedeeld. De vriend heeft u daardoor als onvertrouwbaar leeren kennen. Gelijk de vijand zal hij het geheim slechts voor zich houden, totdat het juiste oogenblik gekomen is om er te uwen nadeele misbruik van te maken. De toevoegsels der Vulgaat gaan uit van de verkeerde opvatting van v. 8 (zie de vorige noot).</note>].</verse>
<verse osisID="Sir.19.10"> Hebt gij een woord vernomen [tegen uwen naaste<note n="2180">Dit toevoegsel beperkt den oorspronkelijken zin van het vers. Met een woord is in het algemeen een geheim bedoeld.</note>]? laat het in u sterven; wees gerust, gij zult er niet aan bersten.</verse>
<verse osisID="Sir.19.11"> Vanwege een woord is de dwaas in barensnood, gelijk eene kermende bij de geboorte van het kind<note n="2181">Syr. duidelijker: ‘gelijk de barende in weeën is vanwege haar kind’. Zoo min als deze haar vrucht, kan de dwaas zijn geheim bij zich houden.</note>.</verse>
<verse osisID="Sir.19.12"> Als een pijl, die in de vleezige heup is gedrongen, zoo is een woord in het hart van den dwaas<note n="2182">Een nog sterker sprekend beeld dan het voorafgaande. Aan de vermaning om het gehoorde kwaad niet verder te vertellen sluit zich natuurlijk de vraag aan, of men er ook van zwijgen moet tegenover den persoon, van wien het verteld wordt, zoo deze een vriend is. Die vraag wordt v. 13-17 behandeld.</note>.</verse>
<verse osisID="Sir.19.13"> Wijs den vriend terecht, opdat hij misschien niet onkundig blijve [en zegge: Ik heb het niet gedaan], of, zoo hij het deed, opdat hij het niet weder doe<note n="2183">Naar Gr.: ‘Bevraag den vriend, misschien heeft hij het niet gedaan; en zoo hij iets (mis)deed, misschien doet hij het (nadat hij schuld bekend heeft) niet weder’. De zin is duidelijk. Maar de Latijnsche vertaler vertolkte het Grieksche elengchein hier en v. 14, 15 en 17 verkeerdelijk met ‘corripere’, terechtwijzen; voorts las hij, naar het schijnt, in zijn tekst niet: ‘mê pote oyk epoiêsen’, maar ‘êgnoêsen’, d.i. misschien misdeed hij niet, wat op hetzelfde neerkomt, echter verkeerd door hem begrepen werd als: misschien heeft hij het (het booze gerucht) niet vernomen. Dat gaf aanleiding tot het toevoegsel: ‘en zegge: Ik heb het niet gedaan’. De duisterheid van den tekst der Vulgaat bewijst dat hij niet oorspronkelijk is. Men kan hem desnoods aldus verstaan: Wijs den vriend terecht, opdat hij misschidn niet onkundig blijve van zijne niet opzettelijk begane fout; of zoo hij haar wetens en willens beging, opdat hij haar niet opnieuw bega.</note>.</verse>
<verse osisID="Sir.19.14"> Wijs uwen naaste terecht, want mogelijk heeft hij het niet gezegd; en zoo toch, opdat hij het niet weder zegge<note n="2184">Het eerste dixerit moet naar Gr.: ‘mê pote oyk eipen’ verstaan worden als ‘dixit’. Wat in v. 13 gezegd werd van eene berispelijke daad, wordt hier herhaald ten opzichte van een berispelijk gezegde, dat het gerucht aan een vriend of naaste toeschrijft.</note>.</verse>
<verse osisID="Sir.19.15"> Wijs uw vriend terecht, want dikwerf heeft er eene vergissing plaats<note n="2185">Naar Gr.: ‘Bevraag den vriend, want dikwerf heeft er lastering plaats’. Daarom is het ook niet goed alles dadelijk te gelooven (v. 16a).</note>.</verse>
<verse osisID="Sir.19.16"> En schenk niet aan ieder woord geloof; menigeen faalt met de tong, maar niet opzettelijk.</verse>
<verse osisID="Sir.19.17"> Wie toch is er, die nooit faalde met zijne tong<note n="2186">Somwijlen is er geen opzettelijke laster, maar enkel een onvoorzichtig woord in het spel. Bevraag daarom uw vriend, eer gij hem verwijten doet.</note>? Wijs uw vriend terecht, eer gij komt met bedreigingen,</verse>
<verse osisID="Sir.19.18"> en geef plaats aan de vreeze voor den Allerhoogste<note n="2187">Gr.: ‘en geef plaats aan de wet van den Allerhoogste’, d.i. en handel naar de wet Gods, welke verbiedt iemand ongehoord te veroordeelen. Vgl. Deut. XIII 14, XVII 4, XIX 18. Hiermede eindigt de vermaning. Er volgt v. 18 b-27 eene onderrichting over ware en valsche wijsheid en over beider kenteekenen.</note>. Alle wijsheid [immers] is vreeze Gods [, en in haar is godvreezendheid], en bij alle wijsheid is volbrenging der Wet<note n="2188">Vgl. I 16; Prov. IX 10.</note>.</verse>
<verse osisID="Sir.19.19"> Niet echter is wijsheid de bedrevenheid in het booze, noch verstandigheid het beraad der zondaren.</verse>
<verse osisID="Sir.19.20"> Er is eene boosheid, en is zij vloekwaardig; en er zijn onwijzen, wien het aan verstand ontbreekt<note n="2189">Naar Gr. luidt het eerste verslid: ‘Er is geslepenheid, en die is een vloek’. De zin is: het beraad der zondaren is geen wijsheid, maar vloekwaardige geslepenheid. Het tweede verslid vult het gezegde aan. Hoe sluw de zondaar schijne, hij is een dwaas, die het rechte verstand mist.</note>.</verse>
<verse osisID="Sir.19.21"> Beter is een mensch van geringe kennis [en gebrekkig verstand], die godvreezend is, dan een, die overvloed aan verstand heeft en de Wet [des Allerhoogsten] overtreedt.</verse>
<verse osisID="Sir.19.22"> Er is eene niet falende schranderheid, maar die misdadig is;</verse>
<verse osisID="Sir.19.23"> en daar zijn er, die een schrander woord zeggen en waarheid spreken<note n="2190">Naar Gr. luiden v. 22 en 23a: ‘Er is eene niet falende geslepenheid, maar die is ongerecht, en er is een, die (het recht) verkeert (d.i. daar zijn er die het recht verkrachten), om een vonnis te vellen’. Syr. zegt hetzelfde. Naar de Vulgaat is hier sprake van eene dubbele schranderheid, van eene, die op bedrog, en van eene, die op waarachtigheid uit is.</note>. Daar zijn er, die zich arglistig vernederen, en wier binnenste vol bedrog is<note n="2191">Naar Gr. (verbeterd): ‘Daar zijn er, die wandelen (poreyomenos voor “ponêreyomenos”) diep gebogen in rouwgewaad, en wier.... is’. De zin is: Sommigen nemen de houding aan van rouwdragenden, die in hunne smart verdiept zijn, om zoodoende hunne arglistige plannen te verbergen.</note>.</verse>
<verse osisID="Sir.19.24"> [En daar zijn er, die zich al te onderdanig betoonen uit groote nederigheid<note n="2192">Dit is andere vertaling van v. 23 a of van 24 b.</note>;] en daar zijn er, die hunne oogen neerslaan en zich houden als zagen zij niet wat onbekend is<note n="2193">Men verklaart wat onbekend is met: wat gij voor anderen verborgen wilt houden. Maar ook door zulk eene gedwongen verklaring verkrijgt men nog geen goeden zin. De tekst is bedorven, ook in Gr. Alleen de lezing van Syr. is duidelijk en past goed in den zin: ‘Daar zijn er, die hunne oogen neerslaan en op arglist zinnen, en waar men hen niet kent, roemt men hen rechtvaardig’.</note>.</verse>
<verse osisID="Sir.19.25"> en als zij door gemis aan kracht belet worden te misdoen, zoodra zij de kans schoon zien [om het kwade te doen], doen zij het kwade.</verse>
<verse osisID="Sir.19.26"> Aan het uitzicht kent men den man, en aan de gelaatstrekken kent men den verstandige.</verse>
<verse osisID="Sir.19.27"> De kleeding aan zijn lijf en het lachen van zijn mond en de gang van den mensch verraden wat hij is<note n="2194">Hetgeen v. 28 - XX 33 volgt kan men samenvatten als eene in verschillend opzicht ingestelde vergelijking tusschen wijzen en dwazen. Dezen onderscheiden zich vooreerst in het terechtwijzen van anderen (v. 28 - XX 4).</note>.</verse>
<verse osisID="Sir.19.28"> Er is eene terechtwijzing, die valsch is [, van wie in gramschap scheldt; en er is eene beoordeeling, welke niet blijkt goed te zijn;] en daar zijn er die zwijgen, en dezen zijn verstandig<note n="2195">Voor valsch heeft Gr. ‘ontijdig’. Naar Gr. zegt dus het vers enkel dat onverstandigen ten tijde en ten ontijde, verstandigen daarentegen enkel, wanneer het voegt en nut brengt, terechtwijzingen geven. Wat de Vulgaat meer heeft schijnt ten deele nieuwe vertaling te zijn van v. 28 a, ten deele (in ira contumeliosi) te behooren tot XX 1. Zie de noot daarop.</note>.</verse>

</chapter>

<chapter osisID="Sir.20">
<title type="chapter">Hoofdstuk XX.</title><p>Zachtmoedigheid in het terechtwijzen (v. 1-.4 Wijzen en dwazen in spreken en zwijgen (v. 5-8), in hunne verschillende lotgevallen en wijze van handelen (v. 8-.19 Verdere eigenschappen, waardoor wijzen en dwazen zich van elkander onderscheiden (v. 20-.33</p>


<verse osisID="Sir.20.1"> Hoeveel beter dan in toorn te ontsteken is het te vermanen, en wie schuld bekent niet te beletten in zijne belijdenis<note n="2196">Naar het schijnt had, de Grieksche vertaler v. 1 a aldus moeten vertalen: ‘Goed is het terecht te wijzen zonder (Hebr. min) te toornen’. ‘Min’ beantwoordt meestal aan ons voegwoord dan, maar beteekent somwijlen ook (zie b.v. Gen. XVII 1 en Exod. XIV 5) ‘zonder’. Aan het zoo gelezen eerste verslid sluit zich het naar Gr. gelezen tweede voortreffelijk aan: ‘dan zal wie schuld bekent, behoed worden voor vernedering’. De zin is duidelijk. Wie in zachtmoedigheid een ander, die van iets kwaads verdacht wordt, ondervraagt of terechtwijst, zal dezen, zoo hij schuldig is, bewegen schuld te bekennen, zoodat eene openbare bestraffing onnoodig wordt.</note>.</verse>
<verse osisID="Sir.20.2"> De wellust van een ontmande zoekt eene maagd te onteeren;</verse>
<verse osisID="Sir.20.3"> zoo is hij, die door middel van geweld een onrechtvaardig vonnis velt<note n="2197">Naar Gr., verbeterd met behulp van Hebr. (van v. 2-7 werd de grondtekst teruggevonden): ‘De ontmande begeert bij eene maagd te slapen; zoo is het met dengene, die door middel van geweld het goede doen wil’. Gelijk de bijslaap van een ontmande vruchteloos is, zoo kan men met geweld geen goeds uitrichten.</note>.</verse>
<verse osisID="Sir.20.4"> [Hoe goed is het, zoo de terechtgewezene berouw toont; zoo toch zult gij de vrijwillige zonde mijden<note n="2198">Voor zult gij naar Gr. te lezen ‘zal hij’. Het vers volgt in Gr. later, maar is hier op zijne plaats. Het besluit de voorafgaande vermaning met de overweging hoe goed het is met zachtmoedigheid anderen terecht te wijzen. Dan toch komt de terechtgewezene gewoonlijk tot inkeer en vermijdt hij de vrijwillige zonden, d.w.z. die zonden, tot welke hij bijzonder geneigd is. - Het volgende vers opent de behandeling van een nieuw onderwerp: het onderscheid tusschen wijzen en dwazen in spreken en zwijgen (v. 5-8).</note>.]</verse>
<verse osisID="Sir.20.5"> Menigeen zwijgt, en wordt voor wijs gehouden; en een ander maakt zich hatelijk, omdat hij voorbarig is in het spreken.</verse>
<verse osisID="Sir.20.6"> Menigeen zwijgt, omdat hij niet verstandig weet te spreken<note n="2199">Gr.: ‘omdat hij geen antwoord heeft’, d.i. niets weet te zeggen.</note>; en een ander zwijgt, omdat hij den passenden tijd van te spreken kent.</verse>
<verse osisID="Sir.20.7"> Een wijs mensch zwijgt tot op tijd; maar de uitgelatene en de onverstandige letten op geen tijd.</verse>
<verse osisID="Sir.20.8"> Wie veel woorden maakt, benadeelt zijne ziel<note n="2200">Naar Gr.: ‘wordt verfoeid’. Bij Clemens van Alexandrië (Paedag. II 6) komt de plaats naar gr. aldus voor: ‘verfoeit zijne ziel’, wat wijst op ‘taedet animam suam’ als oorspronkelijke lezing der Vulgaat.</note>; en wie zich [onrechtmatig] macht toeëigent<note n="2201">D.i. zich eene hem niet toekomende vrijheid neemt, gelijk ook Gr. zegt. - Eene derde vergelijking tusschen wijze en dwaze menschen stelt de schrijver in ten opzichte van hun schijnbaren of waarachtigen voorspoed en van de goede of kwade uitwerkselen hunner daden (v. 10-19).</note>, maakt zich hatelijk.</verse>
<verse osisID="Sir.20.9"> Voorspoed in de boosheid heeft soms een [bandeloos] mensch; maar er is eene winst, die uitloopt op verlies<note n="2202">Men beoordeelt den mensch dikwerf naar zijn voorspoed; maar de voorspoed, dien de goddelooze heeft, loopt uit op zijn verderf.</note>.</verse>
<verse osisID="Sir.20.10"> Menige gave brengt geen nut, en menige gave brengt dubbele vergelding<note n="2203">Van menige gave of weldaad ziet men geen nut of oogst men geen dank; voor menige andere echter ziet men zich dubbel beloond.</note>.</verse>
<verse osisID="Sir.20.11"> Menige vernedering geschiedt vanwege de verheffing; en menigeen verheft uit de vernedering zijn hoofd<note n="2204">Vgl. Matth. XXIII 12.</note>.</verse>
<verse osisID="Sir.20.12"> Menigeen koopt veel voor een geringen prijs, maar betaalt het dan zevenvoudig<note n="2205">Vgl. ons spreekwoord: Goedkoop, duurkoop.</note>.</verse>
<verse osisID="Sir.20.13"> De wijze maakt zich door zijne woorden bemind; maar de lieflijkheden der dwazen<note n="2206">Hunne vleiende woorden.</note> gaan verloren.</verse>
<verse osisID="Sir.20.14"> De gift van den dwaas zal u</verse> 
<verse osisID="Sir.20.1">niet van nut zijn, want zijne oogen zijn zevenvoudig<note n="2207">Naar Gr. doet vermoeden, luidde dit halfvers oorspronkelijk: ‘want zijne oogen (zijn) in plaats van één zeven’. Zeven vertaalt Gr. vrij met ‘vele’. Het getal zeven wordt in het Hebr. dikwerf gebezigd voor elke menigte (zie b.v. v. 12 en Jer. XV 9). De zin van het vers in zijn geheel is: Neem geene gift aan van een gierigaard, ook een dwaas, want zijne oogen zien eene zeven- d.i. veelvoudige vergoeding te gemoet.</note>.</verse>
<verse osisID="Sir.20.15"> Weinig geeft hij, maar veel verwijt hij; en opent hij zijn mond, dan spuwt hij vuur<note n="2208">Als hij het weinige, dat hij u hoog aanrekent, niet in die mate beloont ziet, dan spuwt hij vuur en vlam. Naar Gr. luidt de zin: ‘en hij zal zijn mond opendoen als een heraut’, zeker de oorspronkelijke lezing.</note>.</verse>
<verse osisID="Sir.20.16"> Menigeen<note n="2209">Gr.: ‘Hij’, te weten dezelfde dwaas, waarvan v. 15 sprake is.</note> geeft heden ter leen, maar eischt het morgen terug; hatelijk is zulk een mensch.</verse>
<verse osisID="Sir.20.17"> De dwaas heeft geen vriend en ontvangt geen dank voor zijne weldaden<note n="2210">Naar Gr.: ‘De dwaas zal zeggen: Ik heb geen vriend, en men weet mij geen dank voor mijne weldaden’. De hier bedoelde dwazen zijn de doorbrengers en verkwisters, die geen ware vrienden hebben, maar enkel valsche, tafelschuimers.</note>;</verse>
<verse osisID="Sir.20.18"> want wie zijn<note n="2211">Gr.: ‘mijn’.</note> brood eten, zijn valsche tongen. Hoe dikwerf en door hoe velen wordt hij uitgelachen!</verse>
<verse osisID="Sir.20.19"> [Want noch deelt hij uit met recht beleid wat hij moest houden, noch eveneens wat hij niet moest houden<note n="2212">Dit vers staat in Gr. niet hier, waar het op zijne plaats is, maar twee verzen verder. De zin is: De verkwister geeft uit en spaart uit, maar zoowel het eene als het andere doet hij zonder oordeel, tot vermaak van wie het zien. - Er volgen v. 20-33 nog verschillende andere omstandigheden, waarin, en eigenschappen, waardoor wijzen en dwazen zich van elkander onderscheiden.</note>.]</verse>
<verse osisID="Sir.2020,"> De val eener [valsche] tong is als de val op een steenen vloer. Zoo zal de val der boozen spoedig komen<note n="2213">Naar de Vulgaat schijnt de zin, dat wie valsch van tong is, door zijne tong even onverwacht ten val komt als wie wandelt op een glad plaveisel. De vergelijking schijnt echter niet zuiver en zeer gezocht. De tekst van Gr. is niet beter: ‘Liever een misstap (die komt) van den (gladden) vloer dan een (die komt) van de tong; zoo zal de val der boozen (dergenen, die met hunne tong misdoen) spoedig komen’. Syr. leest geheel anders en beter: ‘Gelijk water uitgegoten op een steenen vloer, zoo (is) de tong van den booze onder de rechtvaardigen’. De zin schijnt: Gelijk water, dat op een steenen vloer is uitgegoten, zich daarover verspreidt en niet wegzinkt, zoo verbreidt zich ook wat eene booze tong spreekt onder de rechtvaardigen en is hun tot duurzame ergernis.</note>.</verse>
<verse osisID="Sir.20.21"> Een ondankbaar mensch is als een onnutte fabel; de bandeloozen hebben haar steeds in den mond<note n="2214">In plaats van met ondankbaar kan men acharis ook vertalen met ‘onaangenaam’. Een onaangenaam of ondankbaar mensch is op aller tong, gelijk onnutte taal op de tong der losbandigen.</note>.</verse>
<verse osisID="Sir.20.22"> Uit den mond van den dwaas vindt eene spreuk afkeuring; want hij uit haar niet op het passende oogenblik<note n="2215">Vgl. Prov. XXVI 7.</note>.</verse>
<verse osisID="Sir.20.23"> Menigeen wordt van zonde weerhouden door de armoede; maar komt hij tot rust, dan gevoelt hij den prikkel<note n="2216">Wie voorheen door zijne armoede voor zonden behoed werd, gevoelt, tot rijkdom gekomen, in het rustig bezit daarvan, de bekoring om te zondigen. Naar Gr. intusschen luidt het tweede verslid: ‘en in zijne rust wordt hij niet geprikkeld’, d.i. en komt hij tot welstand, dan wordt hij ook weinig of niet bekoord. Syr. pleit voor de lezing van Gr.</note>.</verse>
<verse osisID="Sir.20.24"> Menigeen richt zijne ziel te gronde door valsche schaamte en richt haar te gronde om een dwaas [; door menschelijk opzicht richt hij zich zoo te gronde].</verse>
<verse osisID="Sir.20.25"> Menigeen doet uit valsche schaamte eene belofte aan een vriend, en hij maakt hem onnoodiger wijze tot zijn vijand<note n="2217">Doordat hij niet in staat is te houden wat hij niet beloven kon, en toch beloofde.</note>.</verse>
<verse osisID="Sir.20.26"> Een erge schandvlek voor den mensch is de leugen, en in den mond der bandeloozen is zij gedurig.</verse>
<verse osisID="Sir.20.27"> Beter is een dief dan een hardnekkig leugenaar; maar het verderf zal beider erfdeel zijn.</verse>
<verse osisID="Sir.20.28"> Het gedrag der leugenachtige menschen is eerloos, en hunne schande is steeds bij hen.</verse>
<verse osisID="Sir.20.29"> Wie wijs is in woorden, treedt op den voorgrond, en een verstandig man vindt gunst bij de grooten.</verse>
<verse osisID="Sir.20.30"> Wie zijn akker bebouwt, zal hoopen van vruchten opstapelen, [en wie gerechtigheid beoefent, zal verhoogd worden,] en wie behaagt aan de grooten, zal de ongerechtigheid vluchten<note n="2218">Gr.: ‘zal onrecht verzoenen’, d.w.z. zal aan velen, die bij hun vorsten in ongenade vielen, kwijtschelding weten te verschaffen. Zijne zegenrijke werkzaamheid wordt vergeleken met die van den nijveren landbouwer (v. 30a).</note>.</verse>
<verse osisID="Sir.20.31"> Gastgeschenken en gaven verblinden de oogen der rechters, en als een mondstopper<note n="2219">Woordelijk: ‘als een stomme van mond’, wat bezwaarlijk anders kan worden verstaan dan in den zin, door onze vertaling uitgedrukt. Naar Gr. luidt v. 31 b: ‘en als een muilkorf (hôs phimos en stomati) keeren zij (de gastgeschenken en gaven) verwijtingen af’. Aan phimos beantwoordde in Hebr. vermoedelijk een zelfstandig naamwoord van den stam ʼatab (dichtmaken, sluiten), dat door gr. verkeerdelijk werd gelezen als ‘ʼllêm’ (stom).</note> houdt zulks [hunne] verwijtingen tegen.</verse>
<verse osisID="Sir.20.32"> Verborgen wijsheid en een onzichtbare schat - waartoe dienen beide<note n="2220">Wijsheid, waarvan men geen gebruik maakt, is even onnut als een in de aarde verborgen schat.</note>?</verse>
<verse osisID="Sir.20.33"> Beter is wie zijne dwaasheid inhoudt dan de mensch, die zijne wijsheid verbergt<note n="2221">Omdat een dwaas door zijne taal meer kwaad sticht dan een wijze door de zijne goed.</note>.</verse>

</chapter>

<chapter osisID="Sir.21">
<title type="chapter">Hoofdstuk XXI.</title><p>Vlucht de zonde (v. 1-5), inzonderheid trots en hoogmoed (v. 6-.11 Het verschil tusschen wijzen en dwazen in het luisteren naar terechtwijzingen, in ware kennis en bescheidenheid (v. 12-.31</p>


<verse osisID="Sir.21.1"> Mijn zoon, hebt gij gezondigd, besta het niet andermaal, maar bid ook voor uwe vroegere zonden, opdat zij u worden kwijtgescholden<note n="2222">Eene dringende waarschuwing om de zonde te vluchten onderbreekt (v. 1-11) de vergelijking tusschen wijzen en dwazen. Vooreerst stelt een drievoudige vergelijking het verderf in het licht, dat de zonde onder de zielen aanricht.</note>.</verse>
<verse osisID="Sir.21.2"> Als voor eene slang vlucht voor de zonden; want zoo gij er op toegaat, zullen zij u vastgrijpen<note n="2223">Gr.: ‘zal zij u bijten’. De Latijnsche vertaler las dexetai voor ‘dêxetai’.</note>.</verse>
<verse osisID="Sir.21.3"> Tanden van leeuwen zijn hare tanden, dood brengend aan de zielen der menschen.</verse>
<verse osisID="Sir.21.4"> Als een dubbelsnijdend zwaard is elke ongerechtigheid; de wonde, welke het slaat, is niet te genezen<note n="2224">Te weten door menschelijke artsenij.</note>.</verse>
<verse osisID="Sir.21.5"> Schimptaal en gewelddadigheden richten te gronde den rijkdom; [en een huis, dat bovenmate rijk is, wordt te gronde gericht door hoovaardij;] zoo zal des hoovaardigen rijkdom te gronde gaan<note n="2225">Voor obiurgatio lezen oude handschriften ‘cataplectatio’, latiniseering van Gr. kataplêgmos, d.i. schrikaanjaging. Naar het schijnt is obiurgatio oorspronkelijk verklarende glosse van cataplectatio, maar verdrong dit op den duur. Voor injuriae heeft Gr. ‘hybris’, d.i. overmoedigheid. Na in het algemeen de rampzalige gevolgen der zonde te hebben geschilderd, stelt de schrijver (v. 5-11) die van enkele dikwerf voorkomende zonden in het licht, eerst van de trotschheid. De trotschaard richt door zijn overmoed zich en zijn huis te gronde. Naar Gr. luidt v. 5 in zijn geheel: ‘Schrikaanjaging en overmoedigheid vereenzamen den rijke; zoo zal het huis van den trotschaard vereenzaamd worden’. De Vulgaat geeft van het 2de verslid eene dubbele vrije vertaling’.</note>.</verse>
<verse osisID="Sir.21.6"> Het gesmeek van den arme dringt uit den mond door tot zijne ooren, en ijlings zal het oordeel over hem komen<note n="2226">Van den arme, d.i. van den mindere, die onder de overmoedige bejegening te lijden heeft. Het gesmeek uit diens mond, door de menschen versmaad, dringt door tot zijne ooren, wordt door God verhoord, die spoedig den trotschaard bestraft; vgl. Jac. V 4. Vermoedelijk las men in den oorspronkelijken tekst voor tot zijne ooren: ‘tot de ooren van Jahwe’, waarbij Jahwe verkort werd tot J., welke Jod als Waw werd aangezien en met zijne vertaald.</note>.</verse>
<verse osisID="Sir.21.7"> Wie terechtwijzing haat, is op het voetspoor des zondaars; maar wie God vreest, keert in zich zelf<note n="2227">Aan den trotschaard is het eigen naar geen terechtwijzing te luisteren; maar de godvreezende laat zich door vermaning tot inkeer brengen.</note>.</verse>
<verse osisID="Sir.21.8"> Bekend wijd en zijd is wie zijn kracht zoekt in de [stoute] tong; maar de verstandige weet dat hij door hem zou vallen<note n="2228">En hoedt zich voor hem, hoe vermaard hij zij. Naar Gr. luidt het 2de verslid beter: ‘maar de verstandige weet waar hij (de in het 1srd verslid bedoelde) ten val komt’, d.w.z. kent de gevaren, aan kracht en begaafdheid in het spreken verbonden.</note>.</verse>
<verse osisID="Sir.21.9"> Wie zich een huis bouwt van eens anders geld, is als wie zijne steenen samenbrengt in den winter<note n="2229">Wie eens anders goed wederrechtelijk gebruikt voor eigen doeleinden, is als wie steenen bijeenbrengt om een huis te bouwen in den winter, wanneer regen en koude het bouwen van een goed huis beletten.</note>.</verse>
<verse osisID="Sir.21.10"> Een hoop vlas gelijk is het rot der zondaren, en hun einde is vuurvlam<note n="2230">Vgl. Sap. V 21-24; Ps. XX 10.</note>.</verse>
<verse osisID="Sir.21.11"> De weg der zondaren is geplaveid met steenen, maar bij hun einde wacht hen de onderwereld [en duisternis en straf<note n="2231">Opnieuw volgt (v. 12-31) eene vergelijking tusschen wijzen en dwazen als XIX 28 - XX 33 werd ingesteld.</note>].</verse>
<verse osisID="Sir.21.12"> Wie de gerechtigheid onderhoudt, zal zijne zinnelijkheid bedwingen.</verse>
<verse osisID="Sir.21.13"> De vreeze Gods in haar voltooiing is wijsheid<note n="2232">Daar v. 13 met v. 12 één geheel uitmaakt, moet overeenkomstig de lezing van Gr. v. 13 met en worden ingeleid. Voor de gerechtigheid heeft Gr. ‘de Wet’.</note> [en verstand].</verse>
<verse osisID="Sir.21.14"> Voor geene onderrichting zal vatbaar zijn wie niet wijs is in het goede.</verse>
<verse osisID="Sir.21.15"> Er is echter eene wijsheid, die vol kwaad is<note n="2233">Naar Gr.: ‘Voor geene onderrichting zal vatbaar zijn wie niet van goeden aanleg (panourgos) is; maar er is een goede aanleg, die de boosheid (eigenl. bitterheid) ten toppunt voert’. (Hetgeen in de Vulgaat nog volgt is 2de vertaling van het voorafgaande). De zin is: Voor alle beleering en ontwikkeling is aanleg een vereischte, maar niet elke aanleg is goed; er is een aanleg ten kwade, en waar die ontwikkeld wordt, bereikt de boosheid haar toppunt. Wat gevolg en vrucht is van aanleg en onderrichting bij goeden en bij kwaden, wijzen de volgende verzen aan.</note> [; en waar boosheid is, daar is geen verstand].</verse>
<verse osisID="Sir.21.16"> Het inzicht van den wijze wast aan gelijk een watervloed, en zijn raad is [blijvend] gelijk eene levende bron.</verse>
<verse osisID="Sir.21.17"> Het hart van den dwaas is als een gebroken vaas en kan geen wijsheid, hoe dan ook, bewaren.</verse>
<verse osisID="Sir.21.18"> Welk wijs woord ook de verstandige hoort, hij zal het prijzen en het zich eigen maken; hoort het de zedelooze, hij zal het afkeuren en achter zijn rug werpen.</verse>
<verse osisID="Sir.21.19"> Het gepraat van den dwaas is als een reiszak op weg<note n="2234">Lastig en hinderlijk. Enim in v. 19 b is gelijk elders (zie b.v. XXII 4) voor ‘autem’ gebezigd.</note>; maar op de lippen van den verstandige is verlustiging.</verse>
<verse osisID="Sir.21.20"> De mond van den wijze is gewild in de vergadering, en men overweegt zijne woorden in het hart.</verse>
<verse osisID="Sir.21.21"> Als een verwoest huis<note n="2235">Dat voor niets dient.</note> is voor den dwaas de wijsheid; en de wijsheid van den dwaas<note n="2236">Wat hij als wijsheid uitkraamt.</note> bestaat in woorden zonder zin.</verse>
<verse osisID="Sir.21.22"> Als boeien aan de voeten is voor den dwaas de onderwijzing<note n="2237">Gr.: ‘Boeien (pedai) aan de voeten van den dwaas (is) de tucht (paideia)’. Zie VI noot 20.</note>, en als handboeien aan de rechterhand.</verse>
<verse osisID="Sir.21.23"> De dwaas schatert luid, als hij lacht<note n="2238">In dit vers en de volgende worden wijzen en dwazen voornamelijk vergeleken ten opzichte van de bescheidenheid.</note>, maar de wijze man lacht nauwelijks stilletjes.</verse>
<verse osisID="Sir.21.24"> Een gouden sieraad is voor den wijze de onderrichting en als een armband aan zijn rechter arm<note n="2239">Tegenstelling van v. 21. Voor dwazen een lastige keten, is de tuchtleer voor wijzen een hoog gewaardeerd sieraad.</note>.</verse>
<verse osisID="Sir.21.25"> De voet van den dwaze is rasch het huis in [van den naaste]; maar een welvoegelijk man ontziet een persoon [van macht<note n="2240">Gr.: ‘maar de man van veel ondervinding zal zich schamen (aarzelend blijven staan) aan de voorzijde (van het huis). Dat prosôpon hier niet ‘persoon’ beteekent, leert de tegenstelling met het eerste verslid, alsook v. 26. Het toevoegsel der Vulgaat van macht is derhalve verkeerd.</note>].</verse>
<verse osisID="Sir.21.26"> De dwaas schouwt door het venster in het huis; maar een man van opvoeding blijft buiten staan<note n="2241">Zonder nieuwsgierige blikken naar binnen te werpen wacht hij, totdat men hem open doet.</note>.</verse>
<verse osisID="Sir.21.27"> Eens dwazen menschen is het te luisteren door de deur; maar een verstandig mensch zou onder de schaamte gebukt gaan.</verse>
<verse osisID="Sir.21.28"> De lippen der onverstandigen spreken dwaze dingen; maar de woorden der verstandigen zijn afgewogen op de weegschaal<note n="2242">Gewikt en gewogen.</note>.</verse>
<verse osisID="Sir.21.29"> In den mond der dwazen is hun hart, en in het hart der wijzen is hun mond<note n="2243">De dwaas zegt alles wat hem in den zin schiet, de wijze spreekt niet, voordat hij overwogen heeft wat te zeggen. Vgl. Prov. XVI 23.</note>.</verse>
<verse osisID="Sir.21.30"> Wanneer de goddelooze den duivel<note n="2244">Gr. heeft ton satanan (Hebr. has-satanan), d.i. den tegenstander, verleider bij uitnemendheid; vgl. Job I 6; I Par. XXI 1; Zach. III 1, 2. Wie den duivel verwenscht, omdat hij hem misleidde, verwenscht zich als zijn volgeling en als zijn gelijke mede.</note> vervloekt, dan vervloekt hij zijne eigen ziel.</verse>
<verse osisID="Sir.21.31"> De oorblazer bezoedelt zijne eigen ziel en wordt door allen gehaat<note n="2245">Gr.: ‘en maakt zich in de buurt gehaat’. Van hetgeen de Vulgaat meer heeft is de eerste zinsnede andere vertaling van het voorafgaande, en schijnt de tweede eene aanvullende glosse.</note>, [en wie zich aan hem houdt, wordt gehaat; de zwijgzame en verstandige wordt geëerd].</verse>

</chapter>

<chapter osisID="Sir.22">
<title type="chapter">Hoofdstuk XXII.</title><p>Verachtelijkheid van den luiaard (v. 1, .2 De vloek van bedorven kinderen (v. 3-.5 Het is vergeefsche moeite dwazen te willen bekeeren, er is geen omgang met hen mogelijk (v. 6-.18 De wijze is standvastig, de dwaas wankelmoedig (v. 19-.23 Onderhoud de vriendschap (v. 24-.32 Gebed (v. .33</p>


<verse osisID="Sir.22.1"> Met een bevuilden steen werpt men naar den luiaard, en allen spreken over zijne verachtelijkheid<note n="2246">Het onderwerp van v. 1-23 is de behandeling, welke dwazen en zondaars van verschillenden aard verdienen en ondergaan, en wel vooreerst de luiaards en de slechte kinderen (v. 1-6). - Van v. 1 en 2 geeft de Vulgaat een vreemdsoortigen en zeker bedorven tekst. Naar Gr. luidt v. 1: ‘Aan een bevuilden steen is gelijk (woordelijk: met een bevuilden steen werd vergeleken) de luiaard; en een ieder fluit (hem) uit om zijne verachtelijkheid’; naar Syr.: ‘Gelijk een bevuilde steen, geworpen op de straat, voor welks stank iedereen uitwijkt, zoo is de dwaas; en ieder gaat van hem heen’. Om de beeldspraak te kunnen begrijpen, is het noodig te weten dat men in de oudheid, als men zijn gevoeg had hedaan, met steenen datgene verrichtte waarvoor men heden ten dage papier pleegt te gebruiken. Op dat gebruik zinspeelt Aristophanes in zijn Pax v. 1230 (zie ook de aanteekening van den scholiast op die plaats); daarvan gewaagt ook de Talmud herhaaldelijk en in later tijd nog Barhebreüs (zie Fr. Kaatz. ad schol. Barh. p. 26). Uit de vergelijking van den Griekschen en den Syrischen tekst mag men besluiten, dat het vers oorspronkelijk luidde: ‘Aan een bevuilden steen, die op de straat werd geworpen, is gelijk de luiaard, en een ieder wijkt uit voor zijn stank’. Sirachzoon zet dikwerf (zie b.v. v. 2) in het eerste verslid eene vergelijking op, welke hij dan in het tweede verduidelijkt door iets naders te zeggen over den persoon of de zaak, waarmede hij zijn onderwerp vergelijkt. In Gr. viel van v. 1 a die op de straat werd geworpen uit, terwijl daar de verkeerde vertaling van v. 1 b schijnt te berusten op eene verwisseling van het werkwoord ʽarak (vluchten) met ‘sjarak’ (uitfluiten). Het werkwoord ʽarak komt elders slechts tweemaal voor, te weten Job XXX 3 en 17. Op de eerste plaats vertaalt de Septuagint het met ‘vluchten’, en daar kan het ook niets anders beteekenen. Het Hebr. substantief beʼosj beteekent in eigenlijken zin ‘stank’, in figuurlijken ‘verachtelijkheid’. De Grieksche vertaler verstond het hier in den laatsten zin, omdat hij ten gevolge van de verwisseling van ʽarak met sjarak v. 1 b verkeerdelijk deed slaan, niet op den bevuilden steen, maar op den luiaard. Wat Syr. meer heeft dan Gr. maakt het vers te lang en schijnt een verklarend toevoegsel. De verkeerde lezing der Vulgaat lapidatus est is, evenals in v. 2, slechts misvatting van het Grieksche syneblêthê,</note>.</verse>
<verse osisID="Sir.22.2"> Met koedrek werpt men naar den luiaard, en al wie hem heeft aangeraakt, schudt zijne handen af<note n="2247">Naar Gr.: ‘Aan een bal (menschen)drek (bolbitôi kopriôn, waaraan vermoedelijk in Hebr. beantwoordde “legêl charaʽim”, zie Ezech. IV 12 en Isai. XXXVI 12) is gelijk de luiaard, en al wie dien opnam, schudt zijne hand af’. De oorsprong van de lezing der Vulgaat de stercore boum is niet met zekerheid te bepalen.</note>.</verse>
<verse osisID="Sir.22.3"> Schande heeft de vader van een losbandigen zoon, en (zulk) eene dochter strekt (hem) tot minachting<note n="2248">Bij eene dochter viel vermoedelijk een bijvoegelijk naamwoord uit, zeker een synoniem van losbandig.</note>.</verse>
<verse osisID="Sir.22.4"> Eene verstandige dochter is een erfstuk voor haren man<note n="2249">Is hem evenveel waard als eene goede erfenis. Naar Gr. luidt intusschen het halfvers: ‘Eene verstandige dochter krijgt haren man’, wat uitteraard eene eer is voor haren vader. Zoo vormt v. 4 b eene tegenstelling tot v. 4a: ‘eene schaamtelooze dochter strekt haar vader tot oneer’, omdat zij ongevraagd blijft.</note>; maar eene ergernisgevende wordt eene schande voor haren vader.</verse>
<verse osisID="Sir.22.5"> Vader en man tot schande is de schaamtelooze, [en zij staat bij de goddeloozen niet ten achter<note n="2250">Deze zinsnede is andere vertaling (naar gr.) van de volgende.</note>;] door beiden wordt zij dan ook veracht.</verse>
<verse osisID="Sir.22.6"> Als muziek bij rouw is een onderrichting ten ontijde; maar roede en leering is te allen tijde wijsheid<note n="2251">Dit vers schijnt bedoeld als inleiding op de 3 volgende, welke schilderen hoe moeielijk het is een dwaas te onderrichten. Bij alle onderrichting moet de geschikte tijd worden gekozen; anders treft zij geen doel en mishaagt, gelijk vroolijke muziek hij eene rouwplechtigheid. Intusschen dient steeds de tucht gehandhaafd. Maar ook al handelt men volgens deze regels, toch zal men zoo goed als vergeefs werken, als men met dwazen te doen heeft.</note>.</verse>
<verse osisID="Sir.22.7"> Wie een dwaas leering geeft, is als wie potscherven samenlijmt<note n="2252">Naar Gr. zijn v. 7-9 aldus te lezen: ‘Als een, die potscherven lijmt, is wie een dwaas onderricht, als een, die een slapende wekt uit diepen slaap. Als een, die tot een knikkebollende spreekt, is wie spreekt tot een dwaas, en bij het einde zal hij (de knikkebollende) zeggen: Wat is er?’ De teekenachtige beeldspraak behoeft geen uitleg. In de Vulgaat wordt de zin door verschuiving en dubbele vertaling van eenige versleden, alsmede door misvatting van den vertaler en door vergissingen van afschrijvers verduisterd.</note>.</verse>
<verse osisID="Sir.22.8"> [Wie iets verhaalt aan iemand, die niet luistert,] hij is als wie een ander wekt uit diepen slaap.</verse>
<verse osisID="Sir.22.9"> Als met een slapende spreekt wie aan een dwaas wijsheid verkondigt; en als hij eindigt met te spreken, zegt deze: Wie is hier?</verse>
<verse osisID="Sir.22.10"> Over een afgestorvene ween, want zijn licht ging uit; maar ween ook over een dwaas, want zijn verstand ging teloor<note n="2253">Daar een dwaas niet naar reden luistert, mist hij de rede en is geestelijk dood. Ween daarom over hem als over een gestorvene. Voor deficit leest men naar oude handschriften beter ‘defecit’.</note>.</verse>
<verse osisID="Sir.22.11"> Matig uwe smart over een gestorvene, want hij vond rust.</verse>
<verse osisID="Sir.22.12"> Het goddelooze leven toch [van den goddelooze] is erger dan de dood van den dwaas<note n="2254">Naar Syr. zal men v. 11 en 12 beter aldus lezen: ‘Er is geen reden om een doode te beweenen, want hij heeft rust; beter toch is de dood dan een slecht leven’. Wat Vulgaat en Gr. meer hebben, schijnt een minder passend toevoegsel.</note>.</verse>
<verse osisID="Sir.22.13"> De rouw over een doode duurt zeven dagen, maar over een dwaze en goddelooze alle dagen zijns levens<note n="2255">Zeven dagen, vgl. Judith XVI 29. - Uit hetgeen over den dwaze of goddelooze gezegd werd, wordt v. 13-22 besloten dat men goed doet door zijn omgang te mijden.</note>.</verse>
<verse osisID="Sir.22.14"> Met een dwaas spreek niet veel, en met een onverstandige houd u niet op.</verse>
<verse osisID="Sir.22.15"> Hoed u voor hem, opdat gij geen verdriet krijgt en niet mede bezoedeld wordt door zijne zonde.</verse>
<verse osisID="Sir.22.16"> Ontwijk hem, en gij zult rust vinden en niet in verdriet komen door zijne dwaasheid.</verse>
<verse osisID="Sir.22.17"> Wat is zwaarder dan lood? En welk anderen naam heeft hij dan ‘dwaas’?<note n="2256">Aan de verklaarders van dit vers schijnt het te zijn ontgaan dat het even zeker als VI 23 (zie de betreffende noot) in den grondtekst eene woordspeling moet bevat hebben. Zooals het in Gr. en Vulgaat luidt, zegt het niet wat men er uit leest: Niets is zwaarder dan lood; maar wat anderen naam dan dien van ‘dwaas’ draagt hij, die nog zwaarder is dan lood? Een zoo goed schrijver als Sirachzoon eischt van zijne lezers zulke aanvullingen van zijne gedachten niet. Zoo er echter in zijn tekst zekere gelijkenis bestond tusschen het voor lood en het voor dwaas gebezigde woord, dan ontbrak er aan het vers niets. Nu gelijkt kesil, zooals de dwaas door den schrijver steeds wordt genoemd, in het geheel niet op ophereth (lood), maar vrij wel op een ander woord, dat minstens even goed in den zin past als lood, te weten op kassjil. Dit komt alleen Ps. LXXIII (Hebr. LXXIV) 6 voor en beteekent volgens den samenhang een zwaar breekwerktuig, beukhamer of moker. Zoo men dus leest: ‘Wat is zwaarder dan kassjil (d.i. een moker)? En wat anderen naam heeft hij, nl. “de dwaas” van v. 14-16, dan kesil’ (d.i. de dwaas), dan drukt het vers geestig en volkomen de gedachte uit: geen ondragelijker wezens dan dwazen. De Grieksche vertaler schijnt er zich even als XXI 22 a op toegelegd te hebben de woordspeling in zijne taal weer te geven, schoon hij hier minder goed slaagde. In het Grieksch geen woord vindend voor ‘beukhamer’, dat op môros (dwaas) geleek, gaf hij kassjil weer met ‘molybdos’ (d.i. lood, het spreekwoordelijk zwaarste metaal), waarvan althans de eerste lettergreep met dien van môros ongeveer overeenstemt.</note></verse>
<verse osisID="Sir.22.18"> Zand en zout en een klomp ijzer zijn lichter te dragen dan een onwijs [en dwaas en goddeloos] mensch.</verse>
<verse osisID="Sir.22.19"> Een houten gebint, ineengevoegd in het fondement van een gebouw, wordt niet uiteengerukt; zoo is het ook met een hart, dat vast staat in een wel doordacht besluit.</verse>
<verse osisID="Sir.22.20"> Het besluit van een verstandige laat zich op wat tijd ook door geen vrees verwrichten<note n="2257">Naar Gr. zijn v. 19 en 20, 3 tweeledige verzen, als volgt te lezen: ‘Houten gebint, voor een bouwwerk ineengevoegd, wordt door eene aardbeving niet uiteengerukt; zoo zal een hart, dat vaststaat in een wel doordacht besluit, op het (beslissende) oogenblik (d.w.z. tijdens het gevaar of de bekoring) niet vreezen. Een hart, dat vaststaat in een wel doordacht besluit, is als een aarden versiering van een gepolijsten muur’. Het laatste wil zeggen dat een standvastig mensch even trouw is aan hetgeen hij zich na rijp beraad voornam, als eene deugdelijke muurbekleeding gehecht blijft aan den muur. Vgl. Ps. CXI 8. De tekst der Vulgaat is door het uitvallen van sommige en door misvatting van andere woorden, schoon niet onduidelijk, toch minder oorspronkelijk.</note>.</verse>
<verse osisID="Sir.22.21"> Gelijk staken op de hoogten [en muurwerk zonder kalk opgetrokken] den wind niet weerstaan<note n="2258">Gelijk staken op de hoogten. Beter naar Syr. en eene lezing van Gr.: ‘gelijk kleine steenen op een hoogen muur’. In het H. Land legt men noch heden ten dage op de muren van tuinen en wijngaarden kiezelgruis, dat, als er jakhalzen over den muur gaan, naar beneden valt en zoo de bewakers op de roovers opmerkzaam maakt. Het ligt voor de hand, dat zulk gruis nog al eens wegwaaide. Zonder kalk. Het woord impensa komt, schoon zelden, in de beteekenis van kalk voor.</note>,</verse>
<verse osisID="Sir.22.22"> zoo zal ook het hart van den dwaas, vreesachtig van zin, aan den aanval van vrees niet weerstaan.</verse>
<verse osisID="Sir.22.23"> [Gelijk het hart van den dwaas, wuft van zinnen, altijd onbezorgd is, zoo ook, wie in de geboden Gods volhardt, te allen tijde<note n="2259">Dit duistere vers van de Vulgaat, uit saamgevoegde, verschreven of slecht begrepen bestanddeelen der voorafgaande verzen bestaande, zal men met weglating van het overige aldus kunnen lezen: ‘en (maar) altijd zal vrij van vrees zijn wie in de geboden Gods volhardt te allen tijde’. - Een geheel nieuw onderwerp wordt v. 24-32 behandeld: de manier, waarop men de vriendschap moet bewaren.</note>.]</verse>
<verse osisID="Sir.22.24"> Wie in het oog steekt, lokt tranen te voorschijn, en wie in het hart steekt, wekt gevoeligheid<note n="2260">Niet minder gevoelig dan het oog is voor een steek, is het hart van een vriend gevoelig voor een beleediging.</note>.</verse>
<verse osisID="Sir.22.25"> Wie een steen werpt onder vogels, jaagt ze uiteen; zoo ontbindt ook hij, die een vriend beschimpt, de vriendschap.</verse>
<verse osisID="Sir.22.26"> Al hebt gij tegen uw vriend het zwaard getrokken, wanhoop niet, want het kan weer terechtkomen. Hebt gij tot den vriend</verse>
<verse osisID="Sir.22.27"> een kwetsend woord gericht, vrees niet, want verzoening is mogelijk; doch niet na beschimping [en verwijt] en trotseering en verklapping van een geheim en arglistige streken; voor alles dit wijkt de vriend terug.</verse>
<verse osisID="Sir.22.28"> Bewaar de trouw aan den vriend in zijne armoede, opdat gij u ook in zijn voorspoed moogt verblijden.</verse>
<verse osisID="Sir.22.29"> Ten tijde zijner ellende blijf hem trouw, opdat gij ook, wanneer hij iets erft, zijn mede-erfgenaam wordt<note n="2261">Opdat gij ook deelgenoot wordt van zijne welvaart.</note>.</verse>
<verse osisID="Sir.22.30"> Alvorens het vuur van den oven op vlamt, gaan walm en rook omhoog; zoo ook rijzen, vóór het tot bloedstorting komt, verwenschingen [en schimpwoorden en bedreigingen].</verse>
<verse osisID="Sir.22.31"> Den vriend te groeten<note n="2262">Gr.: ‘te beschermen’.</note> zal ik mij niet schamen; voor zijn aangezicht zal ik mij niet verbergen<note n="2263">D.i. als hij mijne hulp behoeft, zal ik hem niet in den steek laten.</note>; en zoo mij iets kwaads overkomt door hem [, ik zal het verdragen].</verse>
<verse osisID="Sir.22.32"> Een ieder<note n="2264">Lees naar Gr.: ‘Dan zal een ieder’ enz., nazin van v. 31 a. En mocht mijn vriend mij kwaad berokkenen, welnu, dan zal een ieder zich voor hem hoeden. - Er volgt (v. 33 - XXIII 6) een smeeklied; dat als inleiding dient op de uitvoerige behandeling van twee soorten van zonden, losbandigheid van tong en begeerlijkheid des vleesches. De dichter bidt God hem voor die zonden te behoeden. Het gedicht bestaat uit 2 strophen van ongelijke lengte, maar van gelijken bouw, terwijl de smeekbede in beide gelijkluidend is.</note>, die het hoort, zal voor hem op zijne hoede zijn.</verse>
<verse osisID="Sir.22.33"> Wie zal aan mijnen mond eene wacht, en op mijne lippen een onschendbaar zegel leggen, opdat ik door haar niet ten val kome, en mijne tong mij niet in het verderf storte<note n="2265">Ook de tweede strophe begint (XXIII 2) met zulk eene vraag.</note>?</verse>

</chapter>

<chapter osisID="Sir.23">
<title type="chapter">Hoofdstuk XXIII.</title><p>Gebed, vervolg (v. 1-.6 Zondig misbruik van de tong, ijdel en valsch zweren, onzuivere gesprekken, onbeschaafde taal tegenover de grooten der aarde (v. 7-.21 Zonden van ontucht en hare bestraffing (v. 22-.38</p>


<verse osisID="Sir.23.1"> Heer, Vader en Meester mijns levens, laat mij niet over aan haren raad, en gedoog niet dat ik door haar ten val kome<note n="2266">Van dit drieledige vers wordt, behalve het eerste, ook het tweede lid v. 4 herhaald. Daar is dit op zijne plaats, hier niet. Het ontbreekt hier dan ook in Syr., en volgens Gr. is en vóór het derde lid niet oorspronkelijk. Zie verder noot 4. Haren en haar slaan op tong en lippen, XXII v. 33.</note>.</verse>
<verse osisID="Sir.23.2"> Wie zal over mijn brein geesels en over mijn hart de tucht der wijsheid stellen, opdat zij bij hunne misslagen mij niet sparen en hunne zonden niet te voorschijn komen<note n="2267">Met mijn brein en mijn hart is blijkens het slot der strophe de zoo moeilijk te bedwingen zinlijke lust bedoeld. De duisterheid van het tweede verslid berust op tekstbederf. Lees naar Syr.: ‘opdat zij (geesel en tucht) mijne afdwalingen niet sparen, en niet ontzien worden hunne misslagen’, te weten de misslagen van brein en hart. In Gr. is parêi ta verschreven uit ‘pariêtai’.</note>;</verse>
<verse osisID="Sir.23.3"> en opdat mijne dwalingen niet grooter worden en mijne overtredingen zich vermenigvuldigen [en mijne zonden niet aanzwellen], en</verse> 
<verse osisID="Sir.23.1">ik niet valle voor het oog mijner tegenstanders, en over mij zich verheuge mijn vijand<note n="2268">Van vers 3 is en in den aanhef en het vierde verslid toevoegsel van later hand.</note>!</verse>
<verse osisID="Sir.23.4"> Heer, Vader en God mijns levens, [laat mij niet over aan hun opzet<note n="2269">Schoon hier in Gr. ontbrekend, kan dit halfvers niet gemist worden, daar anders v. 4 éénledig of v. 5 drieledig zou zijn. Naar zijn Griekschen tekst in v. 1 luidt het: ‘verlaat mij niet bij hunne raadgeving’, d.w.z. bij de zinnelijke verlokkingen van mijn brein en mijn hart.</note>.]</verse>
<verse osisID="Sir.23.5"> Hoovaardij mijner oogen<note n="2270">Zelfverheffing.</note>, duld die niet in mij, en [elke] begeerlijkheid, wend die van mij af.</verse>
<verse osisID="Sir.23.6"> Neem van mij weg de begeerten van den buik, en laat de begeerte naar bijslaap zich niet van mij meester maken<note n="2271">In de Vulgaat werd dit verslid door ontbinding van het ééne werkwoord in twee te lang. Gr. heeft letterlijk: ‘Laat de begeerte des buiks en de bijslaap zich niet van mij meester maken’. Vgl. Rom. XIII 14.</note>, en lever mij niet over aan een schaamteloozen [en losbandigen] zin<note n="2272">Bij Augustinus (de gratia et lib. arb. XVI) luidt dit: ‘en aan onbeschaamde begeerte laat mij niet over’.</note>.</verse>
<verse osisID="Sir.23.7"> De tucht van den mond verneemt, mijne kinderen! en wie haar onderhoudt, zal niet door zijne lippen te gronde gaan [noch struikelen door booze werken].</verse>
<verse osisID="Sir.23.8"> In zijne ijdelheid laat de zondaar zich verstrikken, en de trotschaard en lasteraar komt daardoor te struikelen<note n="2273">Vs. 7 en 8 leiden over tot de onderrichting over de zonden van tong en lippen (v. 9-20). Lees naar Gr.: ‘De tucht van den mond verneemt, mijne kinderen; en wie (haar) onderhoudt, zal niet te gronde gaan. Door zijne lippen (de Vulgaat trekt dit verkeerdelijk bij v. 7, wat de toevoeging van in vanitate sua noodig maakte) laat de zondaar zich vangen, en de trotschaard en lasteraar komt te struikelen door haar’ (de lippen). - In het volgende wordt eerst gesproken over het lichtzinnig zweren, het misbruiken van Gods naam en het breken van den eed (v. 9-14).</note>.</verse>
<verse osisID="Sir.23.9"> Aan het zweren gewenne zich niet uw mond [, want velen komen zoo ten val].</verse>
<verse osisID="Sir.23.10"> En de naam Gods zij niet gestadig in uw mond, [en maak u niet gemeenzaam met heilige namen; want gij zult er niet schuldeloos afkomen<note n="2274">De in Gr. niet voorkomende gedeelten van v. 9 en 10 zijn ten deele herhaling van het voorafgaande, ten deele inleidende glosse op v. 11.</note>.]</verse>
<verse osisID="Sir.23.11"> Want gelijk een slaaf, die ge- stadig gefolterd wordt<note n="2275">Bij het verhoor van slaven kon de foltering worden toegepast.</note>, nooit vrij is van striemen, zoo zal een ieder, die zweert en Hem noemt bij alles, niet vrij zijn van zonde.</verse>
<verse osisID="Sir.23.12"> De man, die veelvuldig zweert, wordt verzadigd van ongerechtigheid; en niet zal van zijn huis de straf wijken.</verse>
<verse osisID="Sir.23.13"> [En] zoo hij bedrog pleegde, dan zal zijne zonde op hem komen; en zoo hij het ontkent, dan zondigt hij dubbel<note n="2276">Letterlijk naar Gr.: ‘Zoo hij misdeed, zijne zonde (zal) op hem (zijn); en zoo hij er over heen ziet, hij zondigt dubbel’. Daar hier sprake is van een veelvuldig zwerend mensch, schijnt de zin: Laadt zoo iemand schuld op zich door eene zonde: dubbel schuldig maakt hij zich, zoo hij onder eede die zonde loochent.</note>.</verse>
<verse osisID="Sir.23.14"> En heeft hij ijdel gezworen, dan zal hij niet gerechtvaardigd worden<note n="2277">IJdel (Gr. diakenês) zweren zal hier beteekenen: door een eed de waarheid van iets bekrachtigen, terwijl het feitelijk onwaar is.</note>; want met vergelding zal zijn huis overstelpt worden.</verse>
<verse osisID="Sir.23.15"> Er bestaat [nog] een [ander] spreken, dat tegenover den dood staat; moge men het niet vernemen in het erfdeel van Jacob!<note n="2278">Naar Gr. en, wat betreft de constructie, naar Syr.: ‘En zoo er een ander spreken (is) rondom omheind (antiperibeblêmenê) met dood (eene hoogst verderfelijke, doodbrengende wijze van spreken), dan worde zij niet gevonden in het erfdeel van Jacob’. Bedoeld is de godslastering, waarop volgens Lev. XXIV 14-16 de doodstraf stond. De Latijnsche vertaler las vermoedelijk ‘antiparabeblêmenê’, d.i. vergeleken (aequalis), wat de vertolker minder gelukkig met contraria weergaf.</note></verse>
<verse osisID="Sir.23.16"> Want van de vromen<note n="2279">Gr.: ‘apo gar eysebôn’. Ook XII 4 en XLIV 10 wordt misericors in den zin van pius gebezigd.</note> zal dit alles verre zijn; en zij laten zich niet in zonden verwikkelen.</verse>
<verse osisID="Sir.23.17"> Aan onbehoorlijke taal<note n="2280">Gr.: ‘Aan vuile tuchteloosheid’. Bedoeld zijn blijkbaar onkuische gesprekken.</note> gewen uwen mond niet, want daarin is zondige praat.</verse>
<verse osisID="Sir.23.18"> Wees uw vader en uwe moeder indachtig, wanneer gij u te midden der grooten bevindt<note n="2281">Volgens den samenhang moet deze vermaning nog op gebruik en misbruik der tong slaan. Mogelijk viel in het eerste verslid ‘met uwe lippen’ of iets dergelijks uit. In het tweede zal aan enim in het Hebr. ki (wanneer) beantwoord hebben. De zin schijnt: Behoed uit eerbied voor uwe ouders met name dan uwe tong, wanneer gij met de grooten der aarde omgaat. Toon dan dat gij uwe ouders indachtig en een wel opgevoed mensch zijt. De andere verklaring: Zoo gij, van geringe afkomst zijnde, met de grooten der aarde omgaat, schaam u dan niet over uwe ouders, is gezocht en past minder goed bij v. 19.</note>,</verse>
<verse osisID="Sir.23.19"> opdat God u soms niet in hunne tegenwoordigheid vergete, en gij niet, door uw omgang verdwaasd, [u met schande overlaadt en] liever niet geboren waart en den dag uwer geboorte vervloekt<note n="2282">Naar Gr. en ten deele naar Syr.: ‘opdat gij niet aanstoot geeft tegenover hen (de grooten) en u door uwe houding een dwaas betoont en liever niet’ enz. In de Latijnsche vertaling is Deus blijkens sommige handschriften een later toevoegsel en vereenigt et assisduitate.... patiaris de vertolking van twee verschillende lezingen.</note>.</verse>
<verse osisID="Sir.23.20"> Een mensch, wien schimptaal tot een gewoonte werd, zal zich zijn leven lang niet laten verbeteren<note n="2283">Deze kernspreuk besluit de waarschuwing tegen het misbruiken der tong. Overeenkomstig het slot van het inleidend gebed (v. 6) volgt nu eene waarschuwing voor de zonden van onkuischheid (v. 21-38).</note>.</verse>
<verse osisID="Sir.23.21"> Twee soorten (van menschen) hoopen zonde op zonde, en een derde brengt over zich gramschap en verderf<note n="2284">Twee soorten van ontuchtigen zondigen zwaar, maar zwaarder nog eene derde soort. Met de eerste soort zijn bedoeld, zij, die met zich zelf zondigen (v. 23); met de tweede de boeleerders (v. 24); met de derde de echtbrekers, die eens anders recht verkrachten en zich van God en menschen toorn en verderf op den hals halen.</note>.</verse>
<verse osisID="Sir.23.22"> Eene blakende ziel laat zich gelijk een brandend vuur niet blusschen, totdat zij iets verslindt<note n="2285">Gr.: ‘Eene (van geile lusten) blakende ziel is als een brandend vuur; het gaat niet uit, voordat het verteerd is’. Dit vers, waarvan het tweede lid, evenals van de twee volgende, in Gr. met oy mê begint, spreekt van den ontuchtige in het algemeen. Hierna volgen de drie soorten van v. 21.</note>;</verse>
<verse osisID="Sir.23.23"> en een mensch, die slecht doet met zijn eigen vleesch, laat niet af, totdat hij het vuur ontstoken heeft<note n="2286">Gr.: ‘Een wellustige (pornos; de Latijnsche vertaler las zeker “ponêros”) in het lichaam (en sômati, niet “en stomati”) zijns vleesches zal niet ophouden, voordat is uitgebrand het vuur’.</note>.</verse>
<verse osisID="Sir.23.24"> Voor een boeleerder is alle brood zoet<note n="2287">Elke gelegenheid om zijnen lust te bevredigen, is hem goed. Deze zinsnede toont dat met den fornicarius (Gr. heeft pornos) hier de boeleerder bedoeld is.</note>; hij wordt niet moede te zondigen tot aan zijn einde toe.</verse>
<verse osisID="Sir.23.25"> Een [ieder] mensch, die overspel bedrijft [en zijne ziel minacht] en zegt: Wie ziet mij<note n="2288">De nazin volgt eerst v. 30.</note>?</verse>
<verse osisID="Sir.23.26"> Duisternis omringt mij, en de wanden omhullen mij, en niemand ziet mij; wien heb ik te vreezen<note n="2289">Gr.: ‘Wat heb ik mij in acht te nemen?’</note>? Mijne zonden zal de Allerhoogste niet indachtig zijn!</verse>
<verse osisID="Sir.23.27"> [En hij bedenkt niet dat zijn oog alles ziet; want de vrees, die zulk een mensch heeft, verbant uit hem de vrees voor God, en de oogen der menschen schuwen hem].</verse>
<verse osisID="Sir.23.28"> Maar hij ziet niet in dat de oogen des Heeren veel helderder zijn dan de zon<note n="2290">Gr. heeft voor v. 26 c, 27 en 28 a enkel: ‘Mijne zonden zal niet indachtig zijn de Allerhoogste; en de oogen der menschen (zijn) zijne vrees (door de Vulgaat verkeerd opgevat); en hij ziet niet in dat de oogen des Heeren tien duizendmaal helderder zijn dan de zon’. Het halfvers en de oogen.... vrees zal, zoo het niet verschreven is, moeten worden verstaan als een tusschenzin, niet van den sprekende, maar van den schrijver, waarin deze te kennen geeft hoe de echtbreker, die zegt geen vrees voor Gods oog te hebben, enkel of toch de oogen der menschen vreest. Syr. heeft daarvoor: ‘Wie belet mij te zondigen?’ wat duidelijker en eenvoudiger is. De tekst der Vulgaat vereenigt weder verschillende lezingen van een en hetzelfde.</note> en alle wegen der menschen nagaan [en de diepte van den afgrond] en [der menschen harten tot in] de verborgen schuilhoeken doorgronden.</verse>
<verse osisID="Sir.23.29"> Want aan den Heere God was alles, alvorens het geschapen werd, bekend; zoo ook doorgrondt Hij alles, nadat het gemaakt is.</verse>
<verse osisID="Sir.23.30"> Zoo iemand zal op de straten der stad terechtgesteld [en als een veulen rondgejaagd,] en waar hij het niet vermoedde, gegrepen worden<note n="2291">Dit vers voltooit de v. 25 begonnen periode. De echtbreker zal vroeg of laat, waar hij het niet vermoedde, betrapt en dan overeenkomstig de Wet (zie Lev. XX 10; Deut. XXII 22; Joan. VIII 5) in het openbaar bestraft worden voor hetgeen hij in het geheim misdeed. Zoo zal hij niet ontkomen aan den toorn en het verderf (v. 21). Het toevoegsel der Vulgaat schildert de smadelijke vlucht, waardoor de betrapte echtbreker aan de straf tracht te ontkomen</note>.</verse>
<verse osisID="Sir.23.31"> [En hij zal ten spot zijn voor allen, omdat hij de vreeze des Heeren niet gekend heeft.]</verse>
<verse osisID="Sir.23.32"> En gelijkerwijze ook elke vrouw, die haren man verlaat en een erfgenaam ter wereld brengt<note n="2292">Gr.: ‘onderschuift’.</note> uit eene andere verbinding.</verse>
<verse osisID="Sir.23.33"> Want vooreerst was zij ongehoorzaam aan de wet des Allerhoogsten; tweedens zondigde zij tegen haren man; derdens pleegde zij overspel en verwierf kinderen uit een anderen man.</verse>
<verse osisID="Sir.23.34"> Zulk eene zal voor de vergadering gebracht worden, en over hare kinderen zal bezoeking komen.</verse>
<verse osisID="Sir.23.35"> Niet zullen hare kinderen wortel schieten, en hare takken zullen geene vruchten voortbrengen.</verse>
<verse osisID="Sir.23.36"> Zij zal hare heugenis nalaten in vervloeking, en hare schande zal niet worden uitgedelgd<note n="2293">Vgl. Sap. III 16-18, IV 3-6.</note>.</verse>
<verse osisID="Sir.23.37"> En zij, die overblijven, zullen erkennen dat niets beter is dan de vreeze des Heeren, en niets zoeter dan acht te geven op de geboden des Heeren.</verse>
<verse osisID="Sir.23.38"> [Groote eer is het den Heer te volgen; want lengte van dagen zal daardoor verkregen worden<note n="2294">Naar eene lezing van gr.: ‘en door Hem aangenomen te worden (Gode te behagen vanwege het onderhouden zijner geboden) is u lengte van dagen’, d.i. verschaft u een lang leven. De tekst der Vulgaat is verschreven en luidde overeenkomstig de aangehaalde lezing van gr. oorspronkelijk: ‘longitudo enim (enim heeft in de Vulgaat somwijlen de beteekenis van “et”) dierum assumi te ab eo’.</note>.]</verse>

</chapter>

<chapter osisID="Sir.24">
<title type="chapter">Hoofdstuk XXIV.</title><p>De Wijsheid roemt haar oorsprong uit God en hare de geheele schepping omvattende werken (v. 1-13), daarna haar bijzondere zorg voor Israël (v. 14-.19 Zij verheerlijkt hare lieflijkheid en prijst zich den menschen aan (v. 20-.31 Zij openbaart zich in de Wet (v. 32-39) en deelt zich aan allen mede (v. 40-.47</p>


<verse osisID="Sir.24.1"> De Wijsheid zal zich zelve prijzen [en Zij zal in God geëerd worden] en zal zich roemen te midden van haar volk<note n="2295">Met dit vers begint een even diepzinnig als verheven en met groote kunst bewerkt dichtstuk, waarin de Wijsheid, evenals Prov. 120-23, VIII en IX 1-6, in dichterlijke persoonsverbeelding sprekend optreedt. De hier sprekende verschijnt gelijk daar aan ons, in het volle licht der openbaring, als meer dan de geschapen wijsheid, als de eeuwige ongeschapen Wijsheid, welke tot ons zichtbaar en hoorbaar heeft gesproken in den menschgeworden Zoon (Hebr. I 1). Zie de Inleiding op de Spreuken, blz. 11 en vergelijk Sap. VII 22 volg. Naar den tekst van Gr. bestaat het dichtstuk uit eene inleiding van 2 verzen (Vulgaat 1-4), uit eene strophe en eene tegenstrophe van elk 7, een beurtzang van 4 + 4 en uit eene strophe en tegenstrophe van elk 6 verzen. In strophe I (v. 5-12) roemt de Wijsheid eerst haar oorsprong uit God en haar uitgieting in de geheele schepping en verhaalt dan hoe Zij, eene vaste rustplaats zoekend, van God bevel kreeg om zich onder het volk van Jacob te vestigen. Tegenstrophe I (v. 13-19) schildert hoe Zij, de van eeuwigheid bestaande, zich neerliet in de heilige stad en daar in groote eere kwam. In de eerste helft van den beurtzang (v. 20-25) gewaagt de Wijsheid onder verschillende beelden van hare zegeningen, in de tweede (v. 26-31) noodigt Zij de heilbegeerigen op hare zoete vruchten, die genot en eeuwig leven geven. Ten slotte verklaart Zij in strophe II (v. 32-39) dat Zij te vinden is en zich bijzonder openbaart in de Wet, welke haar licht uitgiet als de Paradijs-stroomen en als de Nijl en de Jordaan hunne wateren, en onuitputtelijk is als de groote afgrond, die de wateren levert van zee en rivieren. In tegenstrophe II (v, 40-47) neemt weder Sirachzoon zelf het woord en verhaalt in dichterlijke taal hoe hij besloot aan zijn volk wijsheid te leeren, en hoe hij bij de uitvoering van dat voornemen zijne wijsheid zoo zag aanzwellen, dat hij niet kan nalaten nog meer leering uit te storten. De tekst der Vulgaat wordt door talrijke glossen en herhalingen ontsierd. - Naar Gr. en Syr. doen vermoeden, moet de inleiding luiden: ‘De Wijsheid zal hare ziel (zich zelve) prijzen en zich te midden van het volk Gods beroemen; in de gemeente van den Allerhoogste (het volk Gods) zal Zij haren mond openen en ten aanschouwe van zijn heerleger (de engelen of de sterren) zich roemen’. Daaraan sluit zich v. 5 onmiddellijk aan. Vs. 3 en 4 der Vulgaat zijn, evenals v. 1 b, toevoegsels. De glossator, vermoedelijk een Christen, schijnt te willen zeggen dat de zich zelf prijzende Wijsheid door anderen verheerlijkt wordt, zoolang en wijl Zij in God, d.i. in overeenstemming met God, is.</note>.</verse>
<verse osisID="Sir.24.2"> En in de gemeenten des Allerhoogsten zal Zij haren mond openen, en ten aanschouwe van zijn heerleger zich roemen.</verse>
<verse osisID="Sir.24.3"> [En te midden van zijn volk zal Zij zich verheerlijken, en in de volle vergadering der heiligen bewonderd worden.</verse>
<verse osisID="Sir.24.4"> En onder de menigte der uitverkorenen zal Zij lof oogsten, en door de gezegenden zal Zij gezegend worden. Zij zegt:]</verse>
<verse osisID="Sir.24.5"> Ik, Ik ben uit den mond des Allerhoogsten voortgekomen, [het eerst geboren vóór alle schepsel;</verse>
<verse osisID="Sir.24.6"> Ik deed aan den hemel opgaan het onuitdoof bare licht], en Ik bedekte als een nevel de gansche aarde<note n="2296">Met v. 5 a vormt v. 6 b in den van glossen vrijen tekst van Gr. één vers. Ik ben voortgekomen uit den mond des Allerhoogsten leert met het oog op Gen. I 3 volg. den goddelijken oorsprong der Wijsheid. God openbaarde zijne wijsheid het eerst door zijne scheppingswoorden. En Ik bedekte.... aarde zal beteekenen dat, gelijk een nevel zich uitspreidt over eene gansche landstreek, de wijsheid Gods zich bij de schepping over den ganschen baaierd uitgoot en daaruit de aarde met haar orde en schoonheid schiep. Van de twee glossen der Vulgaat doet de eerste de eeuwigheid van Gods wijsheid uitkomen, en zinspeelt de tweede op het eerste scheppingswoord: Het worde licht. De Kerk past v. 5 toe op de H. Maagd. Vgl. Prov. VIII noot 16.</note>.</verse>
<verse osisID="Sir.24.7"> Ik had mijne woon in de hoogste hemelen, en mijn troon is eene wolkzuil<note n="2297">Vgl. Job XXII 14, 20; Ps. LXVII 35, XCVI 2, CIII 3.</note>.</verse>
<verse osisID="Sir.24.8"> Den kring des hemels doorliep Ik alleen<note n="2298">Ik alleen. Geen menschelijk verstand.</note>, en [in de diepte des afgronds drong Ik door,] op de baren der zee wandelde Ik,</verse>
<verse osisID="Sir.24.9"> en op geheel de aarde [vatte Ik post,] en bij ieder volk</verse>
<verse osisID="Sir.24.10"> en bij elk geslacht verkreeg Ik heerschappij<note n="2299">De van glossen vrije tekst van V. 8-10 vormt 2 verzen. De zin is: De Wijsheid openbaart zich en regeert in de gansche schepping: aan den sterrenhemel (den kring des hemels; Prov. VIII 27), in zee en vaste land en in alle menschelijke maatschappij.</note>.</verse>
<verse osisID="Sir.24.11"> [En de harten van al wat hoog en laag is boog Ik neder door mijne macht, en] onder alle dezen zocht Ik eene rustplaats, en in 's Heeren erfdeel wil Ik verblijven<note n="2300">Het laatste verslid is in Gr. eene het slot der strophe inleidende vraag: ‘Maar in wiens erfdeel zal Ik mijn verblijf (mijne voornaamste en vaste woonplaats) nemen?’</note>.</verse>
<verse osisID="Sir.24.12"> Toen gelastte [en zeide] Mij de Schepper van het heelal; en Hij, die Mij schiep, deed Mij rusten in mijne tent<note n="2301">Gr.: ‘en die Mij schiep, deed rusten mijne tent’, d.i. maakte een einde aan mijn zoeken. De Latijnsche vertaler, die requiescere hier als overgankelijk werkwoord bezigt (gelijk Virgilius Aen. VIII 4), zag in me, het voorwerp van creavit, ook het voorwerp van requievit.</note></verse>
<verse osisID="Sir.24.13"> en zeide tot Mij: Bij Jacob ga wonen, en neem in Israël uw erfdeel, [en schiet wortel onder mijne uitverkorenen].</verse>
<verse osisID="Sir.24.14"> Van den beginne af [en] vóór de eeuwen ben Ik geschapen, en tot in de [toekomstige] eeuwigheid zal Ik niet vergaan, [en] in de heilige woning diende Ik vóór zijn aangezicht<note n="2302">Naar Gr. luidt de aanhef van tegenstrophe I: ‘Vóór den tijd, van den beginne heeft Hij (God) Mij gesticht (zie over de lezing der Vulgaat creata sum Prov. VIII noot 17), en tot in den tijd (heôs aiônos) zal Ik niet vergaan (Ik deel Gods eeuwig leven), en in de heilige woning diende Ik vóór zijn aangezicht’. De zin van het laatste verslid is: Toen God zijn verbond sloot met Israël en in den tabernakel onder zijn volk ging wonen, leerde Ik in die heilige woning aan het volk hoe Hem te dienen, regelde Ik den heiligen dienst.</note>.</verse>
<verse osisID="Sir.24.15"> En zoo verkreeg Ik op Sion eene vaste woon [en] had in de heilige stad gelijkelijk eene rustplaats, en te Jerusalem was mijne heerschappij<note n="2303">Met v. 14 c vormt v. 15 a één vers. Het volgende vers (v. 15 b en c der Vulgaat) luidt naar Gr.: ‘In de geliefde stad deed Hij Mij gelijkelijk rusten, en te Jerusalem is mijne heerschappij’. De zin van het geheel is: Toen de tabernakel door den tempel op Sion vervangen werd, verkreeg de Wijsheid in den tempel hare vaste woonplaats; zoo werd Jerusalem hare zetelstad, van waar hare heerschappij uitging.</note>.</verse>
<verse osisID="Sir.24.16"> En Ik schoot wortel onder een verheerlijkt volk, [en] in het erfdeel mijns Gods, zijn erfgoed<note n="2304">Deze plaats is duister en zeker niet ongerept. Lees naar Gr. met geringe verbetering: ‘in het (erf)deel Gods, in zijn erfgoed’. De Wijsheid schoot wortel in Israël, dat God zich tot erfgoed verkoos. Het toevoegsel der Vulgaat zegt hetzelfde. - Tot wat glorie de Wijsheid in Israël kwam, schilderen de 3 laatste verzen van tegenstrophe I in vergelijkingen, aan de prachtigste boomen van het land ontleend.</note> [, en in de volle vergadering der heiligen is mijn verblijf].</verse>
<verse osisID="Sir.24.17"> Als een ceder op den Libanon schoot Ik op, en een als cipres op den berg Sion<note n="2305">Bedoeld is het gebergte Hermon, dat naar Deut. IV 48 (zie de betreffende noot) ook Sion (Hebr. Sion, niet Tsion, zooals de naam van den bekenden berg te Jerusalem in 't Hebr. geschreven wordt) heette. Gr. heeft: ‘in het gebergte Aërmôn’.</note>.</verse>
<verse osisID="Sir.24.18"> Als een palm te Cades schoot Ik op, en als eene rozengaarde te Jericho<note n="2306">Te Cades, Gr.: ‘en aigialois’, d.i. aan de zeekust, zeker verschreven uit: ‘en Engadois’, te Engaddi (zie Jos. XV 62; I Reg. XXIV 1), waaruit het te Cades der Vulgaat (het in Genesis dikwerf genoemde Cades-barne) ontstond. Te Jericho. De streek van Jericho was en is nog rijk aan rozen.</note>.</verse>
<verse osisID="Sir.24.19"> Als een schoone olijfboom op de velden schoot Ik op en als een plataan aan het water [op de pleinen].</verse>
<verse osisID="Sir.24.20"> Gelijk<note n="2307">Aanhef van den beurtzang (zie noot 1).</note> kaneel en welriekende balsem verspreidde Ik geur, gelijk uitgelezen mirre verspreidde Ik zoeten reuk<note n="2308">De hier genoemde geurige specerijen pleegden in het dagelijksch en huiselijk leven te worden gebruikt.</note>,</verse>
<verse osisID="Sir.24.21"> [en] gelijk [storaks en] galbaan en nagelsteen en aloë en gelijk [ongebroken] wierook [heb Ik geur verspreid] in [mijne] tent [, en gelijk onvermengde balsem is mijn geur<note n="2309">Naar allen schijn moet v. 21 als volgt worden gelezen: ‘gelijk storaks en nagels teen en aloë, en gelijk ongebroken wierook in de tent’. Vermoedelijk heeft de dichter hier de geurige specerijen op het oog, uit welke het reukwerk moest worden vervaardigd voor het reukaltaar in den tabernakel. Zie Exod. XXX 34 met de betreffende noot. Ongebroken wierook (Hebr. lebonah toebah, d.i. natuurlijke wierook, zooals die uit den boom gevloeid en gestold is, volgens Dioscorides (de materia medica I 82) de beste. Mindere soorten werden gebroken of gemalen.</note>].</verse>
<verse osisID="Sir.24.22"> Ik breidde als een terpentijnboom mijne twijgen uit, en mijne twijgen waren heerlijk en liefelijk</verse>
<verse osisID="Sir.24.23"> Ik bracht als een wijnstok [zoeten] geur voort, en mijne bloesems leverden kostelijke en rijke vruchten.</verse>
<verse osisID="Sir.24.24"> [Ik ben de moeder der schoone liefde en der vreeze en der kennis en der heilige hoop<note n="2310">De zin dezer glosse is: De Wijsheid bewerkt, dat hare volgelingen, God en de goddelijke dingen liefhebben, God vreezen en eeren, tot de ware wijsheid komen en al hunne hoop op God stellen.</note>.</verse>
<verse osisID="Sir.24.25"> Bij Mij is de schoonheid van alle weg en waarheid, bij Mij alle hoop op leven en deugd.]</verse>
<verse osisID="Sir.24.26"> Komt tot Mij gij allen, die naar Mij haakt, en laat u verzadigen door mijne vruchten.</verse>
<verse osisID="Sir.24.27"> Want mijn geest is zoeter dan honig, en mijn bezit gaat honig en honigzeem te boven.</verse>
<verse osisID="Sir.24.28"> [Mijne gedachtenis blijft de geslachten der eeuwen door.]</verse>
<verse osisID="Sir.24.29"> Wie Mij eten, hebben nog honger; en wie Mij drinken, hebben nog dorst<note n="2311">Met nooit verminderde graagte verzadiegn zij zich aan Mij.</note>.</verse>
<verse osisID="Sir.24.30"> Wie naar Mij luistert, zal niet beschaamd worden<note n="2312">Omdat hij nooit zal zondigen.</note>; en wie naar Mij handelen, zullen niet zondigen.</verse>
<verse osisID="Sir.24.31"> [Wie Mij doen schijnen<note n="2313">Aan anderen leeren.</note>, zullen het eeuwige leven hebben].</verse>
<verse osisID="Sir.24.32"> Alles dat<note n="2314">Het eerste gedeelte van strophe II is in de Vulgaat (v. 32-37) ten gevolge van glossen, misvatting en verschrijving erg in het ongereede geraakt. Het luidt naar Gr., op één punt (v. 37 a) verbeterd: ‘Dat alles is (leert) het boek van het verbond van God, den Allerhoogste, de Wet, welke Moses ons oplegde als erfdeel voor de gemeenten van Jacob, zij (de Wet), welke (v. 35) vol is van wijsheid als de Phison en de Tiger in de dagen der nieuwe vruchten, welke (de Wet) overvloeit van inzicht als de Euphraat en als de Jordaan in de dagen van den oogst, welke tucht uitstort als de Nijl (Gr. heeft hôs phôs, als het licht. De vertaler verwisselde jeʽôr, de Nijl, zie Gen. XLI 1 en Exod. I 22, met ʼôr (licht). Syr. leest “Nehar”. andere naam voor Nijl) en als de Gehon in de dagen der wijnlezing’. De wet van Moses wordt hier dus, wat haar rijkdom aan wijsheid en tucht betreft, vergeleken met de vier Paradijs-stroomen en met den Jordaan en den Nijl op den tijd dat zij het meeste water hebben. De voornaamste vergissing van den Latijnschen vertaler is deze, dat hij nomon hon (v. 33 a) (de wet, welke) verkeerdelijk las als nomon en zich zoo genoopt zag het vers van een bijzin te maken tot een hoofdzin. Een tweede vergissing was, dat hij in v. 37 hôs phôs (1ste naamval) weergaf met sicut lucem (4de naamval). Van de verschillende, ten deele zinstorende, glossen is de meest hinderlijke die van v. 34. Wil men haar een behoorlijken zin geven, dan moet men, gelijk in onze vertaling, promissiones (v. 33 b) bij v. 34 trekken. De plaats, welke, blijkbaar op II Reg. VII 12, 13 (vgl. Ps. LXXXVIII 30) slaat, kenmerkt zich duidelijk als glosse doordat zij zich aansluit aan den reeds bedorven tekst van v. 33 en het nauwe verband tusechen dit en v. 35 verbreekt. Zij is wellicht van christelijken oorsprong.</note> (leert) het boek van [het leven en] het verbond des Allerhoogsten [en de kennis der waarheid].</verse>
<verse osisID="Sir.24.33"> De wet [werd] gegeven door Moses [in de voorschriften der ge- rechtigheid en] als erfgoed voor het huis Jacob. [En beloften voor Israël</verse>
<verse osisID="Sir.24.34"> heeft Hij gegeven aan David, zijnen dienstknecht, dat Hij uit hem zou wekken den oppermachtigen Koning, die op den troon der heerlijkheid zou zitten in eeuwigheid].</verse>
<verse osisID="Sir.24.35"> (De wet,) die vol is van wijsheid gelijk de Phison, en gelijk de Tiger in de dagen der nieuwe vruchten,</verse>
<verse osisID="Sir.24.36"> die overvloeit van kennis gelijk de Euphraat, die wast als de Jordaan-in den oogsttijd,</verse>
<verse osisID="Sir.24.37"> die beleering brengt als licht, en hulp verleent gelijk de Gehon in de dagen der wijnlezing.</verse>
<verse osisID="Sir.24.38"> Die haar volkomen kent, Hij is de Eerste, en een zwakker dan Hij zal haar niet doorgronden<note n="2315">Naar Gr. en Syr.: ‘Niet volbrengt het de eerste, Haar (de Wijsheid in de Wet besloten) te kennen, en zoo (ook) doorgrondt de laatste Haar niet’, d.i. wie het eerst begonnen is Haar te doorgronden, bereikte zijn doel evenmin als wie dit het laatst zal beproeven. Vgl. Bar. III 32; Job. XXVIII 21. De Latijnsche vertaler las verkeerdelijk hos (die) voor ‘oy’ (niet). Infirmior in de Vulgaat is verschreven uit ‘infimior’ (de onderste, de laatste). Men verklaart den tekst der Vulgaat in dien zin, dat alleen God (de Eerste) de Wijsheid volkomen doorgrondt, het zwakke schepsel niet.</note>.</verse>
<verse osisID="Sir.24.39"> Want voller dan de zee is haar zin, en haar raadsbesluit (voller) dan de groote afgrond<note n="2316">Het voorzetsel a (ab) beantwoordt aan Hebr. min (prae). De groote afgrond is de peillooze kolk, dien de Hebreeuwen onder de aarde gelegen dachten, en waaruit volgens hen het water van zee, rivieren en bronnen voortkwam. Vgl. v. 39 wat den zin betreft met Rom. XI 33-35.</note>.</verse>
<verse osisID="Sir.24.40"> [Ik, de Wijsheid, goot stroomen uit<note n="2317">Aanhef van tegenstrophe II. Naar den gezuiverden tekst spreekt hier niet meer de Wijsheid, maar Sirachzoon, die in dichterlijke taal verhaalt hoe hij er toe kwam wijsheid te verkondigen, en hoe hij zich gedwongen gevoelt nog meer lessen van wijsheid mede te deelen. Naar Gr. luiden v. 40-42: ‘En (ook) ik ben als een tak uit een rivier en als een kanaal uitgegaan naar een paradijs. Ik zeide: Ik zal besproeien mijnen tuin en drenken mijn bed’. In verband met het voorafgaande wil dit zeggen: Ik, de dichter, die mij heb toegelegd op de ondoorgrondelijke en onuitputtelijke wijsheid (v. 38, 39), ook ik ben als de mannen van het verleden met de door mij verworven wijsheid uitgegaan om mijn volk (mijnen tuin, mijn bed) te onderrichten, gelijk een arm of kanaal zich afscheidt van een stroom om een tuin te besproeien. In de Vulgaat zijn van v. 41 a drie verschillende lezingen vereenigd, waarvan de eerste vermoedelijk in gr. luidde: ‘egô sophia ôrêxa potamoys’, d.i. in het Latijn: ego sapientia effodi flumina; van ‘effodi’ (ik groef uit), wat geen zin geeft, maakte de vertaler of een afschrijver ‘effudi’. Zoo kwam sapientia als onderwerp in den tekst, wat aanleiding gaf, dat de strophe in haar geheel in een zelfden zin (zie v. 40 en 41) gewijzigd werd. Van in paradisum werd nu ook noodzakelijk ‘de paradiso’.</note>.</verse>
<verse osisID="Sir.24.41"> Ik, als de waterrijke arm van een stroom,] Ik, als een kanaal uit eene rivier en als eene waterleiding, Ik ben uitgegaan van het Paradijs.</verse>
<verse osisID="Sir.24.42"> Ik zeide: Ik zal mijnen tuin [van plantingen] besproeien, en [de vruchten van] mijn veld zal Ik drenken.</verse>
<verse osisID="Sir.24.43"> En zie, mijn kanaal vloeide rijkelijk, en mijn stroom werd gelijk aan eene zee<note n="2318">Dat dit de zin is der Vulgaat blijkt uit Gr. (woordelijk): ‘En zie, het kanaal werd mij tot een stroom, en mijn stroom werd tot eene zee’. De leering, welke ik putte uit de Wet, nam in overstelpende mate toe.</note>.</verse>
<verse osisID="Sir.24.44"> Want beleering straal Ik uit als het morgenrood [voor allen], en Ik zal haar verkondigen tot in de verte<note n="2319">‘Gr.: Nog (meer) leering zal ik als het morgenrood uitstralen, en ik zal het uitzeggen in de breedte (uitvoerig verkondigen). Dit laatste werkt v. 45 (eene glosse) verder uit.</note>.</verse>
<verse osisID="Sir.24.45"> [Ik zal alle diepten der aarde doordringen en alle slapenden bezoeken<note n="2320">De glossator schijnt hier te zinspelen op de verheerlijking der groote vaderen (XLIV-L), die in de diepten der aarde, d.i. in hunne graven, slapen of rusten.</note>, en Ik zal allen, die op den; Heer hopen, verlichten.</verse>
<verse osisID="Sir.24.46"> Nog meer beleering zal Ik uitgieten als eene profetie, en Ik zal haar achterlaten [aan wie wijsheid zoeken,; en Ik zal niet ophouden haar te verkondigen aan hunne nakomelingschap] tot in de [heilige] eeuwigheid<note n="2321">Naar Gr.: ‘Nog (meer) onderrichting zal ik uitgieten als eene profetie d.i. gelijk een door Gods geest gedreven profeet zijne voorspelling, en haar achterlaten voor de geslachten der eeuwen’ (de toekomstige geslachten). Wat de Vulgaat hier meer heeft is ten deele glosse, ten deele tweede vertaling van v. 47 b.</note>.</verse>
<verse osisID="Sir.24.47"> Ziet hoe ik arbeidde niet voor mij alleen, maar voor allen, die waarheid zoeken<note n="2322">Gr.: ‘die haar (beleering, v. 46 a) zoeken’.</note>.</verse>

</chapter>

<chapter osisID="Sir.25"> 
<title type="chapter">Hoofdstuk XXV.</title><p>Drie soorten van goede dingen en drie soorten van dwazen. Lof van de wijsheid, die zich aan grijsheid paart (v. 1-.8 Boven negen goede dingen valt de vreeze des Heeren te prijzen (v. 9-.16 Hoe verderfelijk booze vrouwen zijn (v. 17-.36</p>


<verse osisID="Sir.25.1"> In drie dingen vindt mijn geest behagen, en zij vinden bijval bij God en menschen<note n="2323">De nieuwe reeks van onderrichgen, welke Sirachzoon volgens XXIV 46 nog zou geven, opent hij met eene lofprijzing van de onderlinge liefde tusschen broeders (stamgenooten), buren of vrienden en gehuwden, en met de veroordeeling van 3 soorten van dwazen. De veroordeeling der dwaze grijsaards geeft hem aanleiding de wijze grijsaards te prijzen (v. 1-8).</note>:</verse>
<verse osisID="Sir.25.2"> eendracht onder broeders en liefde onder buren en man en vrouw, die eensgezind zijn.</verse>
<verse osisID="Sir.25.3"> Van drieërlei menschen heeft mijne ziel een afschuw, en ten zeerste erger ik mij aan hun leven:</verse>
<verse osisID="Sir.25.4"> van een trotschen arme, van een leugenachtigen rijke, van een dwazen<note n="2324">Gr.: ‘overspeligen’. Aan een arme, die op de hulp van anderen is aangewezen, voegt in het geheel geene trotschheid; aan een rijke, die niet gelijk de arme soms reden meent te hebben om te liegen, geene leugenachtigheid; aan een grijsaard, die reeds lang zijn hartstocht had moeten leeren beteugelen, geen overspel.</note> en onverstandigen grijsaard.</verse>
<verse osisID="Sir.25.5"> Wat gij in uwe jeugd niet verzameld hebt, hoe wilt gij het in uw ouderdom vinden?</verse>
<verse osisID="Sir.25.6"> Hoe schoon staat aan grijze haren inzicht, en aan ouderen verstand van raadgeving!</verse>
<verse osisID="Sir.25.7"> Hoe schoon staat aan bejaarden wijsheid, en aan aanzienlijken inzicht en overleg<note n="2325">Mogelijk is v. 7 herhaling van v. 6 in andere lezing.</note>!</verse>
<verse osisID="Sir.25.8"> Eene kroon voor grijsaards is rijke ervaring, en hunne eere is de vreeze Gods.</verse>
<verse osisID="Sir.25.9"> Negen dingen, tegen welke geen hart bedenking heeft, prijs ik, en het tiende verkondig ik met mijne tong [aan de menschen]<note n="2326">Onder insuspicabilia cordis verstaan sommigen overeenkomstig onze vertaling dat, waar niemands hart iets tegen heeft, maar wat ieder in tegendeel gaarne ziet; anderen hetgeen eens menschen hart zelden overkomt. Maar noch het een noch het ander wordt door de woorden duidelijk uitgedrukt. Naar Gr. luidt de plaats beter: ‘Negen dingen, die mij in den zin komen (hyponoêmata), prijs ik in mijn hart, maar het tiende noem (prijs) ik met de tong’. Het tiende is (v. 13 b) de vreeze des Heeren, zoo juist v. 8 als de eere der grijsaards geprezen. In plaats van negen dingen sommen intusschen zoowel de Grieksche en de Latijnsche (v. 10-13 a) alsook de Syrische tekst er slechts acht op. Maar de Hebreeuwsche tekst, die van een gedeelte van dit hoofdstuk teruggevonden werd, maakt het mogelijk het onbrekende aan te vullen. Zoo men het uitgevallen halfvers inlascht, blijkt dat van de negen dingen de eerste acht telkens twee aan twee tot één vers zijn aaneengevoegd. Het negende, het beste en hoogste in de reeks, wordt dan (v. 13 a) als minder geplaatst tegenover de vreeze des Heeren (v. 13 b).</note>:</verse>
<verse osisID="Sir.25.10"> eenen mensch, die vreugde beleeft aan zijne kinderen; hem, die bij leven den ondergang zijner vijanden ziet<note n="2327">Vermoedelijk begon v. 10 oorspronkelijk gelijk de drie volgende met Gelukkig hij.</note>.</verse>
<verse osisID="Sir.25.11"> Gelukkig hij, die met eene verstandige vrouw samenwoont<note n="2328">Vs. 11 is blijkens een verminkt fragment van Hebr. in alle vertalingen onvolledig. Het moet uit 2 volledige (tweeledige) verzen hebben bestaan en zal geluid hebben (wat daarvan in Hebr. behouden bleef, is door den druk onderscheiden): ‘Gelukkig hij, die verwierf eene vrouw van verstand, en die niet ploegt met rund en ezel te gelijk. Gelukkig hij, dien zijne tong niet ten val brengt, en die niet dient eenen geringere dan hij’. In het Hebr. staan de verminkte verzen in omgekeerde volgorde. De woorden ploegt met rund slaan zeker op Deut. XXII 10 (vgl. Lev. XIX 19) en zijn met behulp dier plaats aangevuld. De zin van het herstelde halfvers schijnt: Gelukkig wie niet naast zijne huisvrouw eene bijvrouw heeft, of: Gelukkig wie niet met Joden en heidenen behoeft om te gaan. Vgl. II Cor. VI 14. Is dit de zin, dan heeft de kleinzoon van den schrijver wel opzettelijk de zinsnede niet in zijne vertaling opgenomen, omdat zijne lezers onder de heidenen woonden.</note>, en die niet door zijne tong ten val komt, en die geen knecht is van wie zijner onwaardig zijn.</verse>
<verse osisID="Sir.25.12"> Gelukkig hij, die een [waren] vriend<note n="2329">Gr. heeft: ‘wie inzicht vond’, wel niet de oorspronkelijke lezing, aangezien van inzicht of wijsheid in v. 13 sprake is.</note> vond, en die [wat recht is] spreekt voor een oor, dat luistert.</verse>
<verse osisID="Sir.25.13"> Hoe groot is hij, die wijsheid [en wetenschap] vond! Maar hij staat niet boven hem, die den Heer vreest<note n="2330">Onder wijsheid zal men hier te verstaan hebben profane kennis en wetenschap, zeker een groot goed, maar toch niet gelijk aan de ware en hoogste wijsheid, die in de vreeze des Heeren bestaat. Deze wordt v. 14-16 nog verder geprezen.</note>.</verse>
<verse osisID="Sir.25.14"> De vreeze Gods gaat alles te boven.</verse>
<verse osisID="Sir.25.15"> [Gelukkig de mensch, wien het gegeven werd, de vreeze Gods te bezitten]. Wie haar bezit, met wien is hij te vergelijken?</verse>
<verse osisID="Sir.25.16"> [De vreeze Gods is het begin der liefde tot Hem; doch een begin van geloof moet daarmede vereenigd zijn<note n="2331">Vs. 16 komt wel is waar niet in Gr. voor, maar staat toch in één Grieksch handschrift, waar de 2de vershelft luidt: ‘doch het geloof (is) het begin van de vereeniging met Hem’. Wie niet in God gelooft, kan Hem ook niet vreezen en liefhebben. De lezing der Vulgaat berust op verschrijving van dien tekst. - Er volgt v. 17 - XXVI 24 eene verhandeling over de kwade en de goede vrouw. Ten onrechte verwijt men op grond van deze den schrijver verachting en afkeer van de vrouwen. Wel hekelt hij zeer scherp de kwade vrouw, maar de goede prijst hij ook zoo hier als elders uitbundig.</note>.]</verse>
<verse osisID="Sir.25.17"> Volheid der kwelling is leed des harten, maar volheid der ellende is de boosaardigheid der vrouw<note n="2332">Naar Hebr.: ‘Elken slag, maar geen, die het hart treft; alle ellende, maar geene met de vrouw’. De vierde naamval in Gr. eischt, dat men de twee voorzinnen in gedachten aanvult met een werkwoord als ‘Verdraag’.</note>.</verse>
<verse osisID="Sir.25.18"> [En welke kwelling men ook doorsta, doch niet de kwelling des harten;</verse>
<verse osisID="Sir.25.19"> en welke boosaardigheid ook, doch niet de boosaardigheid der vrouw<note n="2333">Vs. 18 en 19 zijn herhaling van v. 17 naar andere lezing.</note>;</verse>
<verse osisID="Sir.25.20"> [en] wat tegenkanting ook, doch niet de tegenkanting van haters;</verse>
<verse osisID="Sir.25.21"> en welke wraak ook, doch niet de wraak van vijanden<note n="2334">Het slot zoowel van v. 20 als van v. 21 geeft de oorspronkelijke lezing zeker niet juist weder. Het zinverband eischt voor haters en vijanden het begrip ‘booze vrouw’; wellicht stond voor haters ‘eene arglistige’, voor vijanden ‘eene wraakzuchtige’ (vrouw). Ook aan het einde van v. 23 a heeft Gr. van een vijand (echthroy), waar de Vulgaat terecht mulieris leest.</note>.</verse>
<verse osisID="Sir.25.22"> Geen kop is verderfelijker dan de kop eener slang<note n="2335">Lees voor kop beide keer ‘venijn’; de Grieksche vertaler vertolkte het Hebr. rosj, dat ‘kop’, maar ook ‘venijn’ beteekent, verkeerdelijk met het eerstgenoemde.</note>;</verse>
<verse osisID="Sir.25.23"> en geen gramschap heviger dan de gramschap eener vrouw. Samen te zijn met leeuw of draak is verlokkelijker dan saam te wonen met een boosaardig wijf.</verse>
<verse osisID="Sir.25.24"> De boosaardigheid eener vrouw misvormt haar gelaat [en maakt haar gezicht duister als van een beer] en geeft het een uitzien als van een rouwzak<note n="2336">Naar Hebr., zeker oorspronkelijk: ‘De boosheid der vrouw misvormt het gelaat van den man, en maakt zijn aangezicht duister als van een beer’. De Vulgaat vereenigt weder van v. 24 b twee lezingen, van welke de eerste oorspronkelijker is dan die van Gr.</note>. Te midden zijner buren</verse>
<verse osisID="Sir.25.25"> steent haar man, en hij luistert en verzucht in stilte<note n="2337">Naar Hebr. vermoedelijk te lezen: ‘Te midden zijner vrienden zit haar man, en zonder dat hij reden heeft (d.i. zonder dat zijn gezelschap hem daartoe reden geeft), zucht hij’. De Vulgaat zegt dat de man, al luisterend naar de gesprekken zijner vrienden, met zijne gedachten daar niet bij is, maar zuchtend denkt aan zijne huiselijke ellende.</note>.</verse>
<verse osisID="Sir.25.26"> Gering is alle boosaardigheid tegen de boosaardigheid eener vrouw; het lot der zondaren valle haar ten deel.</verse>
<verse osisID="Sir.25.27"> Als een zandige opgang voor de voeten van een oude, zoo is eene babbelzieke vrouw voor een rustminnenden man.</verse>
<verse osisID="Sir.25.28"> Zie niet op de schoonheid eener vrouw, en begeer geene vrouw ter wille der schoonheid<note n="2338">Naar de Vulgaat en Gr. zegt v. 28 b ongeveer hetzelfde als v. 28 a. Volgens Hebr. echter zal de plaats moeten luiden: ‘Val niet in de macht van de schoonheid eener vrouw, en dat wat zij heeft, begeer het niet’.</note>.</verse>
<verse osisID="Sir.25.29"> [Der vrouwe] gramschap en oneerbiedigheid en smaad zijn groot.</verse>
<verse osisID="Sir.25.30"> Als de vrouw de heerschappij heeft, dan werkt zij haren man tegen<note n="2339">Tusschen v. 29 en 80, één vers, ontbreekt in de Vulgaat geheel het vereischte verband. Lees naar Hebr., met behulp van Gr. aangevuld: ‘Smadelijke dienstbaarheid en groote schande brengt eene vrouw, die het onderhoud van haren man levert’. Daarom is het zoo gevaarlijk eene vrouw te huwen om haar geld.</note>.</verse>
<verse osisID="Sir.25.31"> Een bedrukt gemoed en een bedroefd gelaat en leed des harten veroorzaakt eene boosaardige vrouw.</verse>
<verse osisID="Sir.25.32"> Slappe handen en knikkende knieën veroorzaakt eene vrouw, welke haren man niet gelukkig maakt<note n="2340">Eene vrouw, die het geluk van haren man niet behartigt, slaat hem als met lamheid.</note>.</verse>
<verse osisID="Sir.25.33"> Van eene vrouw is de zonde uitgegaan, en om harentwille sterven wij allen.</verse>
<verse osisID="Sir.25.34"> Geef aan [uw] water geen uitweg [zelfs geen kleinen], en aan eene boosaardige vrouw geene vrijheid<note n="2341">Gelijk water, dat een uitweg krijgt, zich uitstort en wegvloeit, zoo stort eene booze vrouw, zoo zij verlof krijgt tot uitgaan en praten, al de boosheid haars harten uit.</note> [om uit te gaan].</verse>
<verse osisID="Sir.25.35"> Zoo zij niet wandelt aan uwe; hand, [dan zal zij u te schande maken voor het aangezicht uwer vijanden.]</verse>
<verse osisID="Sir.25.36"> Scheid haar af van uw vleesch [, opdat zij u niet gestadig misbruike<note n="2342">Met v. 35 a vormt v. 36 a in Gr. één vers, waarvan de zin is: Wil uwe vrouw u volstrekt niet gehoorzamen, maak dan van uw recht om haar met een scheidbrief heen te zenden gebruik. Opdat zij niet enz., d.i. opdat zij van uw geduld geen misbruik make om u geheel onder den voet te krijgen. - Zijne hekeling van de booze vrouwen onderbreekt de schrijver XXVI 1-4 met eene korte lofprijzing der goede.</note>].</verse>

</chapter>

<chapter osisID="Sir.26"> 
<title type="chapter">Hoofdstuk XXVI.</title><p>Goede vrouwen en slechte vrouwen, vervolg (v. 1-.24 Ongerechtigheid en de gevaren van den handel (v. 25-.28</p>


<verse osisID="Sir.26.1"> Gelukkig is de man eener goede vrouw; want het getal zijner jaren verdubbelt zich<note n="2343">Vgl. Prov. XII 4.</note>.</verse>
<verse osisID="Sir.26.2"> Eene wakkere vrouw bereidt vreugde aan haren man, en de jaren zijns levens vervult zij met vrede.</verse>
<verse osisID="Sir.26.3"> Een heerlijk lot is eene goede vrouw; als lot voor de godvreezenden wordt zij [den man om zijne goede werken] gegeven<note n="2344">Zie Prov. XIX 14 met de betreffende noot.</note>.</verse>
<verse osisID="Sir.26.4"> En of men rijk of arm is, het hart is tevreden, en te allen tijde is vroolijk zulker gelaat.</verse>
<verse osisID="Sir.26.5"> Voor drie dingen is beducht mijn hart, en voor het vierde ontstelt mijn aangezicht<note n="2345">Dit vers leidt de vernieuwde hekeling der booze vrouw in; zij is het vierde kwaad, dat de schrijver meer ducht dan de drie andere booze dingen.</note>:</verse>
<verse osisID="Sir.26.6"> voor opspraak in de stad, en voor samenscholing van het volk,</verse>
<verse osisID="Sir.26.7"> voor<note n="2346">Gr. beter: ‘en voor....’.</note> valsche beschuldiging; onverdraaglijker dan de dood is dit alles.</verse>
<verse osisID="Sir.26.8"> Harteleed en kommer is eene jaloersche vrouw.</verse>
<verse osisID="Sir.26.9"> Bij eene [jaloersche] vrouw is de tong eene geeselroede, jegens allen mededeelzaam<note n="2347">Naar Gr. luiden v. 8 en 9, één vers: ‘Harteleed en kommer is eene vrouw, ijverzuchtig op eene vrouw, en de geesdroede der tong is aan alle gemeen’ (epikoinônoysa). Vrouwen, die op andere vrouwen jaloersch zijn, veroorzaken veel leed; want zij hebben allen kwade tongen. In de Vulgaat werd in muliere uit v. 8 naar v. 9 a verschoven, wat de bijvoeging van zelotypa en eene minder juiste vertaling van epikoinônoysa ten gevolge had. Men verstaat v. 9 naar de Vulgaat in dien zin, dat de mond eener ijverzuchtige vrouw van datgene overloopt, waarvan haar hart vol is.</note>.</verse>
<verse osisID="Sir.26.10"> Als een runderspan, dat kreupel is, zoo ook is eene boosaardige vrouw; wie haar heeft, is als wie een scorpioen aangrijpt<note n="2348">Dat kreupel is. Aan quod movetur beantwoordt Gr. ‘saleyomenon’, wat ‘slingerend’ beteekent en, van een runderspan gebezigd, bezwaarlijk anders dan in den aangegeven zin kan verstaan worden. Het beeld is dan ook volkomen juist. Eene kwade huisvrouw is voor het huishonden even ongeschikt als een kreupel runderspan voor het trekken. De tweede vershelft bevat volgens alle teksten, maar tegen de gewoonte van den schrijver in, een geheel nieuw beeld: de booze vrouw is gevaarlijk als een scorpioen, terwijl wij veeleer, naar de vaste gewoonte van den schrijver, eene verduidelijking der gebezigde vergelijking zouden verwachten. Vermoedelijk las of begreep de Grieksche vertaler de plaats verkeerd. Het Hebr. woord ʽakrab (scorpioen) kan gemakkelijk verwisseld worden met een vorm van het werkwoord ‘ʽakar’, dat in het Piël ‘lam maken’ beteekent en juist van het kreupelmaken van trekdieren febezigd wordt; zie Gen. XLIX 6; Jos. II 6, 9; II Reg. VIII 4; I Par, XVIII 4. Vermoedelijk luidde daarom v. 10 naar den onbedorven grondtekst: ‘Een kreupel runderspan (is) eene booze vrouw; en die het (te weten het runderspan) ving, verlamde het’. Wie het ving is dan een vijand van den eigenaar, die de grazende trekdieren opving en hun de pezen der achterpooten doorsneed. Het zoo verbeterde vers stemt, wat zijn bouw betreft, volkomen overeen met XXII 1 en 2 en andere verzen, waarvan de eerste helft eene vergelijking bevat.</note>.</verse>
<verse osisID="Sir.26.11"> Eene dronken vrouw is hevige toorn, en haar smaad [en schande] blijft niet bedekt<note n="2349">Hevige toorn, d.i. eene zware straf (beproeving) van God. Naar Gr. luidt het 2do verslid: ‘en hare schande (euphemistisch gezegd) houdt zij niet gedekt’.</note>.</verse>
<verse osisID="Sir.26.12"> De wulpschheid eener vrouw, aan het opheffen harer oogen en aan hare wenkbrauwen erkent men haar<note n="2350">Dit vers leidt de vermaning (v. 12-15, in Gr. 5 verzen) in, om op dochters, die niet ingetogen zijn, een bijzonder wakend oog te houden. Haar gebrek aan ingetogenheid verraadt zich in hare blikken.</note>.</verse>
<verse osisID="Sir.26.13"> Op eene dochter, welke niet ingetogen is, vestig (uwe) waakzaamheid, opdat zij geene gelegenheid vinde zich aan haar hartstocht over te geven.</verse>
<verse osisID="Sir.26.14"> Voor [alle] onbeschaamdheid harer blikken wees op uwe hoede, en verwonder u niet, zoo zij niet om u geeft<note n="2351">Naar Gr. luidt v. 14: ‘Waak over (haar) schaamteloos oog, en verwonder u niet, zoo zij tegen u zondigt’.</note>.</verse>
<verse osisID="Sir.26.15"> Als een dorstig reiziger opent zij [bij de bron] den mond en drinkt van elk nabijzijnd water en zet zich neder bij elken tentpaal en maakt voor [elken] pijl den koker open [, totdat zij niet meer kan<note n="2352">Na deze drastische schildering der vrouw in hare grootste ontaarding besluit de schrijver v. 16-24 (in Gr. 6 verzen) zijne verhandeling over de vrouwen met eene geestdriftige en dichterlijke verheerlijking der goede vrouw.</note>].</verse>
<verse osisID="Sir.26.16"> De bekoorlijkheid eener [nijvere] vrouw verblijdt haren man en geeft merg aan zijn gebeente<note n="2353">In de Vulgaat worden v. 16-18 bijeenhoorende vershelften van elkander gescheiden. Lees naar Gr.: ‘De bekoorlijkheid eener vrouw verblijdt haren man, en hare tucht geeft merg aan zijn gebeente. Eene gave des Heeren is eene zwijgzame vrouw, en er is niets wat’ enz.</note>.</verse>
<verse osisID="Sir.26.17"> Hare tucht is eene gave Gods.</verse>
<verse osisID="Sir.26.18"> Eene [verstandige en] zwijgzame vrouw - er is niets wat opweegt tegen (hare) welopgevoede ziel.</verse>
<verse osisID="Sir.26.19"> Gunst boven gunst is eene [heilige en] zedige vrouw;</verse>
<verse osisID="Sir.26.20"> en geene schatting is hoog genoeg voor eene kuische ziel.</verse>
<verse osisID="Sir.26.21"> Gelijk [voor de wereld] de opgaande zon aan Gods hemel, zoo is de schoonheid eener goede vrouw ten sieraad van haar huis.</verse>
<verse osisID="Sir.26.22"> Gelijk de lamp straalt op den heiligen luchter, zoo is de liefelijkheid van haar gelaat op den rijpen leeftijd<note n="2354">Gr.: ‘zoo is schoonheid van gelaat op (bij) eene statige leest’. Het Gr. hêlikia wordt ook Luc. XIX 3 van ‘gestalte’ gebezigd. Eene schoone vrouw wordt hier vergeleken met den kandelaar in den tempel (zie Exod. XXV 31 volg.); hare statige gestalte niet den kandelaar zelf, de schoonheid van haar gelaat met de lampen.</note>.</verse>
<verse osisID="Sir.26.23"> Als gouden zuilen op zilveren voetstukken, zoo staan vast de voeten eener standvastige [vrouw] op hare voetzolen<note n="2355">Gr.: ‘zoo de schoone voeten op de voetzolen eener welgevormde’.</note>.</verse>
<verse osisID="Sir.26.24"> [Gelijk grondslagen, onvergankelijk op eene sterke rots, zoo zijn de geboden Gods in het hart eener heilige vrouw<note n="2356">Deze glosse brengt de vergelijking van v. 23 over op zedelijk gebied. Met v. 25 begint een nieuw onderwerp: verschillende zonden en hare gevolgen. Na vooropgesteld te hebben dat Gods wraakgericht allen treft, die tot zonde vervallen (v. 26, 27), behandelt de schrijver eerst (v. 28 - XXVII 3) de zonden, tot welke de handeldrijvenden lichtelijk komen.</note>.]</verse>
<verse osisID="Sir.26.25"> Over twee dingen bedroeft zich mijn hart, en over het derde ontbrand ik in toorn:</verse>
<verse osisID="Sir.26.26"> over een krijgsman, die in armoede versmacht, en over een verstandig man, die in minachting is,</verse>
<verse osisID="Sir.26.27"> en over hem, die van de gerechtigheid overloopt naar de zonde. Dien houdt God bereid voor het zwaard.</verse>
<verse osisID="Sir.26.28"> [Twee levenswegen schijnen mij moeilijk en gevaarlijk<note n="2357">Deze zinsnede is niet oorspronkelijk, ook omdat zij het vers drieledig maakt.</note>.] Bezwaarlijk blijft een koopman vrij van tekortkoming, en een kramer zal zich niet rein houden van zonden [der lippen<note n="2358">Met negotians, Gr. emporos, is de groothandelaar, met caupo de kleinhandelaar, de kramer op straat, meestal ook tapper, bedoeld.</note>].</verse>

</chapter>

<chapter osisID="Sir.27"> 
<title type="chapter">Hoofdstuk XXVII.</title><p>Gevaren van den handel, vervolg (v. 1-.3 Verschillende ongerechtigheden en hare kenmerken (v. 4-.16 Bewaar de u door een vriend toevertrouwde geheimen (v. 17-.24 Veroordeeling van vleiers en arglistigen (v. 25-.32 Wraakzucht (v. .33</p>


<verse osisID="Sir.27.1"> Uit behoeftigheid zondigen velen; en wie poogt rijk te worden wendt zijn oog af<note n="2359">Uit behoeftigheid, Gr.: ‘vanwege het onverschillige’ (charin adiaphoroy), dat, indien echt, in stoïcijnschen zin met minachting gezegd is van het aardsche goed, hetwelk niet waard is dat men daarvoor zijne gerechtigheid opoffert. Vermoedelijk echter is de oorspronkelijke lezing van Gr. ‘charin diaphoroy’, d.w.z. vanwege voordeel of geld. Wendt zijn oog af, van God en zijn gebod.</note>.</verse>
<verse osisID="Sir.27.2"> Gelijk tusschen de steenvoegen een nagel wordt gedreven, zoo ook dringt zich tusschen verkoop en koop de zonde in<note n="2360">Vgl. Prov. XX 14. Het vers schijnt niet ongerept; er ontbreekt het juiste punt van vergelijking. Zeker las de Grieksche vertaler verkeerdelijk ‘chêtʿ’ (zonde) voor chotê (zondaar). Gelijk een nagel, in de voeg gedreven, bekneld raakt tusschen de steenen, zoo raakt de zondaar (de oneerlijke), die handel drijft, bekneld tusschen den verkoop, d.i. den te hoogen prijs, voor welken hij iets wil verkoopen, en den koop, d.i. den prijs, voor welken hij het kocht. Hij maakt eene onrechtvaardige winst en wordt zoo de gevangene der onrechtvaardigheid. In hetgeen v. 4-16 volgt worden de voorafgaande gedachten naar verschillende zijden verder uitgesponnen.</note>.</verse>
<verse osisID="Sir.27.3"> [Verdelgd zal worden met den zondaar de zonde<note n="2361">Dit is tweede, geheele mislukte, vertaling van het slot van v. 2 (Gr.): ‘syntribêsetai hamartia’, d.i. woordelijk: de zonde wordt saamgeperst. Door de verkeerde vertolking: ‘de zonde wordt mede verdelgd’ werd het toevoegsel met den zondaar veroorzaakt.</note>.]</verse>
<verse osisID="Sir.27.4"> Houdt gij u niet beslist in de vreeze des Heeren, dan zal uw huis spoedig te gronde gaan<note n="2362">Gr. heeft voor gij u en uw terecht: ‘hij zich’ en ‘zijn’.</note>.</verse>
<verse osisID="Sir.27.5"> Gelijk door het schudden der zeef het kaf achterblijft, zoo bij 's menschen wikken en wegen de aarzeling<note n="2363">Naar Gr.: ‘Bij het schudden der zeef blijft het kaf achter; evenzoo het slechte (eigenlijk: de uitwerpselen) eens menschen bij zijn (sluw) overleg’ (en logismôi). Dit en logismôi wordt v. 6 b in Gr. herhaald, en daar beantwoordt logismos aan chisjsjabôn van het behouden fragment van Hebr. Chisjsjabôn komt, afgezien van II Par. XXVI 15, waar het een belegeringswerktuig beteekent, alleen nog Eccles. VII 29 voor in de beteekenis van sluwheid, listige en zondige vondst. In verband met het voorafgaande wil ons dus vers zeggen: Gelijk bij het schudden der zeef het kaf achterblijft en goed zichtbaar wordt, zoo openbaart zich de verwerpelijke gezindheid eens koopmans, wanneer hij bij zijn handel slinksche streken bezigt. De Vulgaat geeft zeker niet de lezing van Gr., maar die van gr. weder. Aporia is een zuiver Grieksch naamwoord, dat ‘aarzeling’ of ‘radeloosheid’ beteekent. Men kan het vers naar de Vulgaat in dien zin verstaan, dat wie de vreeze des Heeren derft, de bekoringen niet terstond afwijst, maar, er op ingaande, aan het slingeren raakt, met het gevolg, dat hij op het beslissende oogenblik aarzelt, d.i. in gebreke blijft, het goede te doen.</note>.</verse>
<verse osisID="Sir.27.6"> De oven beproeft het vaatwerk van den pottenbakker; en de beproeving [der wederwaardigheden] de rechtvaardige menschen.</verse>
<verse osisID="Sir.27.7"> Gelijk het kweeken van een boom zijne vrucht doet kennen, zoo openbaart het woord de gedachten van eens menschen hart<note n="2364">Van v. 6 en 7 is de grondtekst als glosse in een der handschriften achter VI 22 behouden, maar niet geheel ongerept. Men zal v. 6 en 7 naar Hebr. (met geringe verbetering) en v. 8 naar Gr. aldus moeten lezen: ‘Het vaatwerk van den pottenbakker (is) naar het branden in den oven; en het begeeren (oe-kamah, zie Ps. LXII (Hebr. LXIII) 2, een alleen nog daar voorkomend werkwoord, voor “oe-kemahoe”, d.i. en gelijk dit) van den mensch naar zijn sluw overleg. Naar den arbeid van den boom (is) zijne vrucht; evenzoo het sluw overleg naar de gezindheid van elkeen. Vóór het (zijn) sluw overleg prijs geen man; want dat is de proefsteen der menschen’. De zin schijnt niet twijfelachtig: Gelijk de deugdelijkheid of ondeugdelijkheid van aardewerk beoordeeld wordt naar de wijze, waarop het gebakken is, zoo de eerlijke of oneerlijke inborst van een koopman naar het al of niet bezigen van bedriegelijke middelen. En naar gelang een boom werkt, d.i. goed of niet goed groeit en zich ontwikkelt (of wellicht: naar gelang een boom goed of niet goed verzorgd wordt), ook zijne vruchten goed of niet goed zijn; zoo kan men ook de goede of kwade gezindheid eens menschen (koopmans) erkennen, naar gelang hij al of niet tot slimme praktijken zijne toevlucht neemt. Prijs dus niemand, alvorens gij weet of hij listig overleg pleegt; want dat is de ware proefsteen. Men kan v. 7 en 8 naar de Vulgaat, in aansluiting aan v. 6 (zie slot van noot 5), aldus verstaan: Anders is het met den godvreezende. Op grond van zijne gezindheid blijft hij in de beproeving standvastig, gelijk het werk van den pottenbakker bestand blijkt tegen het vuur van den oven. En gelijk een wel verzorgde boom slechts goede vruchten oplevert, zoo kan hij, wiens gezindheid op 's Heeren vreeze steunt, niet anders dan goed denken. In de Vulgaat heeft v. 7 slechts dan een goeden zin, als men voor rusticatio leest ‘rusticationem’ en voor fructum ‘fructus’.</note>.</verse>
<verse osisID="Sir.27.8"> Vóór gij hem hebt hooren spreken, prijs niemand; want dat doet de menschen kennen.</verse>
<verse osisID="Sir.27.9"> Zoo gij de gerechtigheid nastreeft, zult gij haar verwerven en als een eeregewaad aantrekken. [En gij zult met haar samenwonen, en zij zal u beschermen in eeuwigheid, en op den dag des oordeels zult gij een steun vinden.]</verse>
<verse osisID="Sir.27.10"> De vogels zoeken huns gelijken, en de waarheid neemt haar intrek bij wie haar beoefenen.</verse>
<verse osisID="Sir.27.11"> De leeuw loert [steeds] op buit; zoo ook de zonden op hen, die onrechtigheden begaan<note n="2365">Gelijk eenerzijds de waarheid, d.i. hier de praktische waarheid, de godsdienst, zich vereenzelvigt met hen, die haar beoefenen, zoo hecht zich anderzijds de zonde, d.i. de verleiding tot steeds talrijker zonden, aan hen, die aan de zonde toegeven.</note>.</verse>
<verse osisID="Sir.27.12"> Een heilig mensch blijft in de wijsheid [gelijk de zon<note n="2366">Ofschoon in Gr. ontbrekend, schijnt dit toch echt.</note>]; maar de dwaas is veranderlijk gelijk de maan.</verse>
<verse osisID="Sir.27.13"> Te midden der dwazen houd het woord in voor den rechten tijd<note n="2367">Schoon de godvreezende altijd wijs is (v. 12 a), behoort hij toch in het gezelschap van dwazen niet gedurig, maar enkel op het geschikte oogenblik, wijze vermaningen te geven.</note>, maar te midden der bezonnenen toef veelvuldig.</verse>
<verse osisID="Sir.27.14"> De gesprekken der zondaren zijn afschuwelijk, en hun gelach komt voort uit zondigen wellust.</verse>
<verse osisID="Sir.27.15"> De taal van wie gestadig zweert doet de haren des hoofds te berge rijzen, en zijne onbeschaamdheid doet de ooren verstoppen.</verse>
<verse osisID="Sir.27.16"> Bloedvergieting ontstaat uit den twist van overmoedigen, en hunne verwenschingen<note n="2368">Gr.: ‘hun gekijf’. Er volgt v. 17-24 eene dringende vermaning om toevertrouwde geheimen goed te bewaren.</note> zijn hard om te hooren.</verse>
<verse osisID="Sir.27.17"> Wie geheimen [van een vriend] verklapt, verliest het vertrouwen, en niet zal hij een vriend naar zijn hart vinden.</verse>
<verse osisID="Sir.27.18"> Bemin den vriend en blijf door trouw met hem verbonden.</verse>
<verse osisID="Sir.27.19"> Zoo gij echter zijne geheimen verraden hebt, loop hem dan niet na<note n="2369">Om het weer goed te maken; het zou vergeefsche moeite zijn.</note>.</verse>
<verse osisID="Sir.27.20"> Want gelijk een mensch, die zijnen vriend verliest, zoo is hij, die de vriendschap van zijnen vriend verliest<note n="2370">Men kan den tekst der Vulgaat in dien zin verstaan, dat wie door misbruik van vertrouwen een vriend verliest, gelijk staat met wie door den dood een vriend verliest. Naar Gr. luidt het vers: ‘Want als wie zijn vijand te gronde richt, zoo is hij, die de vriendschap van zijn vriend te gronde richt’. Hier is het punt van vergelijking de volslagen vernietiging der vriendschap. Alleen Syr. schijnt den oorspronkelijken tekst goed weer te geven: ‘Want gelijk iemand, die zijn vermogen verliest, zoo’ enz.</note>.</verse>
<verse osisID="Sir.27.21"> En gelijk iemand, die een vogel laat vliegen uit zijne hand, zoo liet gij uwen vriend los, en gij zult hem niet terug krijgen.</verse>
<verse osisID="Sir.27.22"> Loop hem niet na, want hij is ver weg van u; hij is weggevlucht als een wilde geit uit den strik [, omdat hij gekwetst werd in zijne ziel].</verse>
<verse osisID="Sir.27.23"> [Opnieuw zult gij hem niet aan u hechten.] Zelfs na schimptaal is er verzoening;</verse>
<verse osisID="Sir.27.24"> maar de geheimen van een vriend verraden, het leidt [eene ongelukkige ziel] tot vertwijfeling<note n="2371">Naar Gr. luiden v. 23 en 24: ‘Want eene kwetsuur kan men verbinden, en na twist is verzoening (mogelijk); maar wie geheimen verried, heeft geen hoop’ (op verzoening). Er is hier één halfvers te veel of te weinig. Vermoedelijk is en na twist is verzoening eene glosse. - Tegen vleiers en lagenleggers richten zich v. 25-32.</note>.</verse>
<verse osisID="Sir.27.25"> Wie knipoogt, smeedt kwaad, en niemand kan hem van zich afhouden<note n="2372">Naar eene betere lezing van Gr.: ‘en wie hem (den knipoogende, den vleier) kent, zal hem vermijden’.</note>.</verse>
<verse osisID="Sir.27.26"> Voor uwe oogen zet hij een zoet gezicht op en bewondert uwe woorden; maar later<note n="2373">Als gij weg zijt.</note> trekt hij een ander gezicht en maakt uwe woorden aanstootelijk.</verse>
<verse osisID="Sir.27.27"> Veel is er wat ik verafschuw, maar niets zoo zeer als hem; ook de Heer verafschuwt hem.</verse>
<verse osisID="Sir.27.28"> Wie eenen steen in de hoogte werpt, dien valt hij op het hoofd, en een [arglistige] streek van den arglistige slaat wonden<note n="2374">Beter naar Syr.: ‘en wie in het geniep slaat, zal zijn verderf te gemoet gaan’.</note>.</verse>
<verse osisID="Sir.27.29"> En wie eene groeve graaft, valt er zelf in, [en wie voor zijn naaste eenen steen legt, stoot er zich zelf aan,] en wie eene val stelt voor een ander, gaat er zelf in te gronde.</verse>
<verse osisID="Sir.27.30"> Wie een verraderlijken aanslag beraamt, op hem zelf zal die neerkomen<note n="2375">Naar Gr., verbeterd: ‘Wie kwaad beraamt, zal daarin verwikkeld worden’.</note>, zonder dat hij begrijpt, van waar het hem treft.</verse>
<verse osisID="Sir.27.31"> Spot en hoon komt van de overmoedigen, maar de wraak loert op hen gelijk een leeuw.</verse>
<verse osisID="Sir.27.32"> In een valstrik zullen te gronde gaan wie zich verblijden over den val der rechtvaardigen, en smart zal hen verteren, alvorens zij sterven.</verse>
<verse osisID="Sir.27.33"> Gramschap en woede, beide zijn afschuwelijk, maar de zondaar zal er zich in vermeien<note n="2376">Dit vers dient ter inleiding van eene nieuwe vermaning (v. 33 - XXVIII 9): Wees niet wraakzuchtig.</note>.</verse>

</chapter>

<chapter osisID="Sir.28"> 
<title type="chapter">Hoofdstuk XXVIII.</title><p>Veroordeeling van wraakzucht (v. 1-9), twistzucht (v. 10-14), oorblazerij en twiststokerij (v. 15-.30</p>


<verse osisID="Sir.28.1"> Wie op wraak belust is, zal van den Heer wraak beloopen, en Hij zal zijne zonden zorgvuldig opsparen<note n="2377">Niet vergeven en vergeten. De bij den Latijnschen tekst aangehaalde plaatsen van het N.T. bevestigen 's Heeren woord (Matth. V 17), dat Hij gekomen is, niet, om de Wet te niet te doen, maar om ze te vervullen.</note>.</verse>
<verse osisID="Sir.28.2"> Vergeef uwen naaste, zoo hij u kwaad deed; dan zullen u op uwe bede de zonden vergeven worden.<note n="2378">Vgl. Luc. VI 37, 38; Hebr. X 30.</note></verse>
<verse osisID="Sir.28.3"> Een mensch blijft toornen tegen een mensch - en van God vraagt hij genezing?<note n="2379">Genezing van de wonden, door de zonde veroorzaakt.</note></verse>
<verse osisID="Sir.28.4"> Jegens een mensch, die zijns gelijke is, heeft hij geene ontferming - en voor zijne eigen zonden vraagt hij vergiffenis?</verse>
<verse osisID="Sir.28.5"> Hij, schoon hij vleesch is, spaart de wrake op [en vraagt vergiffenis van God]; wie zal vergiffenis verwerven voor zijne zonden?<note n="2380">Zelf onwaardig om van God vergiffenis van zonden te verkrijgen, vindt de wraaklustige ook niemand, die voor hem kwijtschelding vraagt.</note></verse>
<verse osisID="Sir.28.6"> Wees de uiterste dingen indachtig, en laat af van uwe vijandschap;</verse>
<verse osisID="Sir.28.7"> want bederf en dood dreigen in zijne geboden<note n="2381">Men verklaart dit halfvers in dien zin, dat God in zijne geboden de wraakzuchtigen met dood en bederf bedreigt. De tekst is zeker bedorven. Naar Gr. luiden dan ook v. 6 en 7 (één vers): ‘Wees indachtig de uiterste dingen en houd op vijandig te zijn; (wees indachtig) verderf en dood en blijf trouw aan de geboden’. Ook in v. 9 a verzwijgt Gr. mnêsthêti (wees indachtig). Vermoedelijk luidde de Latijnsche tekst oorspronkelijk: ‘(Memento) tabitudinem et mortem et mane in mandatis’.</note>.</verse>
<verse osisID="Sir.28.8"> Wees de vreeze Gods indachtig, en koester geene gramschap tegen den naaste.</verse>
<verse osisID="Sir.28.9"> Wees het verbond van den Allerhoogste indachtig, en tel de onwetendheid [van den naaste] niet<note n="2382">Het verbond des Allerhoogsten, d.i. Gods wet, die de wraak verbiedt; zie Lev. XIX 18. De onwetendheid, het onrecht, dat de naaste u onwetend aandeed. - Op de waarschuwing tegen wraaklust volgt v. 10-14 eene vermaning der twistzieken.</note>.</verse>
<verse osisID="Sir.28.10"> Onthoud u van twist, en gij zult de zonden verminderen<note n="2383">D.i. zelf minder zonden begaan en anderen minder tot zondigen aanleiding geven.</note>.</verse>
<verse osisID="Sir.28.11"> Want een gramstorig mensch verwekt kraakeel, en een man der zonde zaait tweedracht onder vrienden en sticht te midden van wie in vrede leven vijandschap<note n="2384">Vs. 11 b maakt het vers drieledig en schijnt ook vanwege zijn inhoud niet oorspronkelijk.</note>.</verse>
<verse osisID="Sir.28.12"> Want naar gelang het hout is [van het woud], brandt ook het vuur<note n="2385">Vgl. Jac. III 5.</note>; en naar gelang de macht eens menschen is ook zijne gramschap; en naar gelang van zijnen rijkdom doet hij zijnen toorn rijzen.</verse>
<verse osisID="Sir.28.13"> Voorbarige twist ontsteekt vuur, en overhaaste strijd leidt tot bloedstorting [, en eene tong, welke getuigenis geeft, brengt dood<note n="2386">Naar Syr. luidt dit vers beter: ‘Cederbast en hars ontsteken vuur; en vele twisten veroorzaken bloedstorting’. Het zeer onduidelijke toevoegsel der Vulgaat schijnt de vertaling eener verschreven Hebreeuwsche glosse, welke oorspronkelijk luidde: ‘en de booze tong brengt dood’. Vgl. Jac. III 5, 6.</note>].</verse>
<verse osisID="Sir.28.14"> Blaast gij op eene vonk, zij ontvlamt als een vuur; en spuwt gij er op, dan gaat zij uit; het een en het ander komt uit den mond<note n="2387">Het staat in de macht van de tong een twist te ontsteken of te beëindigen. De laatste zinsnede het een en het ander enz. maakt het vers drieledig en schijnt een (ook onnoodig) toevoegsel. - Er volgt v. 15-30, in Gr. 17 verzen, eene veroordeeling van oorblazers en van wie hun het oor leenen.</note>.</verse>
<verse osisID="Sir.28.15"> De oorblazer en dubbeltongige is doemwaardig; want hij zaait tweedracht tusschen velen, die in vrede leefden.</verse>
<verse osisID="Sir.28.16"> De derde tong heeft velen doen waggelen en hen gedreven van het ééne volk naar het andere<note n="2388">Met de derde tong is hij bedoeld, die twist stookt tusschen twee anderen. Blijkbaar zinspeelt de schrijver v. 16-19 op gebeurtenissen van zijn veelbewogen tijd, toen talrijke staatkundige avonturiers en onruststokers aan de hoven der Diadochen steeds nieuwe onlusten en beroerten wisten te veroorzaken. Zie Flavius Josephus Ant. XII.</note>;</verse>
<verse osisID="Sir.28.17"> zij heeft bemuurde steden [van vermogenden] verwoest, en heeft huizen van machtigen ondermijnd;</verse>
<verse osisID="Sir.28.18"> [zij heeft de macht van natiën gebroken, en heeft sterke volken vernietigd.]</verse>
<verse osisID="Sir.28.19"> De derde tong heeft manhaftige vrouwen verdreven, en heeft ze beroofd van hare verdiensten<note n="2389">Ten gevolge van lasterpraat werden zij door hare mannen verstooten, schoon zij wakker hadden gearbeid voor de vermeerdering van het vermogen der familie.</note>.</verse>
<verse osisID="Sir.28.20"> Wie op haar let, zal geene rust hebben, noch eenen vriend vinden, bij wien hij rusten kan<note n="2390">In enkele handschriften der Itala luidt v. 20 b: ‘nec habitabit cum requie’, d.i. ‘en zal niet wonen in rust’, waarmede Gr. overeenstemt.</note>.</verse>
<verse osisID="Sir.28.21"> De slag met den geesel veroorzaakt striemen; maar de slag met de tong vermorzelt het gebeente<note n="2391">Geeselslagen kwetsen den mensch slechts uitwendig, maar lasterpraat richt verwoestingen aan in de ziel.</note>.</verse>
<verse osisID="Sir.28.22"> Velen zijn gesneuveld door de scherpte des zwaards, maar niet zoo velen, als er te gronde gingen door [hunne<note n="2392">Een zinstorend toevoegsel.</note>] tong.</verse>
<verse osisID="Sir.28.23"> Gelukkig hij, die behoed blijft voor de [booze] tong, die niet ten prooi valt aan hare gramschap, en die niet haar juk trekt, en met hare boeien niet is gebonden;</verse>
<verse osisID="Sir.28.24"> want haar juk is een ijzeren juk, en hare boeien zijn metalen boeien.</verse>
<verse osisID="Sir.28.25"> Haar dood is een gruwelijke dood, en de onderwereld is beter dan zij<note n="2393">Wie bezwalkt wordt door booze tongen, is niet alleen als een slaaf en een geboeide (v. 23, 24), maar, zelfs van eer en goeden naam en vrienden beroofd, is hij als een doode en erger. Beter is het den lichamelijken dood te sterven en naar den Sjeol te verhuizen.</note>.</verse>
<verse osisID="Sir.28.26"> [Hare volharding zal niet duurzaam zijn,] maar zij zal heerschen op de wegen der onrechtvaardigen, doch met haar vlam niet de gerechten verteren<note n="2394">Naar Gr. luidt v. 26: ‘zij (de booze tong) zal niet overmeesteren de vromen; en zij (de vromen) zullen in hare vlam niet verbrand worden’. Het ontbreekt aan een overgang tusschen deze en de voorafgaande gedachte, van welken overgang de Vulgaat in v. 26 a wellicht een overblijfsel is. Eene bevredigende aanvulling is intusschen nog niet gevonden. In elk geval is de gedachte deze: Hoe groot het kwaad zij, dat booze tongen berokkenen, op den duur moet de lasteraar het opgeven, zoo hij vromen bezwalkt. Dezen kunnen wel lang en veel te lijden hebben van den laster, maar eens komt hunne onschuld aan het licht. De goddeloozen daarentegen, die zelf door hun wangedrag aanleiding geven tot opspraak, gaan door den laster te gronde.</note>.</verse>
<verse osisID="Sir.28.27"> Wie God verlaten, zullen haar buit worden; en zij zal branden in hen en niet uitgaan. En zij zal hen overvallen als een leeuw, en als een panter hen verscheuren.</verse>
<verse osisID="Sir.28.28"> Omhein uwe ooren met doornen [, luister niet naar eene booze tong en maak deuren en grendels voor uwen mond<note n="2395">De Latijnsche vertaler trof van v. 28-30 niet in allen deele den juisten zin. Zij luiden naar Gr., met behulp van Syr. verbeterd: ‘Zie toe, omhein uwen wijngaard met doornen, en sluit weg uw zilver en goud; en doe aan uwe woorden een gewicht en doe voor uw mond deur en grendel. Pasop, dat gij soms niet in uw verderf loopt door haar (de tong), opdat gij niet ten val komt voor het oog van den belager’. De zin is: Gelijk gij den wijngaard met doornen omheint, zoo maak ook deur en grendel voor uw mond; en gelijk gij uw zilver en goud wegsluit en bewaakt, opdat het u niet gestolen worde, zoo bewaak ook uwe woorden, opdat gij niet in uw verderf loopt. Vgl. Ps. XXXVIII 2. De zin van v. 29 naar de Vulgaat is: Smelt uw zilver en goud, om het in massa beter te kunnen bewaren. Maak voor uwe woorden eene weegschaal, d.i. wik en weeg uwe woorden; en een deugdelijken toom voor uwen mond, zie Jac. III 23.</note>].</verse>
<verse osisID="Sir.28.29"> Smelt uw goud en uw zilver, en maak voor uwe woorden eene weegschaal, en een deugdelijken toom voor uwen mond.</verse>
<verse osisID="Sir.28.30"> [En] pasop, dat gij niet ten val komt door uwe tong en struikelt voor het oog van [uwe vijanden,] die u belagen, [en uw val onherstelbaar worde ten doode].</verse>

</chapter>

<chapter osisID="Sir.29">
<title type="chapter">Hoofdstuk XXIX.</title><p>Plicht van den rijke om den arme door leeningen te helpen, en van den leener om het geleende terug te geven (v. 1-.18 Over het borg blijven, inzonderheid over de gevaren daarvan (v. 19-.27 Vergenoeg u met uw bescheiden lot en zoek geene weelde en eer bij de voornamen (v. 28-.35</p>


<verse osisID="Sir.29.1"> Wie barmhartigheid oefent, geeft te leen aan zijnen naaste; en wie zich onderscheidt met de hand, onderhoudt de geboden<note n="2396">Zie de inhoudsopgave van v. 1-18 boven het hoofdstuk. Voor wie zich onderscheidt met de hand, d.i. bijzonder milddadig is, heeft Gr.: wie (hem, den naaste) ondersteunt met zijne hand’ (door zijne giften). Vgl. Deut. XV 7-9.</note>.</verse>
<verse osisID="Sir.29.2"> Geef te leen aan uwen naaste ten tijde van zijnen nood; maar geef wederkeerig uwen naaste het geleende terug op zijn tijd.</verse>
<verse osisID="Sir.29.3"> Houd woord en handel eerlijk met hem; en te allen tijde zult gij vinden wat gij behoeft<note n="2397">Wie het geleende steeds volgens belofte teruggeeft, vindt altijd de noodige hulp. Maar velen doen anders (v. 4-9).</note>.</verse>
<verse osisID="Sir.29.4"> Menigeen beschouwt het geleende als eene vondst en bereidt verdriet aan wie hem hielpen.</verse>
<verse osisID="Sir.29.5"> Zoolang hij ontvangt, kust menigeen de hand van den gever, en bij het beloven laat hij zijne stem dalen<note n="2398">Naar Gr.: ‘Zoolang hij niet ontving, kust hij zijne hand, en om (te verkrijgen) het geld van den naaste, laat hij zijne stem dalen’, d.i. spreekt hij op den meest bescheiden toon.</note>.</verse>
<verse osisID="Sir.29.6"> En op den tijd der teruggave vraagt hij tijd en geeft verdrietige [en morrende] woorden en werpt het op den tijd<note n="2399">Vs. 6 b maakt het vers drieledig en schijnt eene glosse. Voor vraagt hij tijd heeft Gr.: ‘rekt hij den tijd’, d.i. schuift hij het op de lange baan.</note>,</verse>
<verse osisID="Sir.29.7"> En kan hij teruggeven, dan [stribbelt hij tegen,] geeft hij nauwelijks de helft [van het geheel] terug en rekent het aan als eene vondst<note n="2400">Voor en kan hij teruggeven zegt Gr.: ‘Zoo hij bij machte is’. En rekent het aan als eene vondst, te weten den schuldeischer. Die mag met het kleine gedeelte, dat hij terugkreeg, blij zijn als met iets wat hij gevonden had, waarop hij volstrekt geen recht had.</note>.</verse>
<verse osisID="Sir.29.8"> Zoo echter niet, dan berooft hij den ander van zijn geld en maakt hem zonder reden tot vijand;</verse>
<verse osisID="Sir.29.9"> en hij betaalt hem met schimptaal en verwenschingen; en in plaats van met eere [en weldaad], vergeldt hij hem met smaad<note n="2401">Gr. begint dit vers terecht niet met en. Het verklaart op hoedanige wijze hij zijn vroegeren weldoener zonder reden tot vijand maakt.</note>.</verse>
<verse osisID="Sir.29.10"> Velen weigeren te leen te geven, niet uit boosheid, maar uit vrees van om niets een verlies te lijden<note n="2402">Naar Gr. is de zin van dit vers ten deele anders: ‘Velen wijzen vanwege de (genoemde) boosheid (den vrager) af; zij duchten zonder nut een verlies te lijden’. Hieraan sluit v. 11 zich beter aan dan bij den tekst der Vulgaat.</note>.</verse>
<verse osisID="Sir.29.11"> Wees niettemin grootmoediger ten opzichte van den behoeftige, en laat hem op het hulpbetoon niet wachten<note n="2403">Grootmoediger, te weten dan de v. 15 genoemden. Gr. heeft intusschen ‘grootmoedig’.</note>.</verse>
<verse osisID="Sir.29.12"> Vanwege het gebod trek u den arme aan, en vanwege zijnen nood zend hem niet ledig weg<note n="2404">Vgl. Deut. XV 11. Voor vanwege zijn nood heeft Gr. beter: ‘naar zijn zijn nood’ (behoefte).</note>.</verse>
<verse osisID="Sir.29.13"> Laat geld teloor gaan vanwege [uw] broeder en vriend, en verstop het niet onder een steen ten verderve<note n="2405">Volgens Prov. XIX 17 geeft wie den behoeftige helpt, te leen aan God. Zoo hij dus het geld niet terugkrijgt, dan is dit in waarheid geen verlies; want God blijft zijn schuldenaar. Naar Gr. luidt v. 13 b: ‘en het (te weten, het geld) verroeste niet onder den steen ten verderve’, d.w.z. òf: u ten verderve, òf: zoodat het zijne waarde verliest.</note>.</verse>
<verse osisID="Sir.29.14"> Stel uwen schat onder de geboden van den Allerhoogste; en het zal u meer baten dan goud.</verse>
<verse osisID="Sir.29.15"> Sluit de aalmoes in het hart van den arme; en zij, zij zal voor u bevrijding afbidden van alle kwaad<note n="2406">Gr.: ‘Sluit (bewaar) de aalmoes (d.i. het geld om uit te leenen of te geven) in uwe schatkamer (opdat gij op zijn tijd den arme kunt helpen), en zij zal u verlossen van alle kwaad. Het vers is nadere verklaring van v. 14. De lezing der Vulgaat in het hart van den arme schijnt te berusten op eene verschrijving van den grondtekst. Naar die lezing is de zin: Gebruik uw geld tot leniging van de behoeften van den arme; dan zal deze met een dankbaar hart voor u bidden.</note>.</verse>
<verse osisID="Sir.29.16"> 17. 18. Beter dan een heldenschild en beter dan eene lans zal zij tegen uw vijand strijden<note n="2407">Naar eene verbeterde lezing van Gr.: ‘Beter dan een sterk schild en eene machtige lans zal zij tegen uwen vijand strijden’. God, die de barmhartigen beloont, zal u in zijne hoede nemen. Zoo zult gij beter beveiligd worden dan door schild en wapenen. - Verschillende handschriften der Itala hebben vóór dit vers twee andere, welke niet hier, maar VII 18, 19 op hunne plaats zijn en daarom uit de Vulgaat zijn weggelaten. Vandaar de cijfers 16, 17 en 18. - Er volgt v. 19-27 eene aan de voorafgaande verwante verhandeling over het borg blijven en de gevaren daarvan.</note>.</verse>
<verse osisID="Sir.29.19"> Een braaf man spreekt borg voor zijnen naaste, maar wie geen schaamtegevoel meer heeft, laat (hem) in den steek<note n="2408">Hem, den borg, door zich aan zijne verplichting tegenover hem te onttrekken.</note>.</verse>
<verse osisID="Sir.29.20"> Vergeet niet de weldaad van wie voor u borg bleef; want hij gaf zich voor u prijs.</verse>
<verse osisID="Sir.29.21"> [Zijnen borg vlucht de zondaar en oneerlijke<note n="2409">Verklarende glosse, behoorend, naar het schijnt, bij v. 22 b.</note>].</verse>
<verse osisID="Sir.29.22"> Het goed van den borg eigent de zondaar zich toe<note n="2410">Gr.: ‘richt de zondaar te gronde’ (anatrepsei, verkeerdelijk als ‘anastrepsei’ gelezen).</note>, en in zijne ondankbaarheid laat hij zijnen bevrijder in den steek.</verse>
<verse osisID="Sir.29.23"> [Iemand spreekt borg voor zijnen naaste; als deze dan zijne schaamte heeft afgelegd, wordt de andere door hem verlaten<note n="2411">Dit vers is v. 19 volgens andere lezing.</note>.]</verse>
<verse osisID="Sir.29.24"> Het [verderfelijke] borg blijven heeft vele welgestelden ongelukkig gemaakt en hen heen en weer gedreven als de baren der zee<note n="2412">Het schip.</note>.</verse>
<verse osisID="Sir.29.25"> Vermogende menschen dwong het [hier en ginds] hunne woonsteden te verlaten, zoodat zij rondzwierven onder vreemde volken.</verse>
<verse osisID="Sir.29.26"> De zondaar [, die 's Heeren gebod overtreedt,] zal tot [verderfelijke] borgstelling geraken<note n="2413">De goddelooze, vooral de hebzuchtige, wordt dikwerf het slachtoffer van onvoorzichtige borgstelling.</note>, en wie op vele ondernemingen belust is, zal in rechtsgedingen vallen<note n="2414">Syr.: ‘en wie vreemde zaken redt (door lichtzinnige borgstelling), zal’ enz. Ook den tekst van Gr. kan men zoo vertalen.</note>.</verse>
<verse osisID="Sir.29.27"> Trek u den naaste aan volgens uw vermogen, maar draag zorg, dat gij geen schade lijdt<note n="2415">De slotsom is dus: Help wel, zoo noodig; uwen naaste door borgstelling, maar ga daarbij voorzichtig te werk. - De volgende strophe (v. 28-35) behandelt eene nieuwe stof: Vergenoeg u met uw lot, hoe bescheiden het zij; want gaat gij bij de rijken weelde en eer zoeken, dan wordt gij als een verschoppeling behandelt.</note>.</verse>
<verse osisID="Sir.29.28"> De eerste behoefte van het leven [des menschen] is water en brood en een kleed en een huis om de schaamte te bedekken<note n="2416">Vgl. I Tim. VI 8. En een huis schijnt een toevoegsel, zoodat het 2de verslid zal moeten luiden: ‘en een kleed om de naaktheid te bedekken’.</note>.</verse>
<verse osisID="Sir.29.29"> Beter is de kost van den arme onder een dak van planken dan schitterende maaltijden in den vreemde [zonder eigen huis].</verse>
<verse osisID="Sir.29.30"> Vergenoeg u met het geringste als ware het groot, en gij zult niet het verwijt te hooren krijgen een zwerver te zijn<note n="2417">Ten deele naar Gr. en ten deele naar gr.: ‘Met klein en groot vergenoeg u, en gij zult geen versmading van uw huis te hooren krijgen’, d.i. zoo gij niet buiten uw bescheiden kring gaat, zal men niet met minachting op u en uwe geringe afkomst neerzien. Dit past beter bij hetgeen volgt, inzonderheid bij het slot van v. 35 (zie noot 26).</note>.</verse>
<verse osisID="Sir.29.31"> 't Is een ellendig leven [als gast te gaan] van huis tot huis; en waar iemand als gast is, daar [is hij niet vrij en] doet hij den mond niet open.</verse>
<verse osisID="Sir.29.32"> Hij wordt opgenomen, en geeft te eten en te drinken aan ondankbaren, en moet daarbij bittere woorden hooren<note n="2418">Naar de vergelijking van Syr. en Gr. doet vermoeden, zullen v. 31 b en 32 aldus moeten worden gelezen: ‘en waar gij als gast zijt, doet gij den mond niet open (d.i. kunt gij niet vrij spreken); gij zijt gast, en drinkt smaad (vgl. Prov. XXVI 5) en daarna hoort gij bittere woorden’. Men behandelt u met onverschilligheid en minachting en scheept u dan op eene voor u bittere wijze af. Dit laatste wordt v. 33 en 34 nader beschreven. Volgens den tekst der Vulgaat moet men aannemen dat de vreemdeling of zelf rijk is, den gastvriend, die hem herbergt, rijkelijk onthaalt en dan door dezen wordt afgescheept, ofwel dat hij door den gastvriend gebruikt wordt om aan tafel te dienen. Maar de laatste onderstelling valt bezwaarlijk te rijmen met v. 33 en 34.</note>:</verse>
<verse osisID="Sir.29.33"> Kom hier, vreemdeling, en be- reid den disch en spijzig met hetgeen gij ter hand hebt [de overigen]<note n="2419">Gr.: ‘Kom aan, buurman (gastvriend), bereid den disch, en zoo gij iets ter hand hebt, geef mij te eten’. Naar de verbeterde lezing van v. 31 b en 32 zijn dit woorden van den overgekomen buur of gastvriend, die van zijn gastvriend iets te eten vraagt; naar de Vulgaat echter spreekt hier de gastvriend, die eerstbedoelde opnam en verlangt door hem onthaald te worden. Daar dit vreemd en onbegrijpelijk schijnt, verving men mij door ‘de overigen’, d.w.z. mijne (andere) gasten.</note>.</verse>
<verse osisID="Sir.29.34"> Ga heen, maak plaats voor de eer [mijner vrienden], daar ik mijn huis noodig heb; als gast kwam tot mij mijn broeder<note n="2420">Naar Gr.: ‘Ga heen, buurman, van het aangezicht der eere (d.i. naar Hebreeuwsche zegswijze: uit mijn glansrijk huis); als gast kwam mijn broeder; ik heb mijn huis noodig’. In het zinverband der Vulgaat zegt de gastvriend dit, nadat hij door zijn gast onthaald is; maar naar den samenhang van den vermoedelijk oorspronkelijken tekst wijst hij met deze woorden het verzoek van zijn gast om een maaltijd af.</note>.</verse>
<verse osisID="Sir.29.35"> Hard voor een man van gevoel is dit: krenking van zijn huis en schimptaal van een schuldeischer<note n="2421">Naar Gr. met geringe verbetering: ‘onteering van het huis en leening van den geldschieter’ (daneismos - voor ‘oneisdismos’ - daneistoy). Sirachzoon vat hier den inhoud van het hoofdstuk saam: voor een man van eergevoel zijn twee zaken ondraaglijk, te weten minachting en onteering van zijn huis of afkomst (v. 28-35) en schuld bij een geldschieter (v. 1-27). Er volgt XXX 1-13 eene onderrichting over de opvoeding der jeugd.</note>.</verse>

</chapter>

<chapter osisID="Sir.30">
<title type="chapter">Hoofdstuk XXX.</title><p>Spaar uwen kinderen de roede niet, maar voedt ze op in strenge tucht (v. 1-.13 De hooge waarde eener goede gezondheid (v. 14-.22 Wat men moet mijden om haar te bewaren (v. 23-.27</p>


<verse osisID="Sir.30.1"> Wie zijnen zoon liefheeft, laat hem dikwerf de roede voelen<note n="2422">Vgl. Prov. XXII 15, XXXIII 13-15.</note>, om vreugde van hem te hebben op zijn ouden dag [, en opdat hij niet behoeve te kloppen aan de deuren zijner naasten]<note n="2423">Dit toevoegsel kenmerkt zich als zoodanig reeds door de wisseling van onderwerp.</note>.</verse>
<verse osisID="Sir.30.2"> Wie zijnen zoon onderricht<note n="2424">Naar Gr. beter: ‘tuchtigt’ of ‘in tucht opvoedt’.</note>, zal eer van hem beleven en onder zijne huisgenooten om hem geroemd worden.</verse>
<verse osisID="Sir.30.3"> Wie zijnen zoon onderricht, zal zijnen vijand naijverig maken en onder zijne vrienden op hem roemen<note n="2425">Vs. 3 schijnt eene herhaling van v. 2 in gedeeltelijk andere lezing.</note>.</verse>
<verse osisID="Sir.30.4"> Sterft zijn vader, dan is het als ware hij niet gestorven; want zijn evenbeeld liet hij na<note n="2426">De brave vader den braven zoon.</note>.</verse>
<verse osisID="Sir.30.5"> Tijdens zijn leven zag hij hem en verheugde zich in hem, en bij zijn dood bedroeft hij zich niet [en behoeft hij zich niet te schamen voor zijne vijanden].</verse>
<verse osisID="Sir.30.6"> Want hij liet na een verdediger [van zijn huis] tegen de vijanden, en voor de vrienden een dankbaar vergelder.</verse>
<verse osisID="Sir.30.7"> Om de zielen zijner kinderen zal hij zijne wonden verbinden, en bij elken kreet zal zijn binnenste ontroerd worden<note n="2427">Voor om de zielen zijner kinderen heeft Gr.: ‘peripsychôn hyion’, d.i. wie zijnen zoon vertroetelt of te lief heeft. De Latijnsche vertaler ontbond verkeerdelijk peripsychôn in twee woorden. In plaats voorts van het duistere zal zijne wonden verbinden leest men in Syr.: ‘diens wonden (plagen, kwellingen) zijn vele’, zeker wat althans den zin betreft, oorspronkelijk, naar uit de 2de vershelft blijkt, welke overeenkomstig de gewoonte van Sirachzoon de gedachte van het eerste verslid verduidelijkt: Wie te gek is met zijnen zoon, vermeerdert zijn verdriet; want zoo dikwerf het zoontje klaagt of huilt, voelt hij zijn hart breken. Vermoedelijk stond in den grondtekst jarbeh, d.i. verdubbelt, vermeerdert, te weten zijne wonden, en werd dit verkeerdelijk als ‘jarpeh’ (verbindt) gelezen. Geene der tot dusverre voorgestelde verklaringen of verbeteringen trof het juiste.</note>.</verse>
<verse osisID="Sir.30.8"> Een paard, dat niet getemd werd, wordt koppig, en een zoon, dien men vrij laat, wordt stout.</verse>
<verse osisID="Sir.30.9"> Vertroetel uwen zoon, en hij zal u doen vreezen; scherts met hem, en hij zal u droefheid aandoen.</verse>
<verse osisID="Sir.30.10"> Lach niet met hem, opdat gij niet behoeft te weenen en op het laatst uwe tanden stomp worden<note n="2428">Naar Syr.: ‘en hij (uw zoon) uwe tanden stomp make’ (u zoo doe knarsetanden, dat uwe tanden er stomp van worden), wat zou wijzen op ‘gomphiasei (voor gomphiaseis) toys hodontas soy’ als oorspronkelijke lezing van Gr. Evenwel kan men het Gr. vertalen: ‘en op het laatst niet knarsen moogt op uwe tanden’. In afwijking van den Griekschen vertaler van Ezech. XVIII 2 heeft de onze het werkwoord gomphiadzein, dat elders in de Schrift niet voorkomt, overgankelijk gebezigd. - Van hetgeen tot XXXIII 3 volgt is de Hebreeuwsche tekst terug gevonden.</note>.</verse>
<verse osisID="Sir.30.11"> Geef hem geen vrij spel in de jeugd, en verwaarloos niet zijne neigingen<note n="2429">Hebr. en Gr.: ‘en vergoeilijk niet zijne slechtigheden’.</note>.</verse>
<verse osisID="Sir.30.12"> Buig zijnen nek in de jeugd en sla zijne heupen, zoolang hij jong is; opdat hij niet onbuigzaam en u ongehoorzaam worde en een leed worde voor uwe ziel.</verse>
<verse osisID="Sir.30.13"> Onderricht uwen zoon en maak werk van hem, opdat gij u niet behoeft te ergeren over zijne snoodheid<note n="2430">Naar Hebr.: ‘Tuchtig uwen zoon en maak hard zijn juk, opdat hij in zijne dwaasheid niet ten val kome’. - De raad om de kinderen, inzonderheid de knapen, lichamelijk geducht te kastijden (vgl. ook Prov. XIII 24, XXIII 13), vindt zijne verklaring ten deele in de omstandigheden, waaronder bij de Joden, evenals bij de meeste volken der oudheid, de knapen opgroeiden. Tot hun 7de levensjaar toefden zij in het voor de vrouwen bestemde gedeelte van het huis of op de straat, en de vader bekreunde zich weinig of niet om hen. Zoo werden zij niet van den beginne af aan tucht gewend, en moest de vader later voor hen een harde tuchtmeester zijn. - De volgende strophe (v. 14-22; 7 verzen) prijst de waarde eener goede gezondheid; de daarop volgende (v. 23 - XXXI 2; 8 verzen) leert wat men vooral moet vermijden om zijne gezondheid te bewaren. In beide strophen heeft de Vulgaat toevoegsels, die ten deele niet goed in den zin passen.</note>.</verse>
<verse osisID="Sir.30.14"> Gelukkiger is een arme, die gezond en sterk is, dan een rijke, die zwak is en van eene kwaal te lijden heeft.</verse>
<verse osisID="Sir.30.15"> Gezondheid [der ziel in heiligheid en gerechtigheid] gaat boven alle goud [en zilver], en een krachtig lichaam boven onmetelijken rijkdom<note n="2431">Hebr.: ‘Gezondheid en welzijn begeer ik meer dan goud, en een vroolijk gemoed meer dan paarlen’.</note>.</verse>
<verse osisID="Sir.30.16"> Geen rijkdom gaat boven [den rijkdom van] een gezond lichaam, en geen geluk boven vreugde des harten.</verse>
<verse osisID="Sir.30.17"> Beter is de dood dan een leven vol bitterheid, en beter de eeuwige rust<note n="2432">De dood, hier afgezien van zaligheid of verdoemenis beschouwd.</note> dan langdurige ziekte.</verse>
<verse osisID="Sir.30.18"> Lekkernijen, opgespaard voor een gesloten mond, zijn als een maaltijd, aangericht rondom een graf<note n="2433">Naar Hebr. duidelijker: ‘Lekkernijen, uitgestald voor een gesloten mond, zijn (als) een offer, geplaatst voor een afgod’. Wie ziek is, heeft niets aan de lekkerste spijzen; hij kan er evenmin van genieten als een afgodsbeeld van de offergaven. De lezing der Vulgaat zinspeelt op de gewoonte der ouden om spijzen bij de graven neer te zetten.</note>.</verse>
<verse osisID="Sir.30.19"> Wat baat een spijsoffer den afgod? Hij kan immers eten noch ruiken.</verse>
<verse osisID="Sir.30.20"> Zoo is het met wie vervolgd wordt door den Heer [en het loon ontvangt zijner ongerechtigheid].</verse>
<verse osisID="Sir.30.21"> Hij ziet het met de oogen en zucht, gelijk een ontmande, die eene maagd omarmt en steent<note n="2434">Naar Hebr. met geringe verbetering luiden v. 19-21: ‘Wat baat het den afgodsbeelden der heidenen, die eten noch ruiken kunnen? Met zijn oogen ziet hij (de zieke) het en zucht, gelijk een ontmande, die eene maagd omarmt’. Vs. 20 is in zijn geheel een toevoegsel. De vergelijking toch slaat op alle ziekten, en ziekte is niet altijd straf voor ongerechtigheid.</note>.</verse>
<verse osisID="Sir.30.22"> Laat droefenis<note n="2435">Hebr. beter: ‘de zorg’, d.i. de overdreven, rustelooze zorg, die de gezondheid ondermijnt.</note> niet meester over uwe ziel, en kwel u zelf niet door uw gepeins.</verse>
<verse osisID="Sir.30.23"> Opgeruimdheid des harten is het leven van den mensch, [en een onuitputtelijke schat van heiligheid;] en de vreugde van een man is lengte zijns levens.</verse>
<verse osisID="Sir.30.24"> Heb mededoogen met u zelf [Gode behagend] en bedwing [, vertroost] uw hart [door zijne heiligheid], en drijf de droefgeestigheid ver van u<note n="2436">Naar Hebr.: ‘Bezit u zelf en verheug uw hart, en houd de gramschap ver van u’. De toevoegsels in de Vulgaat verduisteren den zin. - In al de Grieksche handschriften volgt op v. 24 wat men in de Vulgaat alsmede Hebr. en Syr. terecht XXXIII 16 - XXXVI 16 leest. Blijkbaar werden vóór het ontstaan der Latijnsche vertaling eenige bladen van het Grieksche handschrift, waarvan al de thans bekende Grieksche handschriften afkomstig zijn, op de verkeerde plaats ingevoegd.</note>.</verse>
<verse osisID="Sir.30.25"> Want velen heeft de droefgeestigheid gedood, en zij heeft geen nut<note n="2437">Hebr.: ‘Want velen doodt de zorg, en in de gramschap is geen nut’.</note>.</verse>
<verse osisID="Sir.30.26"> Nijd en gramschap verkorten de levensdagen, en zorgen veroorzaken vroegtijdigen ouderdom.</verse>
<verse osisID="Sir.30.27"> Een hart, dat vrijgevig is, toont zich ook goed bij een gastmaal; zijn gastmaal toch wordt bereid met overleg<note n="2438">De Grieksche vertaler verstond dit vers verkeerd. Naar Hebr. luidt het: ‘De slaap van een opgeruimd gemoed is als eene lekkernij, en zijn eten komt hem ten goede’ (bekomt hem goed). Wie de kalmte en vroolijkheid des gemoeds weet te bewaren, eet en slaapt goed.</note>.</verse>

</chapter>

<chapter osisID="Sir.31"> 
<title type="chapter">Hoofdstuk XXXI.</title><p>Wat men moet vermijden om de gezondheid te bewaren, vervolg (v. 1, .2 Rijkdom is goed, maar gevaarlijk. Gelukkig de rijke, die rechtvaardig blijft (v. 3-.11 Hoe zich te gedragen bij gastmalen. Bedien u bescheiden, gedraag u welvoeglijk en wees matig (v. 12-.25 Gulle en karige gastheeren (v. 26-.29 Matig en onmatig drinken van wijn (v. 30-.40 Vermijd bij een drinkgelag allen twist (v. 41, .42</p>


<verse osisID="Sir.31.1"> Nachtwaken om rijkdom doet het vleesch kwijnen, en bekommernis daarover beneemt den slaap.</verse>
<verse osisID="Sir.31.2"> Gepeins over voorgevoel doet het verstand dwalen, en eene zware ziekte maakt de ziel sober<note n="2439">In de Vulgaat ten deele zeer duister, laten v. 1 en 2 ook in den grondtekst en de vertalingen te wenschen over. Naar Hebr., met behulp van Gr. en Syr. verbeterd, zal men mogen lezen: ‘Het nachtwaken van den rijke doet zijn vleesch kwijnen, en zijne zorg verdrijft den slaap. De zorg voor het vermogen doet vluchten den sluimer, gelijk de slaap verdrijft eene zware ziekte’, of: ‘gelijk eene zware ziekte den slaap verdrijft’. Het verspaar vormt de tegenstelling tot XXX 27. In den tekst der Vulgaat beteekent honestas (v. 1) gelijk XI 14 en elders ‘rijkdom’. Het ook in onze vertaling nauwelijks begrijpelijke cogitatus praescientiae (v. 2) berust blijkens sommige handschriften der Itala op verschrijving. Voor praescientiae leest men daar ‘praesentiae’, min gelukkige wedergave van den Griekschen term paroysias, hier in den zin van ‘vermogen’ gebezigd. Sensum voor ‘somnum’ werd vermoedelijk veroorzaakt door verwisseling van teboenah (verstand) en tenoemah (sluimer). - De volgende strophe (v. 3-11) behandelt eene nieuwe stof, de geneugten van den rijkdom en de daaruit voortkomende zedelijke gevaren Hoog te prijzen is de rijke, die zich niet bezondigt.</note>.</verse>
<verse osisID="Sir.31.3"> De rijke slooft zich af voor het verzamelen van vermogen, en als hij zijne rust heeft, wordt hij verzadigd van zijn goed.</verse>
<verse osisID="Sir.31.4"> De arme slooft zich af voor een karig bestaan, en aan het einde<note n="2440">Naar Hebr. en Gr.: ‘en als hij zijne rust heeft’, gelijk in v. 3 b.</note> lijdt hij ontbering.</verse>
<verse osisID="Sir.31.5"> Wie het goud mint, wordt niet gerechtig, en wie het verderf najaagt, wordt er mede overstelpt<note n="2441">Hebr.: ‘en wie schatten najaagt, dwaalt daardoor af’, komt in zonde. De lezing der Vulgaat qui insequitur consumptionem berust op verschrijving van Gr.: diaphthoran (verderf) voor ‘diaphora’ (schatten, vermogen).</note>.</verse>
<verse osisID="Sir.31.6"> Velen kwamen door het goud ten val, en bereid werd [door zijne schittering] hun ondergang<note n="2442">Ten deele naar Gr. en ten deele naar Hebr.: ‘Velen waren er, die ten val kwamen door het goud (eis ptôma charin chrysioy; in het handschrift van den Latijnschen vertolker was charin uitgevallen, en zoo vertaalde hij “in auri casus”); en hun ondergang stond voor hun aangezicht’, d.i. ofschoon zij hunnen val hadden kunnen voorzien. Voor in specie ipsius had de Itala oorspronkelijk terecht ‘in facie ipsius’.</note>.</verse>
<verse osisID="Sir.31.7"> Een struikelblok is het [goud] voor wie het huldigen; [wee hun, die er naar streven;] en ieder onwijze komt er door ten val<note n="2443">Lees naar Hebr.: Een val is het (het goud) voor den dwaas; en ieder onwijze laat er zich in vangen’. De zinsnede wee hun enz. schijnt andere vertaling van de voorafgaande.</note>.</verse>
<verse osisID="Sir.31.8"> Gelukkig de rijke, die onbevlekt werd bevonden, en die het goud niet najoeg<note n="2444">Voor de rijke, naar het zinverband zeker oorspronkelijk, hebben Hebr. en sommige Latijnsche handschriften: ‘de man’. In de Latijnsche handschriften zal de lezing vir veroorzaakt zijn doordat onze plaats, in het kerkelijk officie dikwerf als aanhef eener lectio gebezigd, daar overeenkomstig de behoefte van het officie begint met: ‘Beatus vir’. Voor het goud heeft Hebr.: ‘den mammon’.</note> [, en zijne hoop niet stelde op geld en schatten].</verse>
<verse osisID="Sir.31.9"> Wie is hij, opdat wij hem prijzen? Want hij deed wonderbare dingen in zijn leven<note n="2445">Hebr.: ‘onder zijn volk’,</note>.</verse>
<verse osisID="Sir.31.10"> Wie werd daardoor beproefd en werd volmaakt bevonden<note n="2446">Slechts weinigen bezwijken niet voor de verleiding van den rijkdom. Overeenkomstig Hebr. en Gr. is de zin, evenals die van het tweede verslid, als vraag bedoeld. Qui wordt ook in de beteekenis van quis gebezigd.</note>? Hem zal [eeuwige] eere geworden. Wie kon zondigen en zondigde niet? kwaad doen en deed het niet?</verse>
<verse osisID="Sir.31.11"> Daarom staat vast zijn geluk [in den Heer], en van zijne aalmoezen zal gewagen de [gansche] gemeente [der heiligen<note n="2447">Van zijne aalmoezen wijst op het Hebr. naamwoord tsedakôth, hetwelk gemeenlijk ‘gerechtigheid’ beteekent. - Tot een nieuw onderwerp overgaande, geeft Sirachzoon verschillende lessen van welvoeglijkheid bij gastmalen en wijngelagen. In de eerste strophe (v. 12-19) beveelt hij bescheidenheid bij het zich bedienen aan.</note>].</verse>
<verse osisID="Sir.31.12"> Hebt gij plaats genomen aan eene groote tafel? Sper dan niet [het eerst] over haar den mond open<note n="2448">Hebr.: ‘Zoo gij aanzit aan den disch van een groote, rek dan niet uwen hals daarnaar uit’, d.i. toon u niet al te begeerig. Hetzelfde wil ook de Vulgaat zeggen.</note>.</verse>
<verse osisID="Sir.31.13"> Spreek niet aldus: Wat staat er veel op!</verse>
<verse osisID="Sir.31.14"> Bedenk dat een boos oog kwaad is<note n="2449">Een boos oog is het oog van den misgunstige. Mogelijk zijn er onder de dischgenooten misgunstigen, die het u kwalijk zullen nemen, zoo gij u onbescheiden bedient.</note>.</verse>
<verse osisID="Sir.31.15"> Wat is er boozer in de schepping dan het oog? Daarom stort het tranen over het gansche aangezicht<note n="2450">Hebr. en Gr.: ‘daarom traant het om alles’. De afgunstige kan geen ander zien genieten, maar benijdt elkeen en om alles. Zijne afgunst verraadt zich voornamelijk in tranen van spijt. Hetgeen volgt behoort bij v. 16.</note>. Als hij den blik op iets vestigt,</verse>
<verse osisID="Sir.31.16"> strek dan niet [het eerst] uwe hand uit, [om niet, door misgunst bezwalkt, te moeten blozen;]</verse>
<verse osisID="Sir.31.17"> kom niet in botsing aan het maal<note n="2451">Duidelijker dan de Vulgaat luidt de grondtekst: ‘Naar de plek, waarheen hij (de man met het booze oog, zie noot 11) ziet, strek uwe hand niet uit, opdat gij niet in den schotel met hem samenstoot’. Daar in vele handschriften der Vulgaat de voorzin bij v. 15 getrokken was, werd de bijvoeging van prior noodig. Het volgende toevoegsel is als verklaring van den nazin bedoeld.</note>.</verse>
<verse osisID="Sir.31.18"> Beoordeel wat uws naasten is naar u zelf<note n="2452">Blijkens Hebr. en Gr. viel hier een verslid uit. In zijn geheel luidt het vers naar Hebr.: ‘Weet wel: uw vriend (uw medegast of gastvriend) is gelijk gij zelf: let daarom op alles wat gij afkeurt’. De zin is: Bedenk dat gij niet anders? en beter zijt dan uw vriend; vermijd daarom alles wat gij in hem zoudt afkeuren, zoo hij bij u te gast ware.</note>.</verse>
<verse osisID="Sir.31.19"> Geniet als een [matig] mensch wat u wordt voorgezet, opdat men u, zoo gij veel eet, niet verafschuwe<note n="2453">Naar den gezuiverden grondtekst: ‘Eet als een man wat u wordt voorgezet (d.i. grijp niet als een kind naar alles wat gij op tafel ziet), en wees niet gulzig, opdat men u niet verafschuwe. - De tweede strophe (v. 20-25) bevat verdere voorschriften van welvoeglijkheid en matigheid.</note>.</verse>
<verse osisID="Sir.31.20"> Houd het eerst op uit welvoeglijkheid, en toon u niet onverzadigbaar<note n="2454">Hebr.: ‘en slurp niet’.</note>, opdat gij geen aanstoot geeft.</verse>
<verse osisID="Sir.31.21"> En zoo gij tusschen velen zit, strek niet eerder dan zij uwe hand uit<note n="2455">Uit vrees van niet genoeg te zullen krijgen.</note> [, en wees niet de eerste, die te drinken vraagt].</verse>
<verse osisID="Sir.31.22"> Hoe licht vergenoegt zich een man van opvoeding met weinig [wijn]! En gij zult er in uw slaap geen hinder van hebben [, en geen kwelling gevoelen].</verse>
<verse osisID="Sir.31.23"> Slapeloosheid, braking en mislijkheid zijn voor den gulzige<note n="2456">Naar Hebr. vermoedelijk: ‘Pijnlijke slapeloosheid en lastige hik en draaiing der ingewanden zijn voor den dwazen man’.</note>.</verse>
<verse osisID="Sir.31.24"> Een gezonden slaap heeft de matige; hij slaapt tot den morgen, en zijne ziel gevoelt zich met hem verkwikt<note n="2457">Ten deele naar Hebr., ten deele naar Syr. en Gr.: ‘Gezonde slaap is bij leegen buik; en staat hij 's morgens op, dan is zijn verstand bij hem’.</note>.</verse>
<verse osisID="Sir.3125 ">En mocht gij gedwongen zijn geworden om veel te eten, sta op uit het gezelschap, [braak het uit en] en gij zult u verlicht gevoelen, [en u geen ziekte op het lijf halen<note n="2458">Naar de vergelijking der verschillende teksten doet gissen, moet dit vers luiden: ‘Zoo men het u echter met lekkernijen lastig maakte, sta op, braak ze uit; en gij zult u verlicht gevoelen’. De Grieksche vertaler schijnt aanstoot te hebben genomen aan de woorden braak ze uit en ze daarom te hebben weg gelaten. Vermoedelijk kwamen zij dan ook in de oorspronkelijke Itala niet voor, maar werden daarin opgenomen, toen deze naar gr. herzien werd (zie de Inleiding). De aanbevolen praktijk is intusschen voor een geval, als hier ondersteld wordt, geenszins afkeurenswaardig. Sirachzoon wil haar natuurlijk niet toegepast zien, zooals in de oudheid dikwerf geschiedde, tot bevordering der onmatigheid. - De derde strophe, uit slechts 4 verzen bestaande (v. 26-29), prijst de gulheid en laakt de karigheid in de beoefening der gastvrijheid.</note>].</verse>
<verse osisID="Sir.31.26"> Luister naar mij, mijn zoon, en veracht mij niet, en gij zult ten laatste mijne woorden waar bevinden<note n="2459">Hebr.: ‘begrijpen’.</note>.</verse>
<verse osisID="Sir.31.27"> Wees vlug in al uwe werken, dan zal u geene zwakheid overkomen<note n="2460">Naar Hebr.: ‘Wees in al uw doen bescheiden, en u zal geen kwaad overkomen’. Wie bescheiden is, luistert naar goeden raad en blijft daardoor voor veel leed behoed.</note>.</verse>
<verse osisID="Sir.31.28"> Wie vrijgevig is bij den maaltijd, dien zullen de lippen [van velen] prijzen, en de roep van zijne goedheid is blijvend.</verse>
<verse osisID="Sir.31.29"> Wie karig is bij den maaltijd, over hem mort de stad, en de roep van zijne ondeugd treft hem naar waarheid<note n="2461">Hebr.: ‘is blijvend’. - De vierde strophe, of beter reeks van strophen (v. 30 - XXXII 17) handelt over de gedragslijn bij wijngelagen. Na het matig genot van wijn geprezen, het onmatig genot veroordeeld te hebben (v. 30-40), vermaant Sirachzoon, bij het wijndrinken allen twist te vermijden (v. 41-42); daarna geeft hij nuttige wenken aan den leider der feesttafel (XXXII 1-3), voorts aan de grijsaards, die tegenwoordig zijn (v. 4-8), eindelijk aan de jongeren (v. 9-17).</note>.</verse>
<verse osisID="Sir.31.30"> Wie veel van wijn houden, zet hen niet aan<note n="2462">Hebr. en Gr.: ‘Bij den wijn betoon u geen held’, d.w.z. tracht niet de anderen in het drinken te verslaan.</note>; want velen stortte de wijn in het verderf.</verse>
<verse osisID="Sir.31.31"> Het vuur beproeft het ijzer op zijne hardheid; zoo beproeft de wijn [, tot dronkenschap toe gedronken,] de harten der overmoedigen<note n="2463">Naar den verbeterden grondtekst: ‘De smeltkroes beproeft het werk van den smid; evenzoo de wijn het hart der overmoedigen’.</note>.</verse>
<verse osisID="Sir.31.32"> Evenwicht van leven geeft de wijn den menschen [bij matig gebruik]; wanneer gij hem matig drinkt<note n="2464">Blijkens eenige handschriften der Itala is aequa vita hominibus vinum verschreven en moet luiden: aequavit in vita’ enz., d.w.z. de wijn is als leven voor de menschen. Dienovereenkomstig zal men het vers naar den verbeterden grondtekst aldus moeten lezen: ‘Als water des levens is de wijn voor de menschen, wanneer hij dien matig drinkt’. Mogelijk luidde de oorspronkelijke lezing der Itala; ‘aqua vitae’.</note> [, blijft gij nuchter].</verse>
<verse osisID="Sir.31.33"> Wat leven heeft hij, wien het aan wijn ontbreekt!</verse>
<verse osisID="Sir.31.34"> [Wat berooft van het leven? De dood.]</verse>
<verse osisID="Sir.31.35"> De wijn is geschapen tot vreugd<note n="2465">Naar Hebr. vormen v. 33 a en 35 a één vers: ‘Wat is het leven van hem, wien het aan wijn ontbreekt? Want hij is van den beginne tot vreugd geschapen’. Al het andere is verklarend toevoegsel.</note> [en niet tot dronkenschap, van den beginne af].</verse>
<verse osisID="Sir.31.36"> Verheuging van ziel en hart is de wijn, matig gedronken.</verse>
<verse osisID="Sir.31.32"> [Gezondheid voor ziel en lichaam is een matige dronk.</verse>
<verse osisID="Sir.31.38"> Onmatig gedronken, veroorzaakt de wijn prikkelbaarheid en gramschap en veel ellende.]</verse>
<verse osisID="Sir.31.39"> Verbittering des gemoeds is wijn, onmatig gedronken.</verse>
<verse osisID="Sir.31.40"> De opgewondenheid der dronkenschap leidt den dwaas tot beleediging, zij ondermijnt de kracht en slaat wonden<note n="2466">Naar den gezuiverden en herstelden grondtekst luiden v. 36-40 (3 verzen): ‘Vreugde des harten en blijdschap der ziel is de wijn, matig gedronken. Hoofdpijn, verbittering en schande brengt de wijn, gedronken in twist en toorn. Veel wijn is voor den dwaas een val, ondermijnt de kracht en slaat vele wonden’.</note>,</verse>
<verse osisID="Sir.31.41"> Bij een drinkgelag richt geen verwijt tot den naaste, en bespot hem niet in zijne vroolijkheid.</verse>
<verse osisID="Sir.31.42"> Werp hem geen schimpwoorden naar het hoofd, en val hem niet lastig met schuldvorderingen<note n="2467">Naar Syr. (in Hebr. bleef dit vers niet behouden) vermoedelijk beter: ‘en scheld hem in tegenwoordigheid der menschen niet uit’.</note>.</verse>

</chapter>

<chapter osisID="Sir.32"> 
<title type="chapter">Hoofdstuk XXXII.</title><p>Hoe zich bij feestelijke bijeenkomsten moeten gedragen de leider (v. 1-3), de grijsaards (v. 4-8) en de jongelingen (v. 9-.17 Waardoor de godvreezenden en de goddeloozen zich van elkander onderscheiden. Vermaningen hieruit afgeleid (v. 18-.28</p>


<verse osisID="Sir.32.1"> Maakte men u tot leider<note n="2468">Van de feestelijkheid. Gelijk de Grieken en Romeinen plachten ook de Joden bij feestelijke gelagen een leider of voorzitter aan te stellen, die alles te regelen had. Zie de noot op Judic. XIV 10 en Joan. II 8.</note>, verhef er u niet op; wees onder hen als een uit hun midden.</verse>
<verse osisID="Sir.32.2"> Draag zorg voor hen, en ga eerst dan zitten, en neem eerst, nadat gij alles bezorgd hebt, plaats;</verse>
<verse osisID="Sir.32.3"> opdat gij vreugde van hen hebt en als eervolle erkenning den krans verkrijgt<note n="2469">Een leider van de feestelijkheid, die zijne zaken goed had gedaan, placht men met een krans te beloonen. Naar Gr. en Hebr. zal men voor ornamentum gratiae moeten lezen ‘ornamenti gratia, d.i. vanwege (uwe) hoffelijkheid. Het toevoegsel der Vulgaat schijnt, naar Syr. doet vermoeden, andere vertaling der voorafgaande zinsnede. Corrogatio is het gezelschap van hen, die tot de feestelijkheid saamgeroepen (corrogati) zijn.</note> [en de hulde verwerft van het dischgezelschap].</verse>
<verse osisID="Sir.32.4"> Spreek gij, grijsaard - want u komt toe</verse>
<verse osisID="Sir.32.5"> het eerste woord - (maar spreek) met overleg en wijsheid en stoor de muziek niet<note n="2470">Naar Hebr. met geringe verbetering: ‘Spreek gij, grijsaard, want dat is uwe zaak; maar houd de wijsheid welbehoed (d.i. zeg geen onpassende dingen) en belet den zang niet’, door te veel te spreken, gelijk ouden van dagen lichtelijk doen. In de Vulgaat dienen de leesteekens als volgt te worden geplaatst: ‘Loquere, major natu, (decet enim te primum verbum) diligenti scientia’.</note>.</verse>
<verse osisID="Sir.32.6"> Waar men niet luistert, verspil geene woorden, en pronk niet ontijdig met uwe wijsheid<note n="2471">Levendiger van vorm naar Hebr. met eenige verbetering: ‘Waarom verspilt gij woorden, terwijl er geene toehoorders zijn, en waarom speelt gij ten ontijde den wijze?’</note>.</verse>
<verse osisID="Sir.32.7"> Gelijk een gesneden karbonkel in gouden omlijsting<note n="2472">Naar den grondtekst vermoedelijk te lezen: ‘(Gelijk) bloedkoraal aan een gouden (hals)sieraad’.</note>, zoo is de wijze der zangers bij een drinkgelag.</verse>
<verse osisID="Sir.32.8"> Gelijk een zegel van smaragd, gezet in goud, zoo is de maat der muziek bij den zoeten [en matig gedronken] wijn.</verse>
<verse osisID="Sir.32.9"> [Luister en zwijg; dan gewordt u voor uwe bescheidenheid welbehagen<note n="2473">Deze zin is hier niet op zijne plaats, maar is tweede vertaling van v. 12 b en 14 c.</note>.]</verse>
<verse osisID="Sir.32.10"> Jongeling, spreek in uwe eigen zaak ter nauwernood.</verse>
<verse osisID="Sir.32.11"> Wordt gij tweemaal ondervraagt, laat kort zijn uw antwoord.</verse>
<verse osisID="Sir.32.12"> In vele dingen houd u als onwetend; en luister stilzwijgend en navragend tevens<note n="2474">Naar den gezuiverden grondtekst luiden v. 10-12: ‘Spreek gij, jongeling, wanneer gij moet; hoogstens tweemaal, zoo men u vraagt; spreek gedrongen, en maak het heel kort, en wees als iemand, die het weet, maar daarbij zwijgt’. In v. 11 beantwoordt habeat caput responsum tuum aan Gr. ‘kephalaiôson logon’.</note>.</verse>
<verse osisID="Sir.32.13"> Te midden van aanzienlijken wees niet aanmatigend; en waar grijsaards zijn, spreek niet veel.</verse>
<verse osisID="Sir.32.14"> Aan den hagel gaat weerlicht vooraf, en aan de bescheidenheid gaat vooruit de gunst<note n="2475">Hebr. schooner: Vóór den donder licht de bliksem, en vóór de bescheidenheid licht de gunst’. Het volgende toevoegsel, eensluidend met v. 9 b, is tweede, niet geslaagde, vertaling van v. 14 b.</note> [, en voor uwe bedeesdheid gewordt u welbehagen].</verse>
<verse osisID="Sir.32.15"> En is het uur van op te staan daar, talm dan niet, maar spoed u [als de eerste] naar huis, en [ontspan<note n="2476">Avocare beantwoordt aan ons ‘zoek afleiding’.</note> en] vermaak u daar,</verse>
<verse osisID="Sir.32.16"> en doe wat u in den zin komt; maar onthoud u van zonden en van overmoedige gesprekken<note n="2477">Hebr.: ‘Vermaak u daar en doe wat gij wilt, in de vreeze Gods en niet in schande’. Bij onbehoorlijk langen duur van een drinkgelag pleegt men zich niet in de vreeze Gods, maar in schande te vermaken.</note>.</verse>
<verse osisID="Sir.32.17"> En na dit [alles] prijs den Heer, die u schiep en u verzadigde met al zijne goederen<note n="2478">Hiermede besluit Sirachzoon het XXXI 12 begonnen onderwerp. In het volgende gedeelte (v. 18 - XXXIII 6) behandelt hij het verschil tusschen godvreezenden en goddeloozen, dat zich vooreerst (v. 18-23) openbaart in het onderhouden of verwerpen van Gods wet. Naar den verbeterden grondtekst luidt dit gedeelte in zijn geheel: ‘Wie Jahwe vraagt, verkrijgt tucht (moesêr), en wie Hem zoekt, verwerft verhooring (woordelijk: antwoord). Wie beleering (thorah) zoekt, verkrijgt haar; maar wie huichelt, komt door haar ten val. Wie Jahwe vreezen, kennen het rechte en putten goede leiding uit hunne ziel. De geweldenaar wijst de terechtwijzing af, en naar zijne willekeur verdraait hij de leer. De wijze man verbergt de wijsheid niet, en de spotter behoedt zijne tong niet’. In v. 19 a vertaalt de Vulgaat naar Gr. thorah verkeerdelijk in den beperkten zin van ‘de Wet’; het is hier synoniem van moesêr (v. 18). Vs. 19 b wil zeggen dat wie wetend wat recht is, slechts in schijn (huichelachtig) naar Gods geboden handelt, zijn verderf te gemoet gaat; v. 20 b, dat de godvreezende in zijne kennis van wat recht en goed is een vertrouwbaar richtsnoer heeft voor zijne handelingen. De zin van het laatste vers is: De wijze houdt zijne wijsheid, de goddelooze zijne zotheid niet voor zich.</note>.</verse>
<verse osisID="Sir.32.18"> Wie den Heer vreest, neemt zijne leering aan, en wie Hem ijverig zoeken, vinden zegen.</verse>
<verse osisID="Sir.32.19"> Wie de Wet nastreeft, wordt van haar verzadigd; maar wie arglistig handelt, komt door haar ten val.</verse>
<verse osisID="Sir.32.20"> Wie den Heer vreezen, vinden [juist] inzicht en laten gerechte daden als een licht stralen.</verse>
<verse osisID="Sir.32.21"> Een zondig mensch wijst de terechtwijzing af, en naar zijne willekeur vindt hij eene schikking.</verse>
<verse osisID="Sir.32.22"> Een man van overleg verwerpt de wijsheid niet; maar de onbezonnene en roekelooze deinst voor niets terug.</verse>
<verse osisID="Sir.32.23"> Ook nadat hij de daad pleegde, valt er met hem niet te raadplegen, [en wordt hij door zijne eigen aanslagen gestraft<note n="2479">Van dit in Hebr. niet voorkomende vers heeft Gr. alleen het eerste lid, dat, zeker eene glosse, oorspronkelijk slechts schijnt bestaan te hebben uit de woorden: ‘ook nadat hij de daad gepleegd heeft’. De glossator wilde zeggen: Ook dan vreest de roekelooze nog niet. Door dubbelschrijving van den aanhef van v. 24 kwam daarbij aney boylês (sine consilio), dat het toevoegsel metʼ aytoy (cum eo) veroorzaakte, waardoor het geheel kon worden verstaan in den zin, dien onze vertaling uitdrukt. Bij dit halfvers kwam dan v. 23 b als tweede lid.</note>].</verse>
<verse osisID="Sir.32.24"> [Mijn zoon,] zonder overleg doe niets, en nadat gij het deedt, heb er geen berouw over<note n="2480">Wie steeds met overleg en volgens zijn geweten handelt, behoort nooit berouw te hebben over zijne daden, al beantwoordde de uitkomst niet aan zijne bedoeling. Mijn zoon komt ook in Hebr niet voor.</note>.</verse>
<verse osisID="Sir.32.25"> Op een weg vol puinen begeef u niet, dan zult gij u aan geen steen stooten; waag u ook niet op een moeilijken weg [, opdat gij u niet zelf ten val brengt].</verse>
<verse osisID="Sir.32.26"> Wees zelfs voor uwe kinderen op uwe hoede [, en neem u in acht voor uwe huisgenooten<note n="2481">Naar Hebr., met behulp van Syr. en Gr. verbeterd, zal men v. 25 en 26 aldus moeten lezen: ‘Op een weg met valstrikken wandel niet, en struikel niet andermaal over een steen des aanstoots. Vertrouw geen weg zonder steen des aanstoots, en wees voorzichtig op uwe paden’. (Voor uwe kinderen der Vulgaat, in den samenhang volstrekt niet passend, is verkeerde vertaling van eene valsche Hebreeuwsche lezing; zij gaf aanleiding tot het toevoegsel en neem u in acht, enz.). De zin der twee verzen is: Waag u niet aan gevaarlijke ondernemingen, en zeker niet ten tweeden male aan eene onderneming, die u reeds ten val bracht. Maar laat u van den anderen kant ook niet tot dingen verlokken, die al te gemakkelijk lijken. Wees in één woord bij al wat gij doet behoedzaam.</note>].</verse>
<verse osisID="Sir.32.27"> In al uw doen volg [getrouw] uw geweten; want dat heet de geboden onderhouden.</verse>
<verse osisID="Sir.32.28"> Wie aan God gelooft, acht op de geboden; en wie op Hem vertrouwt, zal geen schade lijden<note n="2482">Vs. 28 - XXXIII 6 voltooit de schrijver zijne verhandeling over het onderscheid tusschen godvreezenden en goddeloozen. Naar Hebr. luidt v. 28: ‘Wie de Wet onderhoudt, acht op zich zelf, en wie op Jahwe vertrouwt, lijdt geen gebrek’.</note>.</verse>

</chapter>

<chapter osisID="Sir.33">
<title type="chapter">Hoofdstuk XXXIII.</title><p>Verschil tusschen godvreesenden en goddeloozen, vervolg (v. 1-.6 Door God, die tusschen dagen en dagen en tusschen menschen en menschen scheiding maakt, is de schrijver geroepen om wijsheid te leeren (v. 7-.19 Dat huisvaders gezag en vermogen niet uit de handen moeten geven (v. 20-.24 Hoe zij de slaven moeten behandelen (v. 25-.33</p>


<verse osisID="Sir.33.1"> Wie den Heer vreest, dien treft geen onheil; maar in de beproeving behoedt Hij [God] hem [en verlost hem van het booze<note n="2483">Vs. 1 schijnt in geen enkelen tekst ongerept. Naar Hebr., met behulp van Gr.: aangevuld, zal het moeten luiden: ‘Wie Jahwe vreest, dien treft geen onheil; want in de beproeving redt Hij hem weder’. De zin is: De godvreezende wordt nooit geheel ongelukkig; want hoe zwaar hij ook beproefd worde, God redt hem op het laatst steeds uit den nood.</note>].</verse>
<verse osisID="Sir.33.2"> De wijze haat niet de wetten en de geboden, en hij wordt niet rondgeslingerd als een schip in den storm<note n="2484">De Vulgaat trof hier niet den oorspronkelijken zin. Lees ten deele naar Hebr. en ten deele naar Gr.: ‘Wie de Wet haat, is niet wijs en wordt rondgeslingerd als een schip in den storm’.</note>.</verse>
<verse osisID="Sir.33.3"> De wijze mensch gelooft aan de wet [Gods], en de wet is hem getrouw<note n="2485">Van dit vers luidt naar Hebr. het eerste lid: ‘De wijze man geeft acht op (onderhoudt) het woord’. Daar de aanhef van het onvolledige tweede lid begint met: ‘en zijne wet’ (oe-terôthô), viel achter woord vermoedelijk uit: ‘van Jahwe’. Van het tweede lid bleef behalve genoemden aanhef niets over dan drie letters: de twee eerste (kaph en aleph) van het volgende en ééne onduidelijke (mogelijk een waw) van het daarop volgende woord. Gr. bevat de gegevens om het ontbrekende aan te vullen. Daar luidt v. 3 b naar de meeste en beste handschriften: ‘kai ho nomos aytôi pistos hos erôtêma dêlôn’, d.i. naar het spraakgebruik der Septuagint: ‘en de Wet is hem getrouw als het orakel (woordelijk: de vraag) oerim’. Met dêlôn toch geeft de Septuagint steeds het Hebr. ha-oerim weder. Het is dus zoo goed als zeker, dat de kaph en de aleph een overblijfsel zijn van ka-oerim. Orakel schijnt een verklarend toevoegsel. In zijn geheel zal het halfvers geluid hebben: ‘oe-terôthô ka-oerim lô (een lamed met waw) ʾemoenah’. Maar ten onrechte meenen de Grieksche vertaler en de nieuweren op zijn voetspoor dat met oerim het voormalige orakel van Oerim en Thoemmim bedoeld is. Evenals. II Reg. XXVIII 6 (zie noot 7. ald.) beteekent het ‘haardvuur’ (vgl. Is. XLVII 14; Ez. II 5). Nergens in de Schrift wordt oerim alléén voor Oerim en Thoemmim gebezigd. Buitendien kon Sirachzoon bezwaarlijk het reeds bijna duizend jaren te voren verstomde orakel gebruiken als een beeld van de getrouwheid der Wet. Naar allen schijn zal men daarom v. 3 in zijn geheel aldus moeten lezen: ‘De wijze man slaat acht op het woord van Jahwe, en zijne (Jahwe's) wet is hem als het haardvuur getrouw. Het steeds brandende, heilige haardvuur is een treffend beeld van de gestadige hulp en leiding, welke 's Heeren wet geeft aan wie haar onderhouden.</note>.</verse>
<verse osisID="Sir.33.4"> Wie een vraagstuk wil voorstellen, zorge voor het woord; en wordt hij dan gevraagd, dan zal men naar hem luisteren; en hij onderhoude den regel en antwoorde dan<note n="2486">De duisterheid van dit vers naar de Vulgaat vindt haar verklaring hierin, dat de Latijnsche vertaler erôtêma dêlôn van v. 3 (zie noot 3) geheel verkeerd begreep en bij dit vers voegde, hetwelk naar Gr. luidt: ‘Bereid u voor op het spreken, en zoo zult gij hoorders vinden; verzamel tucht en antwoord’. Het laatste wil zeggen: Antwoord nooit lichtzinnig, maar doe het steeds met zelfbeheersching, naar de regels der tucht.</note>.</verse>
<verse osisID="Sir.33.5"> Het hart van den dwaas is als een wagenrad, en als eene ronddraaiende as zijn zijne gedachten<note n="2487">In de oudheid gebruikte men naast wagens met vaste ook wagens met draaiende assen. Draaiende raderen en assen zijn een treffend beeld van de ongestadigheid der beginsellooze of dwaze menschen.</note>.</verse>
<verse osisID="Sir.33.6"> Als een dekhengst is een spotzieke vriend; hij hinnikt onder iederen ruiter<note n="2488">Als een dekhengst. Het Latijn equus emissarius (woordelijk: een los loopend, losgelaten paard, wat geen zin geeft) is blijkens sommige handschriften der Itala verschreven uit ‘equus admissarius’. Door wien ook bereden, hinnikt een dekhengst bij de nadering van elke merrie. Zoo neemt een spotter, in welk gezelschap hij zich ook bevinde, elke gelegenheid te baat om zijne hoorders aan het lachen te brengen, zelfs ten koste van zijne vrienden. - Opnieuw onderbreekt Sirachzoon v. 7-19 zijne onderrichtingen; nu met eene dichterlijke aanprijzing van zijne wijsheid. Naar Gr. schijnt het dichtstuk te bestaan uit eene strophe en eene tegenstrophe, elk van 5, en eene slotstrophe van 4 verzen. De inhoud der strophe (v. 7-10) is: Gelijk het verschil tusschen feestdagen en gewone dagen, zoo heeft het verschil tusschen menschen van hooger en menschen van lager rang alleen Gods beschikking tot oorzaak. De tegenstrophe (v. 11-15) werkt op dichterlijke wijze de gedachte, dat God naar zijn vrijen wil rang en stand der menschen regelt, uit. In den slotzang (v. 16-19) verklaart dan de dichter dat hij, door God geroepen om te leeraren, wijsheid verkondigt en daarom hoog en laag uitnoodigt om naar hem te luisteren.</note>.</verse>
<verse osisID="Sir.33.7"> Waarom overtreft de eene dag den anderen [en eveneens het eene licht het andere en het eene jaar het andere] - van de(zelfde) zon<note n="2489">In de Vulgaat zijn v. 7-10 a door misvattingen en toevoegsels verduisterd. Lees naar Gr.: ‘Waarom overtreft de eene dag den andere, terwijl toch alle licht van de dagen in het jaar (komt) van de zon? Door de wijsheid des Heeren werden zij onderscheiden; en Hij deed afwisselen de tijden en de feestdagen. Sommige verhoogde en heiligde Hij, en sommige stelde Hij in de reeks der (gewone) dagen’. De zin is duidelijk. Enkel door goddelijke beschikking onderscheiden zich feestdagen van gewone dagen. In de Vulgaat wordt ook op het onderscheid tusschen jaren en jaren (gewone en sabbat- of schrikkeljaren) gewezen,</note>?</verse>
<verse osisID="Sir.33.8"> Door 's Heeren wijsheid zijn zij onderscheiden [, doordat de zon werd geschapen en zij het bevel onderhoudt].</verse>
<verse osisID="Sir.33.9"> En Hij bracht verschil in de tijden en [hunne] feestdagen [, en men vierde op hen de feestdagen tot uur en tijd].</verse>
<verse osisID="Sir.33.10"> Sommige van hen heeft God verhoogd en verheerlijkt, en andere heeft Hij gesteld in de reeks der gewone dagen. En alle menschen zijn uit den bodem en uit de aarde, waaruit Adam geschapen werd<note n="2490">Gr.: ‘En alle menschen (zijn) uit stof, en (d.i. gelijk) Adam werd geschapen uit de aarde’. Slot der strophe.</note>.</verse>
<verse osisID="Sir.33.11"> In den rijkdom zijner wijsheid heeft de Heer scheiding tusschen hen gemaakt en verschillend gemaakt hunne wegen.</verse>
<verse osisID="Sir.33.12"> Sommigen van hen zegende en verhief Hij, en sommigen van hen heiligde Hij en trok Hij tot zich, en sommigen van hen vloekte en vernederde Hij, en Hij beroofde hen van hunne onderscheiding<note n="2491">En sommigen vloekte en vernederde Hij, d.i. zegende Hij niet en verhief Hij niet. En beroofde hen van hunne onderscheiding, d.i. van rang en eer, die zij verworven hadden. Maar naar Gr. beter: ‘en verdreef hen uit hunne standplaats’. De Latijnsche vertaler las verkeerdelijk ‘apo apostaseôs’ voor apo staseôs.</note>.</verse>
<verse osisID="Sir.33.13"> Gelijk het leem des pottenbakkers in diens hand [ter kneding en boetseering<note n="2492">Deze zinsnede is andere, mislukte vertaling van v. 14 a naar gr.</note>]</verse>
<verse osisID="Sir.33.14"> - al deszelfs wordingen zijn onder zijne beschikking - zoo is de mensch in de hand van Hem, die hem schiep, en Hij geeft hem wat Hij goedvindt<note n="2493">Vgl. Is. XLV 9; Jer. XVIII 6; Rom. IX 90.</note>.</verse>
<verse osisID="Sir.33.15"> Tegenover het kwade staat het goede en tegenover den dood het leven; zoo ook tegenover den gerechten man de zondaar. En zoo beschouw alle werken van den Allerhoogste: twee aan twee, [en] het eene tegenover het andere.</verse>
<verse osisID="Sir.33.16"> Als de jongste ben ook ik ontwaakt en als een, die achter de wijnlezers druiven verzamelt.</verse>
<verse osisID="Sir.33.17"> Op Gods zegen heb ook ik gehoopt, en als een, die druiven oogst, heb ik de pers gevuld<note n="2494">Lees v. 16 en 17 (begin der [s]lotstrophe) naar Gr. en Syr. met eenige verbetering aldus: ‘Ook ik ben het laatst (d.i. in den jongsten tijd) gekomen (Syr.) als een arenlezer achter de maaiers, en door den zegen (de roeping, de genade) des Heeren ben ik anderen voorgegaan; en als een wijnlezer heb ik de pers gevuld’. God, die in vrije wilsbeschikking sommige menschen verheft (v. 10-12) en dus ook voorheen de leeraren en profeten beriep, riep in den jongsten tijd Sirachzoon als leeraar des volks. En deze volgt nu, als een arenlezer de maaiers, het voetspoor der groote mannen van het verleden. De woorden getuigen eenerzijds van des schrijvers goddelijke roeping, anderzijds van zijne groote bescheidenheid. Zie verder de Inleiding van zijn kleinzoon.</note>.</verse>
<verse osisID="Sir.33.18"> Ziet hoe ik niet heb gewerkt voor mij alleen, maar voor allen, die naar tucht streven<note n="2495">Vgl. XXIV 47.</note>.</verse>
<verse osisID="Sir.33.19"> Luistert naar mij, gij vorsten en gij volken allen, en gij hoofden der gemeente, leent het oor<note n="2496">Zie Judic. V 3 met noot 3. In het volgend gedeelte raadt Sirachzoon den huisvaders aan, hun gezag en hun vermogen niet uit de handen te geven (v. 20-24) en hunne lijfeigenen door goede behandeling, gestadigen arbeid en, zoo noodig, door kastijding onder tucht te houden (v. 25-33).</note>!</verse>
<verse osisID="Sir.33.20"> Aan zoon noch vrouw, aan broeder noch vriend geef macht over u, zoolang gij leeft, en draag aan geen ander uwe goederen over, opdat gij er geen spijt van krijgt en er om zoudt moeten vragen.</verse>
<verse osisID="Sir.33.21"> Zoo lang gij leeft en ademt, laat niemand u koopen<note n="2497">Naar den verbeterden tekst van Gr. beter: ‘en verkoop u aan niemand’.</note>.</verse>
<verse osisID="Sir.33.22"> Want beter is het, dat uwe kinderen u vragen, dan dat gij moet zien naar de handen uwer kinderen.</verse>
<verse osisID="Sir.33.23"> Blijf meester van al uwe handelingen;</verse>
<verse osisID="Sir.33.24"> laat geen vlek komen op uwe eer<note n="2498">Doordat gij u afhankelijk maakt van hen, die u ondergeschikt behooren te zijn.</note>. Op den dag, waarop de dagen uws levens ten einde gaan en ten tijde van uw heengaan verdeel uwe nalatenschap.</verse>
<verse osisID="Sir.33.25"> Voeder en stok en last voegen den ezel; brood en tucht en arbeid den slaaf<note n="2499">Daar de ezel in de zuidelijke landen niet als dom en traag wordt geminacht, is de vergelijking niet aanstootelijk. Men lette op de volgorde van de drie zaken, welke Sirachzoon ten opzichte van de behandeling der lijfeigenen, want dezen zijn met servi bedoeld, aanbeveelt. Behoorlijke voeding (verpleging) staat voorop.</note>.</verse>
<verse osisID="Sir.33.26"> Hij werkt onder tucht, en ver langt te schaften<note n="2500">Naar Gr. is de zin: ‘Geef werk aan uwen knecht (paidi, waarvoor de vertaler “paideiai” las), en gij zult rust hebben’. Het verslid staat in tegenstelling tot het volgende.</note>; maak hem de handen vrij, en hij verlangt de vrijheid.</verse>
<verse osisID="Sir.33.27"> Juk en toom buigen den [harden] nek<note n="2501">Van het lastdier.</note> [, en den slaaf buigt gestadige arbeid].</verse>
<verse osisID="Sir.33.28"> Voor den onwilligen knecht zijn folter en voetboeien. Zet hem aan het werk, opdat hij niet ledig zij;</verse>
<verse osisID="Sir.33.29"> want lediggang leert veel kwaadwilligheid.</verse>
<verse osisID="Sir.33.30"> Zet hem aan het werk; want dat voegt hem. Gehoorzaamt hij niet, sluit hem in boeien; leg echter niet aan ieder wat zwaar is op, en doe niets [hards] zonder oordeel<note n="2502">Naar het schijnt, wil de schrijver zeggen: Laat het verzet van één lijfeigene u niet tot harde maatregelen tegen allen verleiden. Bestraf den schuldige, maar behandel elken lijfeigene, naar hij volgens uw oordeel verdient.</note>.</verse>
<verse osisID="Sir.33.31"> Hebt gij een [getrouwen] knecht, hij zij u als uwe eigen ziel; als een broeder behandel hem; want gij verwierft hem met uw eigen bloed<note n="2503">Deze plaats geraakte, naar de vergelijking der ver uiteengaande teksten leert, door misvatting en verschuiving zeer in het ongereede. Naar eene zeer gegronde gissing is zij (2 tweeledige verzen) aldus te lezen: ‘Zoo gij een lijfeigene hebt, hij zij als gij (d.w.z. hij worde door u gehouden als uw gelijke, d.i. als mensch), omdat (het) als voor uwe ziel voor hem behoefte is (d.i. omdat hij even goed als gij behoefte gevoelt om als mensch te worden behandeld); zoo gij een lijfeigene hebt, beschouw hem als een broeder, en kwel niet het bloed uwer ziel’, d.i. uw eigen bloed, uw als uw bloedverwant beschouwden medemensch. Het 1e lid van het 1e vers staat zoo in Gr. Het 2e lid luidt in Gr. (daar niet op zijne plaats, maar naar het einde verschoven), volgens den gewonen tekst: ‘omdat gij als uwe ziel (1e naamval) noodig hebt hem’ (hoti hos hê psychê soy epideêseis aytoy); volgens verschillende handschriften echter: ‘omdat het als uwe ziel (ook 1e naamval) behoefte (is) hem’ (epideêsis aytôi). Deze lezing is zeker de oorspronkelijke. Maar den Griekschen vertaler ontging, dat de Hebreeuwsche uitdrukking voor als uwe ziel ook beteekenen kan: ‘als voor uwe ziel’ (vgl. Zach. IX 15 en X 7). Het 2e lid van het 2e vers luidt in Gr. ongeveer als in de Vulgaat: ‘omdat gij hem met bloed verworven hebt’ (in den krijg buit gemaakt hebt), wat niet oorspronkelijk schijnt. Het valt niet aan te nemen dat er in het toenmalige Israël onvrijen, en nog wel vele onvrijen, waren, die doordat zij in den krijg gevangen waren, hunne vrijheid verloren hadden. Beter past, ook in den samenhang, wat Syr. heeft: ‘en kwel niet het bloed uwer ziel’. Vóór de komst van Christus zoekt men bij de schrijvers der heidensche volken vergeefs naar een zoodanige uitspraak omtrent de behandeling der onvrijen.</note>.</verse>
<verse osisID="Sir.33.32"> Indien gij hem [onrechtvaardig] kwaad doet, dan zal hij wegloopen;</verse>
<verse osisID="Sir.33.33"> [en als hij zich opmaakte en wegliep, dan weet gij niet, wien gij zult vragen en] op wat weg gij hem moet zoeken?<note n="2504">In Israël was het tengevolge van de bepaling van Deut. XXIII 16 moeilijk een weggeloopen slaaf terug te krijgen. Wat de Vulgaat meer heeft dan Gr. is ten deele verklaring, ten deele tweede vertaling van hetzelfde.</note></verse>

</chapter>

<chapter osisID="Sir.34">

<title type="chapter">Hoofdstuk XXXIV.</title><p>Onthoud u van droomuitlegging en wichelarij (v. 1-.8 Ondervinding is nuttig (v. 9-13), maar nog nuttiger de vreeze Gods (v. 14-.20 Offeranden van onrechtvaardig goed mishagen aan den Heer (v. 21-24), en wie boete doet voor zonden, maar niettemin blijft zondigen, handelt dwaas (v. 25-.31</p>


<verse osisID="Sir.34.1"> IJdele hoop en begoocheling zijn eigen den dwazen man, en droomen maken de onwijzen overspannen<note n="2505">Met dit vers begint wederom eene naar inhoud en vorm dichterlijke bespiegeling, welke naar Gr. schijnt te bestaan uit twee strophen van 8 en eene tusschenstrophe van 4 verzen. De gedachtengang is deze: Dwaze menschen doen aan droomuitlegging en waarzeggerij, louter bedrog en misleiding. Doe daaraan niet mede. Vele menschen werden daardoor ongelukkig. Houd u aan Gods wet; zij misleidt niet (strophe, v. 1-8). In plaats van u op zulke bijgeloovigheden toe te leggen, tracht ondervinding op te doen. Dat heb ik gedaan en mij wel daarbij bevonden (tusschenstrophe, v. 9-12). Boven alle ondervinding gaat echter de vreeze des Heeren. Wie die bezit, behoeft niets te vreezen, want God beschermt en verlicht hem (tegenstrophe, v. 12-17).</note>.</verse>
<verse osisID="Sir.34.2"> Als een, die naar een schaduw grijpt en den wind naloopt, zoo is hij, die op [bedriegelijke] droomgezichten acht slaat.</verse>
<verse osisID="Sir.34.3"> Dit naar dat is een gezicht in den droom: vóór het aangezicht van een mensch een beeld van dien mensch<note n="2506">Aan hoc secundum hoc beantwoordt in den gewonen tekst van Gr.: ‘toyto kata toytoy’, d.i. dit naast dat; vele handschriften echter hebben overeenkomstig den tekst der Vulgaat: ‘toyto kata toyto, wat zeker oorspronkelijk is. Naar toch uit Syr. blijkt, is het eerste toyto onecht, en zal men het vers aldus moeten lezen: ‘Naar dit is (zoo is het met) een droomgezicht: tegenover een aangezicht (katenanti prosôpoy; de Vulgaat vat prosôpon minder goed in de beteekenis van persoon, mensch) een spiegelbeeld van een aangezicht’. Een droomgezicht staat tegenover de werkelijkheid als een spiegelbeeld van een persoon tegenover dien persoon. Het overbodige toyto in Gr. gaf aanleiding, dat men het andere wijzigde met het oog op katenanti prosôpoy in het volgende verslid. De Itala gaf oorspronkelijk, zeker naar gr., de juiste lezing weder; maar later werd naar Gr. het eerste hoc toegevoegd. - De verzen 2 en 3 vormen een chiasmus: 2 a = A, 2 b = B. 3 a = B, 3 b = A.</note>.</verse>
<verse osisID="Sir.34.4"> Een onreine, wat kan hij reini-</verse> 
<verse osisID="Sir.34.1">gen, en een leugenaar<note n="2507">Naar Gr.: ‘Van onreins, wat kan er reins, en van leugen, wat kan er waars komen?’ Evenmin als van wat of wie onrein is - bedoeld is wel de ritueele onreinheid - reiniging kan uitgaan, kan door een bedrog als waarzeggerij en droomuitlegging de waarheid aan het licht komen.</note>, wat waars kan hij zeggen?</verse>
<verse osisID="Sir.34.5"> [Valsche] waarzeggerij en [bedriegelijke] wichelarijen en droomen [der toovenaars] zijn ijdelheid<note n="2508">Syr.: ‘bedrog’.</note>.</verse>
<verse osisID="Sir.34.6"> En gelijk de ziel van eene vrouw in barensnood, zoo lijdt de uwe aan hersenschimmen<note n="2509">Naar Gr.: ‘en gelijk van eene barende ijlt de ziel’. Met v. 5 vormt v. 6 a één vers.</note>. Tenzij van den Allerhoogste eene bezoeking uitging, richt uw hart niet op zulke dingen<note n="2510">Naar Gr.: ‘Zoo zij (de droomgezichten) niet van den Allerhoogste werden gezonden bij bezoeking (door eene buitengemeene beschikking en genade), geef er uw hart niet aan over’. In enkele gevallen sprak God in droomen tot menschen; zie Num. XII 6 en vgl. Gen. XX 3, XXXVII 5, XLI 1; I Reg. XXVIII 6; Job XXXIII 15; Joël I 28, enz.</note>.</verse>
<verse osisID="Sir.34.7"> Want velen werden door droomgezichten misleid en in hunne hoop daarop teleurgesteld.</verse>
<verse osisID="Sir.34.8"> Niet ziet zich bedrogen wie [het woord van] de Wet vervult; en de wijsheid bewaarheidt zich in den mond van den getrouwe<note n="2511">Woordelijk naar Gr.: ‘en wijsheid (is) voor den getrouwen (geloovigen) mond voleinding’. In zijn geheel wil v. 8 zeggen: Komen zij, die op droomuitleggers en waarzeggers vertrouwen, bedrogen uit: wie de Wet onderhouden, zullen zich niet bedrogen zien, en wie in God gelooft en op God vertrouwt, vindt in de ware wijsheid volle bevrediging. Slot der strophe.</note>.</verse>
<verse osisID="Sir.34.9"> [Wie niet beproefd werd, wat weet hij?] Een man van veel ondervinding denkt aan vele dingen, en wie veel geleerd heeft spreekt verstandig.</verse>
<verse osisID="Sir.34.10"> Wie niets ondervond, weet weinig maar wie in vele dingen gemoeid werd, wordt rijk aan slimheid.</verse>
<verse osisID="Sir.34.11"> [Wie niet beproefd werd, wat weet hij?] Wie veel rondzwierf, doet veel slimheid op<note n="2512">In de Vulgaat zijn v. 8-11 door verschuiving, misvatting en herhaling van verschillende versleden zeer in het ongereede geraakt. Lees naar Gr.: ‘Een wel opgevoed man weet veel, en de aan ondervinding rijke zal (kan) verstandigs spreken. Wie niet werd beproefd, weet weinig, maar de gezworven hebbende (ho peplanêmenos, door den Latijnschen vertaler in implanatus gelatiniseerd) zal (kan) volmaken de bedrevenheid’ (panoyrgian, wat veelal in ongunstigen zin gebezigd, hier door den Latijnschen vertaler verkeerdelijk zoo werd verstaan en met malitia en nequitia vertaald).</note>.</verse>
<verse osisID="Sir.34.12"> Vele dingen zag ik op mijne zwerftochten en velerlei wijzen van doen<note n="2513">Naar het schijnt, geeft alleen Syr. den oorspronkelijken tekst goed weder: ‘en velerlei dingen zijn over mij heengegaan’. Van Gr. schijnt de zin: Ik weet meer dan ik zeg.</note>.</verse>
<verse osisID="Sir.34.13"> Somwijlen kwam ik daardoor in levensgevaar, [maar door Gods goedheid] bleef ik behouden<note n="2514">Daardoor, te weten door mijne omzwervingen. Maar naar Gr. behoort horum causa in het 2de verslid en is Dei gratia een toevoegsel. Lees derhalve: ‘Dikwerf kwam ik tot den dood toe in gevaar, maar ik werd gered daardoor’, te weten door de kennis en ervaring, bij mijne zwerftochten opgedaan. Slot der tusschenstrophe.</note>.</verse>
<verse osisID="Sir.34.14"> De geest van wie God vreezen is gezocht [, en doordat Hij op hen neerziet, worden zij gezegend<note n="2515">Is gezocht, d.i. kostbaar. Voor quaeritur hebben sommige handschriften ‘quaeretur’, wat wijst op tsêtêsetai, dat echter blijkens Gr. schrijffout is voor tsêsetai (zal leven). De geest (ziel) der godvreezenden zal leven, door God gered en behouden worden. Waarom? Het antwoord geeft het 2de verslid, v. 15 a. In de Vulgaat is v. 14 b verklarend toevoegsel en v. 15 b andere vertaling van v. 19 a.</note>].</verse>
<verse osisID="Sir.34.15"> Want hunne hoop is gericht op hun Redder [, en Gods oogen zijn op hen, die Hem liefhebben].</verse>
<verse osisID="Sir.34.16"> Wie den Heer vreest, siddert voor niets en vreest niet, want Hij, Hij is zijne hoop<note n="2516">De vreeze Gods verwint alle menschenvrees; want in allen nood mag de godvreezende op 's Heeren hulp vertrouwen. Vgl. Matth. X 28.</note>.</verse>
<verse osisID="Sir.34.17"> Wie den Heer vreest, gelukkig is zijne ziel.</verse>
<verse osisID="Sir.34.18"> Naar wien ziet hij uit, en wie is zijne sterkte?</verse>
<verse osisID="Sir.34.19"> De oogen des Heeren zijn gericht op wie Hem vreezen<note n="2517">Gr.: ‘op wie Hem liefhebben’ (vgl. v. 15 b). Het verslid geeft antwoord op de vraag van v. 18: De steun en kracht van wie in vrees en liefde tot God opzien is God, die wederkeerig genadig op hen neerziet en hen in alle nooden bijstaat. Deze laatste gedachte werken de drie volgende verzen in drie paren van beelden uit.</note>; Hij is machtig schutsheer, krachtige steun, beschutting tegen hitte en loofhut op den middag,</verse>
<verse osisID="Sir.34.20"> bezwering van struikeling en hulp bij den val<note n="2518">De drie paren van beelden woordelijk naar Gr.: ‘dekschild van sterkte en stut van kracht (sterk dekschild en krachtige stut), bescherming (skepê) tegen den gloedwind en bescherming (Hebr. had hier zeker een synoniem van skepê, mogelijk soekkah, loofhut) tegen middaghitte, behoeding voor struikeling en hulp voor val’. De lezing der Vulgaat deprecatio offensionis is volgens sommige handschriften verschreven uit: ‘et precatio offensionis’. De zin daarvan is, dat God den vrome verhoort, zoo deze Hem in gevaar van te struikelen aanroept.</note>; Hij verheft de ziel en verlicht de oogen, Hij geeft gezondheid [en] leven en zegening<note n="2519">En verlicht de oogen, d.i. geeft licht voor de oogen, opdat men niet valle. - Wordt wie God eert door Hem beschermd, dan is het van gewicht te weten, waarin de ware vereering Gods bestaat. Daarover handelt de volgende dichterlijke bespiegeling (v. 21 - XXXV 26). De ware dienst van God bestaat niet in offeranden van op onrechtvaardige wijze verworven goed (v. 21-27, 5 verzen), noch in het storten van gebeden bij onboetvaardigheid van harte (v. 28-31, eveneens 5 verzen). De oprechte vereerder Gods onderhoudt de geboden, draagt de voorgeschreven offeranden op en doet dit met een blij gemoed (XXXV 1-13, 3 maal 3 verzen). Zie den inhoud van het verdere gedeelte der verhandeling XXXV noot 10.</note>.</verse>
<verse osisID="Sir.34.21"> Wie offert van onrechtvaardig verkregen goed, diens offerande is onrein, en geen welbehagen wekken de bespottingen der ongerechten<note n="2520">Voor onrein heeft Gr.: ‘ten spot’ (de Latijnsche vertaler las ‘memômêmenê’ in plaats van ‘memôkêmenê’). Wie van onrechtvaardig verkregen goed eene offerande aan God opdraagt, drijft den spot met God, den rechtvaardige. Zulk eene offerande, eene bespotting Gods, kan Gode niet welgevallig zijn (v. 21 b).</note>.</verse>
<verse osisID="Sir.34.22"> [De Heer is alleen met hen, die Hem getrouw zijn op den weg van waarheid en rechtvaardigheid<note n="2521">Dit vers kenmerkt zich als eene in den samenhang niet passende glosse.</note>].</verse>
<verse osisID="Sir.34.23"> De gaven der boosdoeners billijkt niet de Allerhoogste, [en Hij ziet niet neder op de offeranden der boosdoeners<note n="2522">Andere vertaling van het eerste verslid.</note>,] en niet zal Hij ter wille hunner vele offers de zonden vergeven.</verse>
<verse osisID="Sir.34.24"> Wie eene offerande opdraagt van het goed der armen, is als iemand, die een zoon slacht onder de oogen van diens vader<note n="2523">Omdat God de vader der armen is. Zie Ps. IX 10, X 14.</note>.</verse>
<verse osisID="Sir.34.25"> Het brood der behoeftigen is het leven der armen; wie dat wegneemt is een man des bloeds<note n="2524">Een moordenaar, daar hij den behoeftige berooft van zijn levensonderhoud.</note>.</verse>
<verse osisID="Sir.34.26"> Wie het in zweet verworven brood steelt, is als wie zijnen naaste vermoordt.</verse>
<verse osisID="Sir.34.27"> Wie bloed vergiet en wie een daglooner bedriegt, die zijn broeders<note n="2525">Oudtijds luidde het slot van v. 27 in de Itala: ‘qui effundit sanguinem et qui fraudem facit mercede mercenario’. Fratres sunt is niet oorspronkelijk, naar ook uit Gr. blijkt. Daar luiden v. 26 en 27: ‘Een moordenaar van den naaste is wie de samenleving (symbiôsin) wegneemt (opheft), en een storter van bloed, wie den huurling zijne huur onthoudt’. Den zin van het eerste verslid naar Gr. verduidelijkt de Ethiopische vertolking: ‘wie den man scheidt van zijne huisvrouw’. Maar vermoedelijk las de Grieksche vertaler verkeerdelijk achawah (broederlijkheid, samenleving) voor ‘achuzzah’ (bezit, eigendom); zoodat het eerste verslid oorspronkelijk luidde: ‘Een moordenaar van den naaste is wie hem van zijn bezit berooft’.</note>.</verse>
<verse osisID="Sir.34.28"> De een bouwt op en de ander breekt af; wat hebben zij daar anders van dan moeite<note n="2526">Begin eener nieuwe strophe. De zin van deze gelijkenis blijkt evenals die van de volgende uit v. 31: De mensch, die door werken van boetvaardigheid vergiffenis wil verkrijgen van zijne zonden, maar niettemin aan het zondigen blijft, doet vergeefsche moeite. In zijne tweeslachtige wijze van doen gelijkt hij (v. 28) niet één mensch, maar twee menschen, die, geroepen om elkander te helpen, elkander tegenwerken. Wat de een opbouwt, breekt de ander af. Beiden vermoeien zich om niets. Terwijl de een voor den naaste om zegen vraagt, vraagt de ander voor denzelfde om vervloeking. De bede om zegeu van den een wordt opgeheven door de verwensching van den ander. Daarom luistert God naar geen van beiden.</note>?</verse>
<verse osisID="Sir.34.29"> De een bidt en de ander vloekt; wiens stem zal God verhooren?</verse>
<verse osisID="Sir.34.30"> Wie zich reinigt ter oorzake van een doode, en dien opnieuw aanraakt, wat baat hem zijne reiniging<note n="2527">Volgens Num. XIX 11-19 moest wie een lijk had aangeraakt, zich en zijne kleeding van de opgedane onreinheid zuiveren. Het vers heeft zekere vermaardheid verkregen doordat de Donatisten het misbruikten tot staving hunner dwaling, volgens welke de geldigheid van een sacrament afhankelijk zou zijn van de rechtgeloovigheid en waardigheid van wie het toediende. In verschillende, vooral Afrikaansche, handschriften der Vetus Latina waren de woorden et iterum tangit eum achterwege gebleven. Men vertaalde nu qui baptizatur a mortuo verkeerdelijk met: ‘wie gedoopt wordt (passief in plaats van mediaal) door een doode’, en verstond dan een doode van ketters of van uitleveraars der heilige boeken. Tot eene soortgelijke verkeerde opvatting der plaats was te voren reeds Cyprianus gekomen. Het is daarom niet waar, dat de Donatisten de plaats verminkten. Augustinus verklaart (Retrac. I c. 21 n. 3) ook uitdrukkelijk dat vóór het ontstaan der Donatistische scheuring in Africaansche handschriften de woorden ‘et iterum tangit illum’ ontbraken. Vroeger had hij dat niet geweten. Ook had hij toen verkeerdelijk Donatus als eersten verkondiger der dwaalleer over de ongeldigheid van het doopsel, door een ketter of verrader toegediend, aangezien.</note>?</verse>
<verse osisID="Sir.34.31"> Zoo is het met den mensch, die vast om zijne zonden en dezelve opnieuw bedrijft. Wat baat hem zijne verootmoediging? Wie zal zijn gebed verhooren?</verse>

</chapter>

<chapter osisID="Sir.35"> 
<title type="chapter">Hoofdstuk XXXV.</title>
<p>Onderhoud de Wet en wees barmhartig (v. 1-5), draag de voorgeschreven offeranden op en doe het blijmoedig (v. 6-.13 Meen niet God te kunnen omkoopen met uwe gaven; want Hij is rechtvaardig en verhoort het smeeken der verdrukten. Ook het smeeken van zijn verdrukt volk zal Hij verhooren (v. 14-.26</p>


<verse osisID="Sir.35.1"> Wie<note n="2528">Zie over den samenhang met het voorafgaande XXXIV noot 15.</note> de Wet onderhoudt, draagt vele offeranden op.</verse>
<verse osisID="Sir.35.2"> Eene heilzame offerande is het, de geboden te onderhouden<note n="2529">Met v. 1 en 2 a (één vers) drukt v. 4 (eveneens één vers; v. 2 b en 3 zijn glossen) eene en dezelfde gedachte uit: Wie de geboden Gods onderhoudt, zich Gode dankbaar betoont en barmhartig is, die is als wie aan God vele Hem welgevallige offeranden opdraagt.</note> [en alle ongerechtigheid te vluchten.</verse>
<verse osisID="Sir.35.3"> En als een zoenoffer voor ongerechtigheden opdragen en als vergiffenis vragen van zonden is het vluchten voor de ongerechtigheid.]</verse>
<verse osisID="Sir.35.4"> Dankbaar betoont zich wie een spijsoffer opdraagt, en wie barmhartigheid oefent, draagt eene offerande op<note n="2530">Lees naar Gr.: ‘Wie dank (aan God) teruggeeft, draagt een spijsoffer op, en wie barmhartigheid oefent, brengt een lofoffer’.</note>.</verse>
<verse osisID="Sir.35.5"> Welgevallig is het den Heer, het kwade te mijden, en eene verbidding voor de zonden<note n="2531">Gr.: ‘verzoening (een zoenoffer) voor de zonden’.</note> is het de ongerechtigheid te vluchten.</verse>
<verse osisID="Sir.35.6"> Vóór het aangezicht des Heeren verschijn niet ledig;</verse>
<verse osisID="Sir.35.7"> want dit alles geschiedt vanwege het gebod<note n="2532">Vgl. Exod. XXIII 15, XXXIV 20; Deut. XVI 16.</note> [Gods].</verse>
<verse osisID="Sir.35.8"> De offerande van den gerechte maakt vet het altaar<note n="2533">Zie Ps. XIX 4 met noot 6.</note>, en zij is een zoete reuk vóór den Allerhoogste.</verse>
<verse osisID="Sir.35.9"> Het offer van den gerechte is aangenaam, en de heugenis daarvan geraakt niet in vergetelheid [bij den Heer].</verse>
<verse osisID="Sir.35.10"> Welgemoed<note n="2534">Gr.: ‘Met een goed oog’, d.i. met blij gelaat.</note> geef Gode eere, en houd niets achter van de eerstelingen uwer handen.</verse>
<verse osisID="Sir.35.11"> Bij al uwe gaven vertoon een vroolijk gelaat, en draag met blijdschap [uwe] tienden op<note n="2535">Van v. 11 - XXXVIII 29 a werd de grondtekst teruggevonden.</note>.</verse>
<verse osisID="Sir.35.12"> Geef den Allerhoogste naar zijne gave, en offer met blij gelaat wat uwe handen vinden<note n="2536">Naar Hebr.: ‘Geef den Allerhoogste, zooals Hij geeft (d.i. gul en onbekrompen), en met stralend gelaat, gelijk uwe hand het schaft’. De Vulgaat heeft overeenkomstig eene verkeerde Grieksche lezing adinventionem voor ‘ad inventionem’, wat de toevoeging van facito in den zin van ‘draag op’ of ‘offer’ (vgl. Exod. XXXIX noot 33 en Judic. XIII noot 10) noodig maakte.</note>.</verse>
<verse osisID="Sir.35.13"> Want de Heer is een vergelder en zal u zevenmaal zooveel teruggeven.</verse>
<verse osisID="Sir.35.14"> Offer geene slechte gaven; want Hij zal ze niet aannemen.</verse>
<verse osisID="Sir.35.15"> En verwacht niets van een ongerecht offer<note n="2537">Naar Hebr. luiden v. 14 en 15ʽa: ‘Geef geene geschenken (d. i beproef niet God om te koopen met uwe gaven), want Hij neemt niets aan, en vertrouw niet op eene offerande na afpersing’, d.i. en meen niet door eene offerande te ontkomen aan de straf, die gij verdiendet door aan weduwen en weezen (v. 16-19) het hunne te ontnemen. Hiermede vat de dichter de XXXIV 21-27 behandelde gedachte weder op, om die verder uit te werken in eene strophe en eene tegenstrope, elk van 7 verzen. De strophe (v. 14-22) beschrijft hoe de klacht van weduwen en weezen doordringt tot God; de tegenstrophe (v. 23-26), hoe God, de verdrukten wrekend, niet rust voor en aleer Hij de verdrukkers heeft uitgedelgd.</note>; want de Heer is Richter, en niets geldt bij Hem het aanzien van een persoon<note n="2538">Van een rijke, die Hem offeranden kan opdragen, tegenover een arme, die het niet vermag.</note>.</verse>
<verse osisID="Sir.35.16"> Niet is de Heer partijdig tegen den arme, en Hij verhoort het gebed van den onderdrukte.</verse>
<verse osisID="Sir.35.17"> Niet verwerpt Hij het smeeken van den wees, noch de weduwe, als zij hare jammerklacht uitstort.</verse>
<verse osisID="Sir.35.18"> Vloeien de tranen der weduwe niet van hare wangen, en komt haar zuchten niet op hem, die ze haar uitperst<note n="2539">Naar Hebr. met geringe verbetering: ‘Vloeit niet de traan over de wang, en komt het gezucht niet op hem, die ze (de traan) deed vloeien?’ Veroorzaakt den verdrukte het onrecht, dat hij onderging, geen grievend leed, en zullen zijne tranen en zuchten niet Gods wraak doen neerkomen op den verdrukker?</note>?</verse>
<verse osisID="Sir.35.19"> [Van de wang toch gaan zij op ten hemel, en de Heer, die haar verhoort, zal er geen behagen in scheppen<note n="2540">Dit ook in Hebr. niet voorkomende vers is verklarende glosse.</note>].</verse>
<verse osisID="Sir.35.20"> Wie [God] aanbidt met welbehagen, zal verhoord worden, en zijn gebed zal reiken tot de wolken<note n="2541">Het slot der strophe (v. 20-22 b) laat ten gevolge van misvatting en van dubbele vertaling in de Vulgaat, ten deele ook in Gr., veel te wenschen over. Lees naar den vetbeterden grondtekst: ‘De bitterheid (het misbaar) van den verdrukte wordt verhoord, en zijn geroep spoedt zich naar de wolken. Het gezucht van den vernederde dringt door de wolken, en totdat het aankomt, rust het niet; het wijkt niet, totdat de Allerhoogste neerziet en rechtvaardig richt en recht doet’.</note>.</verse>
<verse osisID="Sir.35.21"> Het gebed van wie zich vernedert zal door de wolken dringen, en hij zal niet getroost zijn, totdat het genaderd is, en hij laat niet af, voordat de Allerhoogste er op ziet.</verse>
<verse osisID="Sir.35.22"> En de Heer zal niet talmen, maar de gerechten oordeelen en recht doen. En de Almachtige zal geen geduld met hen hebben, om hun den rug te kastijden<note n="2542">Lees de tegenstrophe (v. 22 c-26) naar Hebr. verbeterd en aangevuld: ‘Ook talmt God niet, en de Sterke toomt zich niet in, totdat Hij de heupen van den wreedaard (het ontbreken van dit laatste in v. 22 c der Vulgaat verstoort daar den zin) verpletterd en aan den trotschaard wraak geoefend heeft; totdat Hij den schepter der stoutmoedigen vernietigd en den staf der goddeloozen verbroken heeft; totdat Hij den mensch vergolden heeft en het Adamskind gestraft heeft naar zijne (booze) raadsslagen; totdat Hij den strijd voor zijn volk volstreden heeft en hen verblijdt door zijn heil. Hoe liefelijk is het meewaren (Gr. eleos, waaraan vermoedelijk Hebr. chesed beantwoordde) ten tijde van den nood, gelijk de weerlichtende wolk ten tijde der droogte’. Van de verdrukking der weduwen en weezen komt Sirachzoon op de verdrukking van zijn volk door de toenmalige heidensche vorsten en leidt door zijne verwachting, dat de Heer ook Israël zal wreken en redden, over tot het XXXVI 1-19 volgend smeekgebed om redding. Dat hij die redding nabij achtte, leert de vergelijking in het laatste vers. In v. 24 naar de Vulgaat is Adam niet de eerste mensch, maar gelijk ook elders ‘de mensch’.</note>.</verse>
<verse osisID="Sir.35.23"> En aan de volken zal Hij wraak nemen, totdat Hij de menigte der stoutmoedigen wegvaagt en de schepters der goddeloozen stuk slaat;</verse>
<verse osisID="Sir.35.24"> totdat Hij den menschen vergeldt naar hunne werken en [naar] de werken van Adam [en] naar zijne overtreding;</verse>
<verse osisID="Sir.35.25"> totdat hij richtend recht doet aan zijn volk, en de gerechten verblijdt door zijne barmhartigheid.</verse>
<verse osisID="Sir.35.26"> Heerlijk is de ontferming Gods ten tijde der beproeving, gelijk regenwolken ten tijde der droogte.</verse>

</chapter>

<chapter osisID="Sir.36"> 

<title type="chapter">Hoofdstuk XXXV.</title><p>Smeekgebed om redding en herstel van Israël (v. 1-.19 De wijze weet te onderscheiden tusschen ware taal en leugentaal, tusschen vrouwen en vrouwen. Eene goede vrouw het geluk van haar man. Ongelukkig wie geene goede vrouw en daarom geen tehuis heeft (v. 20-.23</p>


<verse osisID="Sir.36.1"> Ontferm U onzer, God van het al, en zie [op ons] neder [en laat ons het licht uwer ontfermingen zien].</verse>
<verse osisID="Sir.36.2"> En zend uwen schrik over de volken<note n="2543">Het smeeklied bestaat naar Hebr. uit eene strophe en eene tegenstrophe, beide van 8 verzen. Inhoud der strophe (v. 1-12): Betoon, Heer, uwe macht aan de heidenen, die ons verdrukken. Mogen zij U erkennen gelijk wij of te gronde gaan. Inhoud der tegenstrophe (v. 13-18): Verzamel en en herstel Israël. - Naar Hebr. is in v. 1 ook en zie neder niet oorspronkelijk, en vormt v. 2 a met v. 1 a één vers. Het licht der ontfermingen. Het licht is zinnebeeld van gunst en heil. Met de volken (heidenen) zijn voornamelijk de Syriërs en de Egyptenaren bedoeld, voor welker koningen Israël de gestadige twistappel was. Hetgeen in v. 2 der Vulgaat verder volgt is grootendeels aan v. 5 en v. 10 ontleend.</note> [, die U niet zoeken, opdat zij erkennen dat er geen God is buiten U, en uwe groote daden verkondigen].</verse>
<verse osisID="Sir.36.3"> Hef uwe hand op tegen de vreemde volken, opdat zij uwe macht<note n="2544">Hebr.: ‘uwe groote daden’.</note> zien.</verse>
<verse osisID="Sir.36.4"> [En] gelijk Gij U voor hunne oogen heilig betoond hebt door ons, zoo verheerlijk U voor onze oogen door hen<note n="2545">De dichter erkent dat de tegenwoordige verdrukking van Israël verdiend is. Ten aanschouwe der heidenen heeft God zijn zondig en trouweloos volk vernederd en zich aan hen als den Heilige geopenbaard. Moge Hij nu ten aanschouwe van Israël de heidenen vernederen en zich aan hen als den machtige openbaren.</note>,</verse>
<verse osisID="Sir.36.5"> opdat zij U erkennen, gelijk ook wij erkend hebben<note n="2546">Naar Hebr. beter: ‘opdat zij weten, gelijk wij weten’.</note>, dat er geen God is buiten U, o Heer.</verse>
<verse osisID="Sir.36.6"> Vernieuw de teekenen en herhaal de wonderen;</verse>
<verse osisID="Sir.36.7"> verheerlijk uwe hand en uwen rechterarm<note n="2547">Vgl. Jer. XVI 21; Ez. XXVIII 22, XXXVIII 22 en 23.</note>.</verse>
<verse osisID="Sir.36.8"> Wek op uwe verbolgenheid en stort uit uwe gramschap<note n="2548">Van den lankmoedigen God wordt gezegd, dat zijne verbolgenheid rust; van den wrekenden God, dat Hij die opwekt.</note>;</verse>
<verse osisID="Sir.36.9"> verdelg den tegenstander en tuchtig den vijand.</verse>
<verse osisID="Sir.36.10"> Verhaast den tijd en denk aan het einde, opdat zij uwe groote daden verheerlijken<note n="2549">Hebr.: ‘Laat spoedig het einde komen en denk aan den vastgestelden tijd (wellicht eene zinspeling op Dan. VIII 19, XI 27 en 35); wie zal (anders) verhalen wat Gij gedaan hebt?’</note>.</verse>
<verse osisID="Sir.36.11"> Door de woede des vuurs worde verslonden wie ontkwam; en wie uw volk kwellen mogen hun verderf vinden<note n="2550">Dit vers komt in Hebr. niet voor en is zeker ook niet oorspronkelijk, daar het de strophe langer maakt dan de tegenstrophe. Wie ontkwam, te weten aan de vroegere wraakgerichten.</note>.</verse>
<verse osisID="Sir.36.12"> Verpletter den kop der vijandige vorsten, die zeggen: Er is niemand buiten ons<note n="2551">Voor der vijandige vorsten heeft Hebr.: ‘der vorsten van Moab’, als oude erfvijand vertegenwoordiger van alle vijanden van Israël. Eene andere lezing van Hebr. stemt intusschen met Gr. en Vulgaat overeen. Er is niemand enz., d.i. wij alleen zijn machtig.</note>.</verse>
<verse osisID="Sir.36.13"> Verzamel alle stammen van Jacob, [opdat zij erkennen dat er geen God is buiten U, en uwe groote daden verheerlijken<note n="2552">Het ook in Hebr. niet voorkomende gedeelte van v. 13 is herhaling van v. 5.</note>,] en geef hun het erfdeel gelijk in den beginne<note n="2553">Het herstel van Israël sloot twee zaken in: de hereeniging van al de in de verstrooiing wonende Joden (v. 13 a) en de herovering van hun erfdeel, hun land, dat grootendeels in heidensche handen en van heidensche vorsten afhankelijk was (v. 13 c). Vgl. Is. XL 11; Ez. XXXVI 9; Am. IX 14; Mich. VII 14.</note>.</verse>
<verse osisID="Sir.36.14"> Ontferm U over uw volk, dat naar uwen naam genoemd is, en over Israël, dien Gij behandeld hebt als uwen eerstgeborene<note n="2554">Vgl. Exod. IV 22.</note>.</verse>
<verse osisID="Sir.36.15"> Ontferm U over de stad van uw heiligdom<note n="2555">Waar Uw heiligdom staat.</note>, over Jerusalem, de stad uwer rust.</verse>
<verse osisID="Sir.36.16"> Vervul Sion met uwe onuitsprekelijke woorden, en met uwe heerlijkheid uw volk<note n="2556">Hebr.: ‘Vervul Sion met uwe majesteit, en met uwe heerlijkheid uwen tempel’. Vgl. Ps. LXXV 3, LXXVII 69; Is. II 2; Mich. IV 1. Met uwe onuitsprekelijke woorden is vertaling van Gr. arrêta logia soy, verschreven uit ‘arêtalogias soy’, d.i. met de macht uwer stem, en in den gewonen tekst der Septuagint misvormd tot: ‘arai ta logia soy’.</note>.</verse>
<verse osisID="Sir.36.17"> Geef getuigenis aan hen, die van den beginne uwe schepselen zijn, en doe [de] voorspellingen herleven [, welke de vroegere profeten verkondigden] in uwen naam<note n="2557">Naar Hebr.: ‘Geef getuigenis aan het eerste uwer werken (d.i. aan het volk, dat vanouds door U werd gevormd) en wek op profetie in uwen naam’.</note>.</verse>
<verse osisID="Sir.36.18"> Geef belooning aan wie op U hopen, opdat<note n="2558">Hebr.: ‘en laat.... worden.’</note> uwe profeten betrouwbaar worden bevonden; [en] verhoor de gebeden uwer dienstknechten</verse>
<verse osisID="Sir.36.19"> naar den zegen van Aäron over uw volk<note n="2559">Vgl. Num. VI 23-26.</note> [, en leid ons op den weg der gerechtigheid] en laat allen, die op aarde wonen, erkennen dat Gij de God zijt, der eeuwen [doorgronder]<note n="2560">Vgl. XXIII 29. De oorspronkelijke lezing is vermoedelijk: ‘dat Gij de oude God zijt’. Slot van het smeeklied. - In het volgende gaat Sirachzoon opnieuw in prozaïschen toon onderrichten. Een verstandig man, zoo leert hij, weet te onderscheiden tusschen oprechte en arglistige menschen, tusschen vrouwen en vrouwen (v. 20-28), tusschen goede en kwade vrienden en raadgevers (XXXVII 1-29).</note>.</verse>
<verse osisID="Sir.36.20"> Met elke spijs voedt zich de buik; maar de eene spijs is beter dan de andere.</verse>
<verse osisID="Sir.36.21"> Het gehemelte onderkent het wildbraad, en een verstandig hart de leugentaal<note n="2561">De zin der vergelijking is: Ofschoon de buik alles wat voedsel is aanneemt, weet toch de smaak te onderscheiden tusschen uitgelezen en minder goede spijs. Zoo verneemt ook het oor wel allerlei gesprekken, maar de wijze erkent spoedig het verschil tusschen leugenachtige en waarheidlievende menschen.</note>.</verse>
<verse osisID="Sir.36.22"> Een bedrieglijk hart veroorzaakt leed, maar een man van ondervinding zal daaraan weerstaan<note n="2562">Hebr.: ‘zendt het (het leed) daarop terug’, d.i. weet het daarheen te leiden, dat wie het leed wil veroorzaken, het zelf ondergaat.</note>.</verse>
<verse osisID="Sir.36.23"> Elken man neemt de vrouw aan; maar de eene dochter is beter dan de andere<note n="2563">In de oudheid koos gemeenlijk de vader voor zijne dochter den bruidegom, en mocht de dochter den gekozene niet weigeren. Maar de zoons konden en moesten zich zelf eene vrouw zoeken en kiezen. Vandaar de raad aan de jongelingen: Ziet goed uit uwe oogen; want de vrouwen zijn niet alle even goed. Om aan dien raad kracht bij te zetten volgt eene beschrijving van het geluk, dat eene goede vrouw den man bezorgt.</note>.</verse>
<verse osisID="Sir.36.24"> De schoonheid der vrouw verblijdt het aangezicht [haars mans] en wekt een verlangen, dat alles te boven gaat wat 's mans hart begeert<note n="2564">Hebr.- ‘en boven alles gaat de lust der oogen’ (eigenl. des oogs). Bij de keuze eener vrouw is het wijs ook op de schoonheid te letten, omdat deze een der grondslagen is van de echtelijke liefde.</note>.</verse>
<verse osisID="Sir.36.25"> Is hare tong lenigend, is zij ook zachtzinnig [en medelijdend], dan is haar man niet als een van de menschenkinderen<note n="2565">Hebr.: ‘Bezit zij daarenboven zachtzinnigheid van tong (vgl. Prov. XV 4), dan’ enz. De zin van het tweede verslid is: dan is hij de gelukkigste der menschen.</note>.</verse>
<verse osisID="Sir.36.26"> Wie eene [goede] vrouw verwerft, legt den grond tot welstand; hij heeft eene hulp, die hem voegt, en eene zuil, waarop hij rust<note n="2566">Naar Hebr.: ‘Verwerf eene vrouw, de eerste (d.i. beste) bezitting; eene die u gelijk is, en eene zuil tot steun’. Waarom het raadzaam is, een (natuurlijk goed) huwelijk te sluiten, zeggen v. 27 en 28.</note>.</verse>
<verse osisID="Sir.36.27"> Waar geen heg is, wordt de bezitting vernield, en waar geene vrouw is, daar zucht een noodlijdende<note n="2567">Woordelijk naar Hebr.: ‘Waar geen muur is, wordt de wijnberg vernield, en waar geene vrouw is - onvast en zwervend’, d.w.z. een man, die ongehuwd is en de huiselijkheid mist, wordt een zwerver. En een zwerver ontmoet alom wantrouwen (v. 28).</note>.</verse>
<verse osisID="Sir.36.28"> Wie vertrouwt iemand, die geen nest heeft en zijn inkeer neemt waar ook het donker hem overvalt, gelijk een opgeschort roover ronddwalend van de eene stad naar de andere<note n="2568">Hebr.: ‘Wie vertrouwt eene legerbent, die van stad tot stad trekt? Zoo is het met den man, die geen nest (tehuis) heeft, die rust maakt waar het avond wordt’. Met de legerbent zullen wel ontslagen huurtroepen bedoeld zijn, gelijk die in oorlogstijden als de toenmalige rondzwierven en het land onveilig maakten. In de Vulgaat wordt met latro succinctus een roover bedoeld, die zijne kleedij heeft opgeschort om gemakkelijk te kunnen vluchten.</note>?</verse>

</chapter>

<chapter osisID="Sir.37">
<title type="chapter">Hoofdstuk XXXVII.</title>
<p>Goede vrienden en vrienden in naam (v. 1-.6 Goede en slechte raadgevers; raadpleeg alleen brave menschen en luister daarbij naar uw geweten, steeds God om hulp vragend (v. 7-.20 Wie de meeste vrucht oogsten van hunne wijsheid (v. 21-.29 Wees matig in spijs en drank (v. 30-.34</p>


<verse osisID="Sir.37.1"> Alle vriend zegt: Ook ik heb vriendschap gesloten; maar er zijn vrienden, slechts vrienden in naam. Geeft dat geene droefenis tot aan den dood?</verse>
<verse osisID="Sir.37.2"> Een makker en een vriend slaan over tot vijandschap<note n="2569">Naar Hebr. luiden v. 1 en 2 duidelijker: ‘Ieder vriend zegt: Ik ben vriend; maar er zijn vrienden - (enkel) de naam is vriend. Is het niet een leed, dat reikt tot aan den dood: een vriend des harten in een vijand veranderd?’ Zoo iemand, die een trouwen vriend meent te hebben, tot de ontdekking komt dat hij zich bedroog en dat die vriend hem in den steek laat en zelfs zijn vijand wordt, dan kan hij de smart daarover zijn leven lang niet van zich afzetten. Zoo wordt onechte vriendschap de bron van onnoembaar veel leed onder de menschen (v. 3).</note>!</verse>
<verse osisID="Sir.37.3"> O meer dan booze gedachte,</verse> 
<verse osisID="Sir.37.1">van waar zijt gij voortgekomen, om de aarde te bedekken met slechtheid [en hare arglist]?</verse>
<verse osisID="Sir.37.4"> Een makker geniet mede met den vriend in het vermaak, maar ten tijde van tegenspoed wordt hij een tegenstander.</verse>
<verse osisID="Sir.37.5"> Een makker heeft medelijden met den vriend - om den broode; [zelfs] grijpt hij tegen diens vijand naar het schild<note n="2570">Schoon niet onbegrijpelijk, passen v. 4 en 5 naar de Vulgaat toch niet goed in den samenhang. Naar Hebr. luiden zij beter: ‘Slecht is (handelt) de vriend, die naar den disch ziet (op de gastvrijheid van den vriend aast), maar ten tijde van den nood tegenover (den vriend) staat. De goede vriend strijdt tegen den vijand en grijpt naar het schild tot wering van den tegenstander’.</note>.</verse>
<verse osisID="Sir.37.6"> Laat de gedachte aan uwen vriend niet wijken uit uw hart, en vergeet hem niet in uwen rijkdom<note n="2571">Ook hier treft de Vulgaat niet den zin van Hebr.: ‘Vergeet den vriend niet in den strijd, en laat hem niet in den steek bij uwen buit’; d.i. betoon u een goed vriend zoowel door den vriend te helpen in den strijd alsook door hem te doen deelen in den buit, dien gij maakt. - Het volgende gedeelte (v. 7-14) beveelt voorzichtigheid aan in het kiezen van raadgevers.</note>.</verse>
<verse osisID="Sir.37.7"> [Houd geen raad met wie u belaagt, en voor wie u benijden verberg uw plan<note n="2572">Dit vers behoort naar Hebr. achter v. 11; zie noot 8.</note>.]</verse>
<verse osisID="Sir.37.8"> Alle raadgever geeft raad ten beste<note n="2573">Vrije vertaling van Hebr.: ‘Ieder raadgever zegt: Zie!’ d.w.z. biedt u zijnen raad aan.</note>, maar menigeen is raadgever in zijn eigen belang.</verse>
<verse osisID="Sir.37.9"> Tegen een raadgever wees op uwe hoede; tracht eerst te achterhalen wat hij van noode heeft; want ook hij kan zijn eigenbelang op het oog hebben;</verse>
<verse osisID="Sir.37.10"> opdat hij wellicht geen staak in den grond steke<note n="2574">Naar den met behulp van Gr. herstelden grondtekst moeten v. 9 c en 10 (één vers) luiden: ‘Want ook hij denkt aan zich; waarom zal hij over u (het lot) werpen?’ d.i. ook hij heeft zijn eigenbelang; 't is daarom onvoorzichtig, hem blindelings de beslssing over uw lot toe te vertrouwen. De Latijnsche vertaling: ‘ne mittat sudem in terram’, te verstaan van een op den weg gelegd struikelblok, schijnt veroorzaakt door verschrijving van het toevoegsel (Gr.) klêron (lot) tot ‘sklêron’, wat een hard voorwerp beteekent.</note> en tot u zegge:</verse>
<verse osisID="Sir.37.11"> Goed is uw weg, en tegenover u post vatte om te zien wat u overkomt<note n="2575">Lees naar Hebr. met geringe verbetering: ‘En hij zegt tot u: Goed is uw weg; maar hij zal tegenover u staan, om neer te zien op uwe armoede’. Wanneer hij, de schijnbaar welmeenende raadgever, u door zijn uit eigenbelang gegeven raad in het ongeluk gestort heeft, dan zal hij als een vijand tegenover u staan en minachtend op uwe ellende neerzien.</note>.</verse>
<verse osisID="Sir.37.12"> Raadpleeg<note n="2576">Vóór v. 12 behoort v. 7 te worden gelezen. De verschuiving daarvan is oorzaak dat v. 12-14 b in Gr. en Vulgaat het tegendeel zeggen van hetgeen de schrijver bedoelde, wat de toevoeging van v. 14 c noodig maakte. Men zal de plaats in haar geheel naar den met behulp van Gr. en Syr. verbeterden grondtekst als volgt mogen lezen: ‘Raadpleeg uwen benijder niet, en voor den ijverzuchtige verberg uw plan. (Raadpleeg niet) de vrouw over hare mededingster en den lafaard over den krijg, den koopman over den handel en den verkooper over de waar, den afgunstige over liefdebetoon en den onbarmhartige over barmhartigheid, den luiaard over den arbeid en den slechten bewaker (wachter) over het ontdekken van kwaad’.</note> [een ongodsdienstig man over heiligheid en een ongerechte over gerechtigheid en] eene vrouw over hare mededingster, een bloohartige over krijg, een koopman over ruiling, [een kooper over verkooping,] een nijdigaard over dankbaarheid.</verse>
<verse osisID="Sir.37.13"> een goddelooze over vroomheid, [een oneerbare over eerbaarheid,] een akkerknecht over eenigen arbeid,</verse>
<verse osisID="Sir.37.14"> een voor een jaar gehuurden arbeider over de taak van het jaar, een luien dienstknecht over veel arbeid. Houd u aan geen dezer bij welke beraadslaging ook<note n="2577">Deze zin komt in Hebr. niet voor. Zie noot 8 aan het begin.</note>.</verse>
<verse osisID="Sir.37.15"> Maar verkeer gestadig met den vromen man, met ieder, dien gij de vreeze Gods ziet bewaren<note n="2578">Hebr.: ‘Maar (raadpleeg) den altijd (God) vreezenden man, van wien gij weet dat hij de geboden bewaakt’ (tegenstelling van den slechten bewaker van v. 14 c naar Hebr.), d.i. onderhoudt.</note>,</verse>
<verse osisID="Sir.37.16"> wiens gezindheid gelijk is aan uwe gezindheid, en die, wanneer gij struikelt [in de duisternis], medelijden met u toont.</verse>
<verse osisID="Sir.37.17"> Bereid [in u] een hart van [goeden] raad; want niets heeft voor u meer waarde dan dit.</verse>
<verse osisID="Sir.37.18"> Het hart van een [heilig] man verkondigt dikwerf meer waarheid dan zeven wachters, die op de hoogte zitten uit te zien<note n="2579">Naar Hebr. luiden v. 17 en 18 beter: ‘Let echter ook op den raad van uw geweten, want niemand is u getrouwer dan dit’. Het geweten des menschen geeft beter berichten dan zeven wachters op de hoogte’.</note>.</verse>
<verse osisID="Sir.37.19"> En bij dit alles roep den Allerhoogste aan, opdat Hij in de waarheid leide uwe schreden<note n="2580">Tot besluit van de verhandeling over de keuze van vrienden en raadgevers volgt v. 21-29 eene min of meer dichterlijke lofprijzing (naar Hebr. eene strophe van 10 verzen) van wie waarachtig wijs zijn en zich door hunne goede raadgevingen nuttig maken voor hun volk en onvergankelijken roem verwerven.</note>.</verse>
<verse osisID="Sir.37.20"> Vóór alle werken lichte u voor een [waarachtig] woord, en vóór elke daad een [vaste] raad<note n="2581">De zin van den oorspronkelijken tekst valt uit de Vulgaat nauwelijks te erkennen. Lees naar Hebr. en Gr.: ‘Het begin van alle werk is het woord, en vóór elke daad (is) het overleg’. Woord heeft hier den zin van ‘gedachte’, is synoniem met overleg. Het vers wil zeggen: Alle handelingen van den mensch, goede en kwade, gaan uit van overleg.</note>.</verse>
<verse osisID="Sir.37.21"> Het [booze] woord bederft het hart; daaruit ontspringen vier dingen: goed en kwaad, leven en dood, en daarover voert gestadig de tong heerschappij<note n="2582">Van deze plaats geven de verschillende teksten de meest uiteenloopende lezingen. Alleen Hebr. heeft een volmaakt goeden zin: ‘De wortel der overleggingen is het hart; hij (de wortel) laat vier takken ontspruiten, goed en kwaad, leven en dood; en daarover voert volkomen de tong heerschappij’. Gaat aan alle handeling overleg vooraf, dat overleg is ten goede of ten kwade naar gelang het hart of de gezindheid des menschen goed of kwaad is. Uit een boos hart komen voort kwaad en dood (vgl. Matth. XV 19), uit een goed hart goed en leven. Over alles echter voert de tong volkomen heerschappij (vgl. Jac. III), in zooverre de uiting der goede en kwade gevoelens door het woord die gevoelens versterkt en bij anderen ingang doet vinden; vgl. Prov. XVIII 21. Wie nu, die wijs is, heeft van zijne wijsheid genot en sticht er nut mede? Op die vraag antwoordt hetgeen tot v. 29 volgt.</note>. Er zijn schrandere mannen, die velen tot leering zijn, maar voor zich zelf van geen nut.</verse>
<verse osisID="Sir.37.1">[22. Er zijn mannen van ervaring, die velen onderrichten, tevens nuttig voor zich zelf.]</verse>
<verse osisID="Sir.37.23"> Wie drogredenen bezigt, maakt zich gehaat; van alles zal hij verstoken zijn<note n="2583">Naar den gezuiverden grondtekst zal men v. 21c-23 aldus moeten lezen: ‘Er zijn wijzen, die voor velen wijs handelen, maar voor zich zelf dwaas (v. 22 der Vulgaat is herhaling van dit vers naar andere lezing). Er zijn wijzen, die met hunne woorden veracht worden, en wien het aan alle genot (geluk) ontbreekt’. Twee soorten van wijzen worden hier genoemd, wien hunne wijsheid geen geluk aanbrengt. Die van de eerste soort zijn, schoon wijs voor anderen, onwijs voor zich; die van de tweede worden miskend en uitgelachen; zoo wordt juist hunne wijsheid voor hen eene oorzaak van verlatenheid en verdriet. Naar de Vulgaat zijn die van de tweede soort waanwijzen, die zich door hunne betweterij, door hunne twist- en drogredenen hatelijk maken.</note>.</verse>
<verse osisID="Sir.37.24"> Hem werd door God geene genade gegeven; het ontbreekt hem immers aan alle wijsheid<note n="2584">Dit vers komt in Hebr. niet voor en is blijkbaar eene glosse op v. 23.</note>.</verse>
<verse osisID="Sir.37.25"> Er zijn wijzen, die wijs zijn voor zich zelf, en de vrucht van hun inzicht is lofwaardig<note n="2585">Hebr.: ‘Vertoont zich aan hun lichaam’. De zin schijnt: Men ziet het hun aan dat zij (voor zich) verstandig leven.</note>.</verse>
<verse osisID="Sir.37.26"> Er zijn wijzen, die leermees- ters zijn van hun volk, en de vruchten van hun verstand zijn blijvend<note n="2586">Tegenover de twee soorten van wijzen, die van hunne wijsheid geen profijt hebben, plaatsen v. 25 en 26 twee andere, die er wel van genieten: wijzen, die voor zich zelf wijs zijn en daarom voor den duur huns levens den zegen der wijsheid ondervinden, en wijzen, die zich nuttig weten te maken voor hun volk en zoodoende nog na hun dood door hunne wijsheid nut stichten. Deze laatste gedachte wordt in de drie volgende verzen verduidelijkt.</note>.</verse>
<verse osisID="Sir.37.27"> Een wijs man is rijk aan zegeningen, en wie hem zien prijzen hem<note n="2587">Naar eene lezing van Hebr.: ‘Wie voor zich zelf wijs is, verzadigt zich met geneugten, en allen, die hem zien, prijzen hem gelukkig’. Zijne wijsheid brengt dus vrucht, maar enkel voor den duur zijns levens. Dat leven echter is kort. Israël daarentegen blijft voortbestaan (v. 28). Wie daarom het heil van Israël bevordert, diens wijsheid levert blijvende vrucht op (v. 29).</note>.</verse>
<verse osisID="Sir.37.28"> 's Menschen leven is telbaarheid van dagen, maar de dagen van Israël zijn ontelbaar.</verse>
<verse osisID="Sir.37.29"> De wijze verwerft onder zijn volk eere, en zijn naam blijft leven in eeuwigheid<note n="2588">Naar Hebr.: ‘Wie wijs voor zijn volk is, verkrijgt eere, en zijn naam blijft tot het eeuwige leven’. - De volgende verhandeling (v. 30 - XXXVIII 15) beveelt de zorg voor het behoud der gezondheid aan. Men moet vooreerst matig zijn (v. 30-34).</note>.</verse>
<verse osisID="Sir.37.30"> Mijn zoon, let in uw leven op u zelf, en is iets schadelijk, laat het dan niet de overhand krijgen<note n="2589">In uw leven, d.i. in uwe wijze van leven. Naar Hebr. luidt v. 30 b duidelijker: ‘en zie wat u slecht bekomt, en gun het u niet’.</note>.</verse>
<verse osisID="Sir.37.31"> Want niet bekomt alles aan allen goed, en niet behaagt aan elkeen een en hetzelfde<note n="2590">Hebr.: en niet elkeen moet elke spijze kiezen’.</note>.</verse>
<verse osisID="Sir.37.32"> Wees niet tuk op alle smullerij, en val niet gulzig aan op elken schotel;</verse>
<verse osisID="Sir.37.33"> want uit veel eten ontstaat ziekte, en gulzigheid leidt tot braken.</verse>
<verse osisID="Sir.37.34"> Ten gevolge van onmatigheid zijn velen gestorven; wie echter matig is, verlengt zijn leven.</verse>

</chapter>

<chapter osisID="Sir.38"> 
<title type="chapter">Hoofdstuk XXXVIII.</title>
<p>Versmaad niet den geneesheer, noch zijne artsenijen. Neem in ziekte uwe toevlucht tot God en tot den geneesheer (v. 1-.15 Matig uwen rouw over de afgestorvenen (v. 16-.24 Wie zich geheel aan de wijsheid wijdt, kan door wijsheid uitblinken en nuttig werken; niet wie een bedrijf uitoefent (v. 25-.39</p>


<verse osisID="Sir.38.1"> Eer den arts vanwege de behoefte, want hem gaf het aanzijn de Allerhoogste<note n="2591">Voor het behoud der gezondheid is het voorts noodig gedurig den arts te raadplegen (v. 1-8). Naar Hebr. luidt v. 1: ‘Verkeer met den arts, alvorens hij noodig is (de Vulgaat volgt de vermoedelijk verschreven lezing van Gr. pros tas chreias voor “pro tês chreias”); want ook Hem heeft God aangesteld’.</note>.</verse>
<verse osisID="Sir.38.2"> Van God toch komt alle genezing, en van den koning ontvangt hij geschenken<note n="2592">Hebr.: ‘Van God heeft de arts de wijsheid, en van den koning ontvangt hij geschenken’. Hij mag daarom niet geminacht worden.</note>.</verse>
<verse osisID="Sir.38.3"> De wetenschap van den arts verheft zijn hoofd, en bij de grooten wordt hij geprezen<note n="2593">Naar Hebr.: ‘en voor de grooten (vorsten) mag hij staan’, behoeft hij zich niet gelijk de hovelingen neer te werpen.</note>.</verse>
<verse osisID="Sir.38.4"> De Allerhoogste schiep uit de aarde de artsenijen, en een wijs man zal ze niet versmaden<note n="2594">Hebr.: ‘veracht ze niet’.</note>.</verse>
<verse osisID="Sir.38.5"> Werd niet door het hout zoet gemaakt het [bittere] water?</verse>
<verse osisID="Sir.38.6"> De menschen zouden hare kracht leeren kennen<note n="2595">Naar Gr. en Hebr.: ‘om aan alle menschen te openbaren zijne (Gods) kracht?’ Gelijk God, toen Hij door het hout het bittere water zoet maakte (Exod. XV 25), zijne macht toonde, zoo doet Hij dit voortdurend, als Hij door middel van artsenijen ziekten geneest.</note>. En aan de menschen gaf de Allerhoogste inzicht, om verheerlijkt te worden in zijne wonderbare daden<note n="2596">Hebr.: ‘door zijne macht’. De kennis van den arts komt van God; in de genezing van den zieke door den arts openbaart zich daarom 's Heeren macht.</note>.</verse>
<verse osisID="Sir.38.7"> Door deze geneest en lenigt hij de pijn, en de artsenijbereider maakt er verzachtende pleisters van [en stelt heilzame zalven saam]; zoo gaan zijne werken niet te gronde.</verse>
<verse osisID="Sir.38.8"> Want het heil van God is op de aarde<note n="2597">Lees v. 7 en 8 naar Hebr. met kleine verbetering: ‘Door deze (de artsenijen) stilt de arts (het onderwerp van mitigabit is dus niet de Allerhoogste van v. 6) de pijn, en evenzoo bereidt de artsenijbereider het mengsel, opdat niet verdwijne zijn (Gods) werk en de redding (tesjoeʽa voor “toesjija”) van het aanschijn der aarde’, of, naar eene andere lezing: ‘van de kinderen der menschen’. Met redding is de door de artsenijen bewerkte genezing bedoeld. Gr. en Vulgaat geven het woord vrij weder. - In aansluiting aan het voorafgaande leert de volgende strophe (v. 9-14; Hebr. 7 verzen) hoe zich in geval van ziekte te gedragen. Men moet zijne toevlucht nemen tot God, maar tevens tot den arts.</note>.</verse>
<verse osisID="Sir.38.9"> Mijn zoon, in de ziekte verwaarloos u niet<note n="2598">Hebr.: ‘talm niet’.</note>, maar bid tot den Heer, en Hij zal u gezond maken.</verse>
<verse osisID="Sir.38.10"> Keer u af van de zonde en richt uwe handen en zuiver van alle misdadigheid uw hart.</verse>
<verse osisID="Sir.38.11"> Draag een geuroffer en een gedenkoffer van meelbloem op en maak de offerande vet<note n="2599">Naar Hebr. vermoedelijk te lezen: ‘Draag welriekende offers (vgl. Gen. VIII 21; Lev. I 9, 13 en 17, II 2) en gedenkoffers (vgl. Lev. II 9, 16) op en recht vette (rijkelijke) offeranden aan tot de grens (naar de maat) van uw vermogen’.</note> en verleen den arts toegang<note n="2600">Hebr.: ‘Maar ook aan den arts verleen toegang’. De volgende zinsnede want de Heer enz. staat niet in Hebr. en schijnt herhaling van v. 1 b.</note>;</verse>
<verse osisID="Sir.38.12"> want de Heer heeft hem het aanzijn gegeven. En laat hem niet van u heengaan, dewijl zijne diensten onontbeerlijk zijn.</verse>
<verse osisID="Sir.38.13"> Want er is een tijd, dat gij onder hunne handen moet komen.</verse>
<verse osisID="Sir.38.14"> En zij zelf bidden tot den Heer, opdat Hij hen rust en herstel doe aanbrengen, tot behoud huns levens<note n="2601">Naar Hebr. luiden v. 13 en 14 beter: ‘Want er is een tijd, dat welslagen in zijne hand is; want ook hij bidt tot Jahwe, die hem de diagnose doet gelukken en de genezing tot behoud des levens’.</note>.</verse>
<verse osisID="Sir.38.15"> Wie zondigt vóór het aangezicht zijns Scheppers, zal komen onder de handen van den arts<note n="2602">Daar ziekte veelal gevolg en straf is van zonde, eindigt Sirachzoon passend zijne raadgevingen over de bij eene ziekte te volgen gedragslijn met deze verzekering als waarschuwing. - De volgende strophe (v. 16-24; Hebr. 9 verzen) ontraadt overdreven en langdurige droefenis over den dood van dierbaren. Zoodanige droefenis is dikwerf oorzaak van ziekte; daarom sluit zich de strophe goed bij het voorafgaande aan.</note>.</verse>
<verse osisID="Sir.38.16"> Mijn zoon, over een doode stort tranen en hef als door een zwaar verlies getroffen den klaagzang aan en kleed naar behooren zijn lijk en blijf niet weg van zijne begrafenis<note n="2603">Naar Hebr.: ‘Mijn zoon, laat om den afgestorvene uwe tranen vloeien, draag rouw en zing het klaaglied; gelijk het hem toekomt, begraaf zijn lijk, en verberg u niet bij zijne uitvaart’, d.w.z. laat de menschen gerust uwe tranen zien.</note>.</verse>
<verse osisID="Sir.38.17"> [En vanwege de opspraak] draag over hem bitteren rouw [éénen dag], en wees dan getroost over uwen kommer,</verse>
<verse osisID="Sir.38.18"> en draag rouw naar zijn verdienste, één dag, of twee, om de kwaadsprekendheid<note n="2604">In de Vulgaat is deze plaats behalve door glossen ook door scheiding der bijeenhoorende zindeelen bedorven. Lees naar Hebr.: ‘Ween bitter en klaag hevig, treur over hem, gelijk het hem toekomt, één of twee dagen (alleen reeds) vanwege de opspraak; dan troost u over den kommer’. Sirachzoon verlangt dus geen stoïcijnsche onverschilligheid, maar wil dat men over de afgestorvenen rouw drage overeenkomstig de behoefte des harten en de menschelijke gewoonte. Men mag echter niet aan het treuren blijven.</note>.</verse>
<verse osisID="Sir.38.19"> Want droefgeestigheid verhaast den dood [en overmant de kracht], en treurigheid des harten drukt neer den nek<note n="2605">Naar Hebr. met geringe verbetering: ‘Want uit droefgeestigheid ontstaat nadeel, en leed des harten sloopt de kracht’.</note>.</verse>
<verse osisID="Sir.38.20"> Bij het wegbrengen blijft de smart, en het leven van den behoeftige is overeenkomstig zijn hart<note n="2606">Dit zeer duistere vers komt in Hebr. niet voor. Ouderen vertalen en verklaren aldus: ‘Bij afzondering (van de buitenwereld, van de menschen) blijft de smart, en het leven van den arme is naar (de gesteldheid van) zijn hart’, d.w.z. het leven van hem, die zich in zijn rouw afzondert van de menschen, is overeenkomstig zijns harten gesteldheid diep treurig. Intusschen kan abductio bezwaarlijk ‘afzondering’ beteekenen; in den zin van den vertolker is er zeker het wegbrengen, begraven van den doode mede bedoeld. De Grieksche vertaling berust zeker op een verschreven tekst van Hebr., welke oorspronkelijk naar allen schijn luidde: ‘Bij harden arbeid (bʽabôda) gaat de smart heen, en het leven des arbeiders (ʽamêl) is als van een hond (ke-keleb, verschreven tot ke-lêb, d.i. naar het hart). De zin is: Gelijk de hond spoedig de smart vergeet, zoo ook de mensch, die zwaren arbeid te verrichten heeft (in de oudheid werd de arbeider veelal terecht met den hond vergeleken) en in dien arbeid opgaat. Hij treurt daarom ook niet lang over een doode, en in zooverre is hem die arbeid ten zegen. Zoo gelezen schijnt het vers wel oorspronkelijk, maar het staat hier vermoedelijk niet op zijne plaats. Zie noot 20.</note>.</verse>
<verse osisID="Sir.38.21"> Geef niet aan de droefheid over uw hart, maar weer haar van u af en denk aan het einde<note n="2607">Hebr. beter: ‘Richt uw hart niet op hem (den doode); laat zijne gedachtenis varen en denk aan het einde’. Het laatste wil zeggen: Bedenk dat allen eens moeten sterven.</note>.</verse>
<verse osisID="Sir.38.22"> Vergeet het niet; want men keert niet terug, en hem zijt gij niet tot nut, en u zelf doet gij kwaad<note n="2608">Naar Hebr.: ‘Vergeet niet dat hij geene hoop meer heeft, en dat gij hem niet van nut zijt, maar u kwaad doet’.</note>.</verse>
<verse osisID="Sir.38.23"> Denk aan mijn vonnis; want zoo zal ook het uwe zijn: gisteren mij en heden u<note n="2609">Hebr.: ‘Denk aan zijn lot, dat het uw lot is: gisteren hij, heden gij’.</note>.</verse>
<verse osisID="Sir.38.24"> Als de doode ter ruste is ge- gaan, laat dan ook zijne gedachtenis rusten, en troost hem<note n="2610">Beter naar Hebr. en Gr.: ‘en troost u’ enz. Illum schijnt ongeschikte verbetering voor ‘in illo’. - Achter v. 24 zal v. 20 (zie noot 16) moeten worden geplaatst. Dan toch vormt het een zeer passenden overgang tot het nieuwe onderwerp, dat Sirachzoon gaat behandelen: De wijze kan gestadig toenemen in wijsheid en steeds meer zegen om zich verspreiden, mits hij zich onverdeeld op de wijsheid toelegge. Op even dichterlijke als kunstige wijze wordt die gedachte ontwikkeld. Eerst wordt aan vier voorbeelden in evenveel strophen met refrein (v. 27, 28 aan het einde, 31 en 34) aangetoond hoe zij, die een bedrijf uitoefenen, in hun bedrijf geheel opgaan. Dan volgt eene tusschenstrophe (v. 35-39 a), inhoudend dat de genoemden wel nuttig, zelfs onontbeerlijk zijn, maar de wijsheid niet kunnen beoefenen en niet anderen kunnen voorgaan door hunne wijsheid. Ten slotte schilderen twee strophen (v. 39 b - XXXIX 15) hoe de ware beoefenaars der wijsheid gestadig hunne kennis weten te vermeerderen, zich onder Gods zegen steeds nuttiger maken en onvergankelijke eer verwerven.</note> bij het uitgaan van zijnen geest.</verse>
<verse osisID="Sir.38.25"> De wijsheid van den schriftgeleerde eischt ledigen tijd; en wie zonder bedrijf is, kan kennis verwerven<note n="2611">Naar Hebr.: ‘De wijsheid van den schriftgeleerde vermeerdert de wetenschap (d.i. neemt steeds toe), en wie zonder bedrijf is, kan wijs worden’.</note>. Hoe zal met wijsheid vervuld worden</verse>
<verse osisID="Sir.38.26"> hij, die den ploeg hanteert en groot gaat op den stok, die met den prikkel de runderen aandrijft en in hun werk opgaat, en wiens gesprek over jonge stieren gaat<note n="2612">Vs. 25 c en 26 Hebr.: ‘Hoe kan wijs worden wie den prikkel voert (achter het trekvee loopt) en roemt op den drijfstok (als veehoeder), die de runderen uitdrijft en terugleidt met liederen (naar herderswijze een liedje neuriënd) en wiens gesprekken (zich richten) tot jonge koeien’, d.w.z. en die enkel met het vee omgaat.</note>?</verse>
<verse osisID="Sir.38.27"> Hij zet zijn hart op het trekken van voren, en richt zijne zorg op het mesten van koeien<note n="2613">Naar den grondtekst met geringe verbetering: ‘Hij richt zijn hart op het eggen over de voren en zijne zorg op het in orde brengen van den stal’. Aan het slot der drie volgende strophen wordt Hij richt zijn hart op.... en zijne zorg op.... als refrein herhaald. Vigilia is in de Vulgaat telkens in den zin van ‘zorg’ gebezigd.</note>.</verse>
<verse osisID="Sir.38.28"> Evenzoo elk handwerker en bouwmeester, die den nacht doorbrengt als den dag, die gesneden zegels steekt en wiens gestadige arbeid afwisseling brengt in de beeltenissen. Hij zet zijn hart op het treffen der beeltenis en het is zijne zorg het karwei af te werken<note n="2614">Van het eerste halfvers dezer strophe geeft geene der oude vertalingen de oorspronkelijke lezing goed weder. Gelijk in de drie andere strophen is ook in deze sprake van den beoefenaar van slechts één bedrijf, te weten van den graveur of stempelsnijder. Gelukkig bleef in den grondtekst, die hier opnieuw gaat ontbreken, nog het eerste vers ten deele behouden. Hebr. heeft: ‘Aph asjah’, d.i. ook wie maakt. Dan volgen twee letters, een teth, en een mem of een beth. De samenhang doet vermoeden dat deze het overblijfsel zijn van tabaoth, d.i. zegelringen. Daarachter moet blijkens de overigens verkeerde lezing der vertalingen (faber et architectus, Gr. tektôn kai architektôn) nog en benevens de naam van een tweede soort voorwerpen gestaan hebben, die met de graveernaald bewerkt worden, b.v. vaatwerk. Het tweede halfvers luidt naar Gr.: ‘die bij nacht als bij dag zich inspant’. Daarvan bleef in Hebr. nog het door den druk onderscheiden gedeelte behouden. In haar geheel zal de strophe, verder met behulp van Gr. verbeterd, ongeveer als volgt moeten luiden: ‘(Zoo) ook wie zegelringen en vaatwerk vervaardigt, die bij nacht als bij dag zich inspant. Hij steekt zegels voor ringen, en zijn toeleg is, anders (d.i. rijk) te maken het lijnenspel. Hij richt zijn hart op het treffen der beeltenis en zijne zorg op de volmaaktheid van het werk’.</note>.</verse>
<verse osisID="Sir.38.29"> Evenzoo de ijzersmid, die bij het aambeeld zit en op het smeewerk let<note n="2615">Naar eene lezing van Gr. beter: ‘en op het gloeiende ijzer ziet’.</note>. De damp van het vuur schroeit zijn vleesch, en met de hitte van den oven heeft hij te kampen.</verse>
<verse osisID="Sir.38.30"> De slag van den hamer verkwikt<note n="2616">Innovat kan evenals Gr. kaniei bezwaarlijk anders dan in de beteekenis van ‘verkwikt’ vertaald worden, schoon dat in den samenhang minder past. Men verwacht ‘verdooft’. Hoogstwaarschijnlijk las de Grieksche vertaler verkeerdelijk jechaddisj (vernieuwt) voor ‘jacharisj’ (verdooft).</note> zijn oor, terwijl zijn oog gevestigd is op het model van het stuk.</verse>
<verse osisID="Sir.38.31"> Hij zet zijn hart op de voltooiing van zijn karwei, en het is zijne zorg het schoon te maken tot in het volmaakte.</verse>
<verse osisID="Sir.38.32"> Evenzoo de pottenbakker, die aan zijn werk zit en met zijne voeten de schijf draait. Hij is gedurig in zorg vanwege zijn bedrijf, en op het getal richt zich al zijn arbeid<note n="2617">Op het getal, d.w.z. op het aantal af te leveren stukken, of wellicht: op de juiste maat en de goede verhoudingen van zijn vaatwerk.</note>.</verse>
<verse osisID="Sir.38.33"> Met zijnen arm vormt hij de klei, en met zijne voeten maakt hij haar lenig.</verse>
<verse osisID="Sir.38.34"> Hij zet zijn hart op de voltooiing van het verglaassel, en het is zijne zorg den oven te reinigen<note n="2618">Uit vrees dat anders het bakken van het aardewerk mislukt.</note>.</verse>
<verse osisID="Sir.38.35"> Allen dezen vertrouwen op hunne handen<note n="2619">Die in hun bedrijf geoefend zijn.</note>, en ieder is in zijne kunst ervaren.</verse>
<verse osisID="Sir.38.36"> Zonder hen [allen] wordt geene stad gebouwd.</verse>
<verse osisID="Sir.38.37"> En kan men daarin noch wonen noch verkeeren<note n="2620">De beoefenaars der verschillende bedrijven zijn voor het maatschappelijk leven onontbeerlijk. Zonder hen geen steden en geen vertier. Vóór hetgeen in v. 37 nog volgt (één halfvers) viel naar Gr. en Syr. een verslid uit. Lees naar Gr., met behulp van Syr. aangevuld: ‘Echter in den raad des volks zullen zij niet gezocht zijn, en in de vergadering zullen zij niet uitblinken’.</note> noch ter vergadering opgaan.</verse>
<verse osisID="Sir.38.38"> (Maar) op den rechterstoel zitten zij niet, en de bepalingen van het recht begrijpen zij niet, en van geleerdheid en oordeel geven zij geen blijk, en zinrijke spreuken verneemt men niet van hen<note n="2621">Altemaal zaken, welke meer ontwikkeling en kennis eischen dan waarover een ambachtsman beschikt.</note>.</verse>
<verse osisID="Sir.38.39"> Doch zij houden de dingen dezer wereld in stand, en wat zij vragen bepaalt zich tot de uitoefening van hun bedrijf<note n="2622">Hiermede eindigt naar Gr., en terecht, wat Sirachzoon over de beoefenaars der verschillende bedrijven te zeggen heeft: zij zijn nuttig en onontbeerlijk, daar zij de zaken van het dagelijksch leven gaande houden; maar hooger belangen en behoeften dan die hun bedrijf raken kennen zij niet. Hetgeen volgt leidt XXXIX 1-15 in en luidt naar Gr. met eene door maat en zin geëischte aanvulling: ‘Anders hij, die zijne ziel (zich) wijdt aan de wijsheid, en zich verdiept in de wet van den Allerhoogste’. Daaraan sluit zich XXXIX 1 naar Gr.: ‘De wijsheid van alle ouden zal hij doorvorschen’ enz. geregeld aan.</note>, waarbij zij zich regelen naar de wet des Allerhoogsten en die betrachten.</verse>

</chapter>

<chapter osisID="Sir.39">
<title type="chapter">Hoofdstuk XXXIX.</title>
<p>Hoe de wijze zijne kennis vermeerdert en door zijne wijsheid nut sticht en roem verwerft (v. 1-.15 De schrijver wil opnieuw God verheerlijken en noodigt de vromen uit met hem in te stemmen. Lofprijzing van 's Heeren almacht, alwetendheid en voorzienigheid. Al zijne werken zijn goed en beantwoorden aan hun doel (v. 16-.39</p>


<verse osisID="Sir.39.1"> De wijsheid aller ouden doorvorscht hij [de wijze], en op de profeten legt hij zich toe<note n="2623">De strophe (v. 1-7) wijst de middelen aan, waardoor de naar wijsheid dorstende zijne kennis tracht te verrijken; de tegenstrophe (v. 8-15) schildert de zegenrijke uitwerkselen van zijn streven. - Met de wijsheid aller ouden doelt Sirachzoon, gelijk uit het vervolg blijkt, op de schriftelijke nalatenschap van Israël's wijze mannen. De profeten, of naar Gr. beter de profetieën, omvatten naar Hebr. wijze van spreken, behalve de boeken, welke wij profetische plegen te noemen, nog de historische geschriften van het O.T.</note>.</verse>
<verse osisID="Sir.39.2"> De verhalen der beroemde mannen prent hij zich mede in, en tot in de scherpzinnigheden der gelijkenissen dringt hij tevens door<note n="2624">Met de verhalen (verhandelingen, betoogen; Gr.: ‘diegêseis’) der beroemde mannen zijn de z.g. kethoebim bedoeld, te weten Job, de Psalmen en de boeken der Wijsheid; met de gelijkenissen de vergelijkingen en de beeldspraak in bedoelde boeken. Voor conservabit heeft Gr.: ‘syntêrêsei’, voor simul introibit: ‘syneiseleysetai’. Dit dubbele syn drukt uit dat de naar wijsheid strevende man behalve de v. 1 genoemde geschriften ook de kethoebim moet bestudeeren.</note>.</verse>
<verse osisID="Sir.39.3"> Der spreuken verborgen zin vorscht hij uit, en met de geheimen der gelijkenissen maakt hij zich vertrouwd<note n="2625">Den verborgen zin der in de kethoebim talrijk voorkomende spreuken en gelijkenissen verstaat alleen degene, die zich geheel op de wijsheid toelegt, niet de gewone man, die opgaat in zijn ambacht.</note>.</verse>
<verse osisID="Sir.39.4"> Te midden der grooten verricht hij dienst, en vóór het aangezicht van den vorst treedt hij op<note n="2626">Wie wijs wil worden, moet weten wat er goeds en kwaads in de wereld voorvalt. Daarom zal hij zich met eigen oogen daarvan op de hoogte stellen (het tweede middel om wijs te worden) en dientenbehoeve gaan verkeeren met de grooten en machtigen der aarde (v. 4) en gaan reizen (v. 5).</note>.</verse>
<verse osisID="Sir.39.5"> Naar het land van vreemde volken trekt hij heen, want het goede en het kwade onder de menschen wil hij leeren kennen.</verse>
<verse osisID="Sir.39.6"> Zijn hart zet hij aan om [bij het morgenkrieken] te ontwaken tot den Heer, zijnen Schepper, en vóór het aangezicht van den Allerhoogste stort hij gebeden.</verse>
<verse osisID="Sir.39.7"> Hij opent zijnen mond tot het gebed, en voor zijne zonden smeekt hij om vergeving<note n="2627">Alle streven naar wijsheid blijft onvruchtbaar zonder ootmoedig gebed. Vgl. Sap. VIII 21; Jac. I 5. God moet de ware wijsheid geven. Opdat echter 's menschen zondigheid voor Hem geen beletsel zij, wijsheid te verleenen, bidt de vrome steeds om kwijtschelding zijner zonden.</note>.</verse>
<verse osisID="Sir.39.8"> Zoo het [toch] den Oppersten Heer behaagt, vervult Hij hem met den geest der wijsheid<note n="2628">Aanhef der tegenstrophe. Wat de geest der wijsheid uitwerkt in den mensch, schilderen de drie volgende verzen, in Gr. alle met aytos (ipse), zonder en, beginnend.</note>.</verse>
<verse osisID="Sir.39.9"> [En] dan stort hij als regenstroomen de woorden zijner wijsheid uit, en verheerlijkt hij biddend den Heer,</verse>
<verse osisID="Sir.39.10"> [en] regelt hij zijn beraad en gedrag, en pleegt hij in zijn binnenste overleg<note n="2629">Wie weliswaar rijk is aan verstand en kennis, maar God niet vreest, zal zijne gaven dikwerf tot verkeerde doeleinden gebruiken en onberaden te werk gaan. Anders handelt de ware wijze.</note>.</verse>
<verse osisID="Sir.39.11"> Hij doet zijn plichtbesef blijken, en op de wet van 's Heeren verbond draagt hij roem<note n="2630">De volgende vier verzen prijzen de vruchten, welke den wijze om zijne wijsheid van anderen geworden: eere en roem in leven en dood.</note>.</verse>
<verse osisID="Sir.39.12"> Velen zullen zijne wijsheid prijzen, en zij zal in eeuwigheid niet vergaan.</verse>
<verse osisID="Sir.39.13"> Nimmer zal de gedachtenis aan hem verdwijnen, en zijn naam zal gezocht zijn<note n="2631">Gr.: ‘zal leven’. Vgl. XXIV noot 11.</note> van geslacht tot geslacht.</verse>
<verse osisID="Sir.39.14"> Van zijne wijsheid zullen de volkeren gewagen, en zijnen lof zal de gemeente verkondigen.</verse>
<verse osisID="Sir.39.15"> Zoo hij in leven blijft, zal hij grooter naam achterlaten dan duizend, en zoo hij ter rust gaat, zal het hem van nut zijn<note n="2632">Dit vers werd, naar het schijnt, door den Griekschen vertaler verkeerd gelezen. Vermoedelijk luidde het oorspronkelijk: ‘Zoolang hij (in leven) blijft, zal zijn naam worden geprezen (jeʽoesjsjêr voor jêsjʽir, Gr. kataleipsei) meer dan van duizend, en zoo hij (uit het leven) scheidt, dan is er geen getal’ (loʼ mispar voor lo missêphek, Gr. empoiêsei aytôi), d.i. van zijne lofprijzingen. - Vs. 16-41 volgt een prachtig dichtstuk tot verheerlijking van Gods voorzienigheid. Het bestaat uit 2 strophenparen met refrein, tusschen welke een beurtzang. Strophe I (v. 16-19 a; 3 verzen) noodigt in schilderachtige beeldspraak uit tot lofprijzing Gods; tegenstrophe I (v. 19 b-20) herhaalt zonder beeldspraak de uitnoodiging. Dan volgt v. 21 het refrein (in de Vulgaat hier onvolledig).</note>.</verse>
<verse osisID="Sir.39.16"> Nogmaals ga ik peinzen en mijne gedachten uitstorten; want als van verrukking ben ik vol<note n="2633">Naar Gr.: ‘Nogmaals zal ik wijs spreken; want vol ben ik gelijk de volle maan (hôs dichomênia eplêrôthên); vgl. Job XXXII 18. Naar Syr. doet vermoeden las gr.: ‘hôs mênê eplêrôthên en dyokaidekatêi’, d.i. ik ben vol als de maan op den twaalfden (dag). Verkeerdelijk hôs mênê lezend als ‘hôs mêni’, vertolkte de Latijnsche vertaler: ‘ut furore repletus sum in duodecimo’. In duodecimo werd daarna bij v. 17 getrokken en, geen zin gevend, gemaakt tot ‘in voce dicito’, d.i. ‘men zegge luide’, gelijk wij het lezen bij Augustinus (Speculum 151 9). Door verschrijving ontstond daaruit het onbegrijpelijke: ‘in voce dicit’. Zoo de lezing van gr. oorspronkelijk is, dan bedoelde de schrijver dat de maan omstreeks den twaalfden dag der maand vol was. De eerste dag der maand was niet die van de ware of astronomische nieuwe maan, maar de dag, die volgde op den avond, waarop de nieuwe maansikkel voor het eerst zichtbaar was, hetgeen dikwijls eerst twee dagen na de ware nieuwe maan het geval is. Zoodoende kon de volle maan op den twaalfden of den dertienden dag der maand vallen. Zeker was op den twaalfden de maan naar oogenschijn zoo goed als vol.</note>.</verse>
<verse osisID="Sir.39.17"> [Luide zegt zij:] Luistert naar mij, goddelijke spruiten<note n="2634">Gr.: ‘vrome zonen’, d.i. gij vrome Israëlieten, Gods aangenomen kinderen. Naar de maat te oordeelen is zonen een toevoegsel.</note>, en gelijk een rozestruik, geplant aan waterbeken, brengt bloesems voort.</verse>
<verse osisID="Sir.39.18"> Gelijk wierook geeft zoeten geur.</verse>
<verse osisID="Sir.39.19"> Laat bloesems ontluiken gelijk de lelie<note n="2635">Einde van strophe I. Zij luidt in haar geheel naar den herstelden tekst (3 verzen): ‘Nogmaals zal ik wijs spreken, want vol ben ik gelijk de volle maan. Hoort mij, gij vromen, en bloeit gelijk de rozestruik aan de waterbeek. Stroomt zoeten geur uit gelijk wierook en bloeit heerlijk als leliën’.</note> en verspreidt geur [en schiet loof ter geneugte] en zingt een loflied en prijst den Heer in zijne werken.</verse>
<verse osisID="Sir.39.20"> Geeft zijnen naam eere en prijst Hem met den klank uwer lippen en met lofzangen der lippen en met citers, en lofprijzend zingt aldus<note n="2636">Einde van tegenstrophe I, welke naar Gr. en Hebr. luidt: ‘Verspreidt geuren en juicht in gezang, verheerlijkt Jahwe om al zijne werken. Brengt aan zijnen naam eere en prijst Hem met een lofzang zijner waardig. Zingend bij psalter en snarenspel, spreekt aldus’. De dichter roept dus de vromen op om God om al zijne werken te verheerlijken.</note>:</verse>
<verse osisID="Sir.39.21"> De werken des Heeren, alle zijn zij goed bovenmate<note n="2637">Het v. 39 terugkeerende refrein, dat de waarheid, door den dichter te bezingen, nader omschrijft. In de Vulgaat vielen hier 3 versleden uit. Lees naar Hebr.: ‘De werken van Jahwe, alle zijn zij goed; voor al het noodige zorgt Hij op zijn tijd. Men mag niet zeggen: Dit is slechter dan dat; want alles doet dienst op zijn tijd’. De volgende beurtzang (v. 21-30) splitst zich, gelijk reeds de maat aanduidt, in twee deelen. De eerste 5 verzen zijn in Hebr. zevenvoeters, de ander 6 zesvoeters. De eerste helft (v. 21-25) beantwoordt aan het eerste vers van het refrein en bezingt Gods almacht en alwetendheid; de tweede (v. 25-30), beantwoordend aan het tweede refreinvers, verheerlijkt Gods voorzienigheid’.</note>.</verse>
<verse osisID="Sir.39.22"> Op zijn woord stonden de wateren als gestapeld, en op het bevel van zijnen mond als in waterkommen<note n="2638">Naar de vermoedelijk oorspronkelijke lezing: ‘Op zijn woord stonden de wateren als op een hoop, en op het bevel van zijnen mond hunne voorraadkameren’. Sirachzoon dichtte dit vers vermoedelijk naar Ps. XXXII (Hebr. XXXIII) 7. Het slaat niet, gelijk sommigen meenen, op het Exod. XIV 21, 22 of op het Jos. III 16 verhaalde wonder, maar op de verzamelingen der wateren in de zeeën en in den afgrond (zie XXIV noot 22).</note>.</verse>
<verse osisID="Sir.39.23"> Want op zijn gebod geschiedt wat Hem behaagt, en er is geen verijdeling, zoo Hij helpt<note n="2639">Geen menschenmacht vermag iets tegen God als helper en redder.</note>.</verse>
<verse osisID="Sir.39.24"> De werken van alle vleesch liggen vóór zijn aangezicht, en niets is verborgen voor zijne oogen.</verse>
<verse osisID="Sir.39.25"> Van eeuw tot eeuw reikt zijn blik, en niets is wonderbaar voor zijn aangezicht<note n="2640">Naar Hebr.: ‘en er is geen grens voor zijn zien’. God ziet en weet alles. In Hebr. volgt: ‘Niets is voor Hem gering, niets klein, niets voor Hem wonderbaar of te zwaar’, d.i. God is almachtig. Alleen het door den druk onderscheiden gedeelte bleef (v. 25b) in de Vulgaat zuiver behouden.</note>.</verse>
<verse osisID="Sir.39.26"> Het<note n="2641">Lees v. 26 naar Hebr.: ‘Men mag niet zeggen: Waartoe dit? Want alles is voor zijn doel gemaakt’. God schiep niets wat nutteloos is, al erkent de eindige mensch niet het doel van elk wezen, en al acht hij zelfs sommige wezens schadelijk.</note> gaat niet aan te zeggen:</verse> 
<verse osisID="Sir.39.1">Waartoe dit of waartoe dat? Alles toch zal op zijn tijd noodig blijken.</verse>
<verse osisID="Sir.39.27"> Zijn zegen vloeit over gelijk eene rivier<note n="2642">In de Vulgaat zijn v. 27-30 door misvattingen, verschrijvingen en glossen zoo goed als onbegrijpelijk. Ook Gr. is duister. Lees naar Hebr.: ‘Zijn zegen vloeit over als de Nijl en besproeit als de stroom (misschien de Eufraat of ander woord voor den Nijl; zie XXIV noot 20) de aarde. Niettemin delgt zijne gramschap de volken uit en verandert in woestenij de waterrijke landstreek. Zijne wegen zijn effen voor de vromen, maar voor de boozen slecht. Van den beginne verleende Hij goeds aan de goeden, niettemin is voor de boozen het goede ten verderve’.</note>.</verse>
<verse osisID="Sir.39.28"> Gelijk de springvloed het droge drenkt, zoo zal zijne gramschap de volken [, die Hem niet zoeken,] in bezit nemen.</verse>
<verse osisID="Sir.39.29"> Gelijk Hij het water verkeerde in droogte, [en de aarde droog werd,] en zijne paden geëffend werden tot hunne paden, zoo geworden den zondaren krenkingen [door zijnen toorn].</verse>
<verse osisID="Sir.39.30"> Het goede werd voor de goeden geschapen van den beginne, evenzoo voor de slechten [het goede en] het slechte<note n="2643">Strophe II (v. 31-34; Hebr. 6 verzen) staaft met voorbeelden de uitspraak, dat alles van nature goed is, maar den booze ten verderve strekt; tegenstrophe II (v. 35-39) betoogt hoe ook de verderfelijke krachten in de natuur God dienen om zijne heilzame raadsbesluiten ten uitvoer te brengen. Dan besluit de dichter, na herhaling van het refrein, met eene opwekking om den Heer te prijzen het dichtstuk. In beide strophen zijn het 1e en het 3e vers in Hebr. zeven-, de overige zesvoeters.</note>.</verse>
<verse osisID="Sir.39.31"> De eerste levensbehoeften des menschen zijn: water, vuur en ijzer, zout, melk en weitebrood en honig en wijndruiven en olie en kleedij.</verse>
<verse osisID="Sir.39.32"> Dit alles strekt den heiligen ten goede; maar evenzoo den [goddeloozen en] zondaren ten verderve<note n="2644">Doordat zij die gaven misbruiken.</note>.</verse>
<verse osisID="Sir.39.33"> Er zijn winden, die ter wrake geschapen zijn, en als zij woeden, is zwaar hunne teistering<note n="2645">Hebr. waarschijnlijk: ‘en door hun woeden worden de bergen verplaatst’.</note>.</verse>
<verse osisID="Sir.39.34"> Ten tijde der bestraffing storten zij hunne kracht uit en brengen de gramschap van wie hen schiep tot bedaren.</verse>
<verse osisID="Sir.39.35"> Vuur, hagel, honger en dood<note n="2646">Hebr.: ‘pest’.</note>, alles dit is ter wrake geschapen:</verse>
<verse osisID="Sir.39.36"> tanden der verscheurende dieren en scorpioenen en slangen en het wrekende zwaard ter verdelging der goddeloozen.</verse>
<verse osisID="Sir.39.37"> Naar zijne bevelen verzadigen zij zich, en zij houden zich op aarde naar behoefte gereed, en als het hun tijd is, laten zij het bevel niet onuitgevoerd<note n="2647">Naar den grondtekst met geringe verbetering: ‘Al deze dingen (de v. 35 en 36 genoemde) zijn gelijkelijk tot een eigen doel geschapen en als in de voorraadschuur worden zij op hun tijd ontboden. Als Hij hen ontbiedt, verheugen zij zich; en ontvangen zij een bevel, dan weerstreven zij niet’.</note>.</verse>
<verse osisID="Sir.39.38"> Daarnaar was van den beginne mijne overtuiging en dit [overwoog en] overpeinsde ik en bracht het in geschrifte:</verse>
<verse osisID="Sir.39.39"> Alle werken des Heeren zijn goed, en ieder werk stelt Hij op zijn tijd in dienst.</verse>
<verse osisID="Sir.39.40"> Het gaat niet aan te zeggen: Dit is slechter dan dat; want alles zal zich op zijn tijd goed betoonen<note n="2648">Zie in noot 15 het refrein naar Hebr.</note>.</verse>
<verse osisID="Sir.39.41"> Nu dan, uit gansch uw hart en mond prijst en zegent den naam des Heeren<note n="2649">Naar Hebr.: ‘Nu juicht van ganscher harte en zegent den naam van den Allerheiligste’. Met dit buiten het strophenverband staande vers besluit de dichter zijn onderwerp.</note>.</verse>

</chapter>

<chapter osisID="Sir.40">
<title type="chapter">Hoofdstuk XL.</title><p>Groot is de ellende van het menschelijk leven (v. 1-7), maar zevenvoudig ellendig het leven der goddeloozen, terwijl de vromen bij hun lijden troost vinden in hunne vroomheid (v. 8-.17 Van al de goederen des levens is het grootste de vreeze des Heeren (v. 18-.28 Geen slechter leven dan dat van den bedelaar (v. 29-.32</p>


<verse osisID="Sir.40.1"> Groote last werd allen menschen toebebeeld, en een zwaar juk drukt op de kinderen van Adam<note n="2650">Onderwerp der hier beginnende verhandeling (v. 1 - XLII 8) is de ellende der menschen, met name der zondaren. Zij bestaat uit 3 strophenparen, waarvan het eerste en het tweede door een beurtzang gevolgd worden. Strophe I (v. 1-7; Hebr. 10 zesvoeters) is eene klacht over de ellende der menschen in het algemeen; tegenstrophe I (v. 8-17) betoogt dat de ellende der zondaren zevenvoudig is, terwijl het leed der rechtvaardigen door hun geloof en hunne vroomheid verzacht wordt. - Naar Hebr. met geringe verbetering luidt v. 1 a: ‘Groote ellende heeft God toebedeeld, en een zwaar juk den kinderen van Adam’. In hetgeen volgt heeft Hebr. voor huns en hunner ‘zijns’ en ‘zijner’.</note>, van den dag huns uittredens uit den schoot hunner moeder tot den dag hunner begrafenis in de algemeene moeder.</verse>
<verse osisID="Sir.40.2"> Hun denken en hun duchten des harten gaat op in de vraag naar hetgeen te wachten staat en den dag van het uiteinde<note n="2651">Gr. doet vermoeden dat dit in Hebr. uitgevallen vers oorspronkelijk luidde: ‘Zijn denken is vreeze der ziel en wat hem te wachten staat: de dag zijns doods’.</note></verse>
<verse osisID="Sir.40.3"> Van hem, die in heerlijkheid troont, tot hem, die werd vernederd tot in stof en asch;</verse>
<verse osisID="Sir.40.4"> van hem, die zich kleedt in purper en de kroon draagt, tot hem, die zich dekt met grof linnen<note n="2652">Hebr.: ‘Van hem af, die tulband (mitsnephet) en plaat (tsits) draagt (bedoeld is de hoofdbedekking des hoogepriesters, zie Exod. XXVIII noot 26), tot hem, die met een kleed van vellen gedekt is’.</note>: 't is gramschap, ijverzucht, verwarring, wankelmoedigheid en vrees voor den dood, [gestadig] toornen en gekijf<note n="2653">Naar Hebr. met geringe verbetering: ‘'t is niets dan ijverzucht, zorg en schrik, vrees voor den dood, twist en strijd’.</note>;</verse>
<verse osisID="Sir.40.5"> en ten tijde der rust op de legerstede verstoort de nachtelijke slaap zijn bewustzijn.</verse>
<verse osisID="Sir.40.6"> Weinig of geen rust vindt hij, en daarna is hij in den slaap als op een dag van op wacht staan.</verse>
<verse osisID="Sir.40.7"> Ontzetting vervult hem bij de visioenen zijner verbeelding, als een die ontkwam op den dag van den veldslag. Op het oogenblik zijner redding ontwaakt hij, en hij verwondert zich over zijne ijdele vrees<note n="2654">Het prachtig slot der strophe moet naar Hebr. in zijn geheel vermoedelijk als volgt luiden: ‘En als hij rust op zijn bed, verwart de nachtelijke slaap zijn bewustzijn. Om een weinig te rusten legt hij zich als geen tijd (slechts eene korte wijle) neder, maar ook dan wordt hij door droomen verschrikt. Hij wordt beangst over de visioenen zijner ziel, gelijk een vluchteling, die den vervolger vlucht. Als hij roept, ontwaakt hij uit den slaap, en zijn visioen verdwijnt tot niets’. Zoo is de mensch zelfs gedurende zijne nachtrust niet van lijden vrij.</note>.</verse>
<verse osisID="Sir.40.8"> Zoo is het met alle vleesch, van mensch tot vee, maar over de zondaren komt het zevenmaal zoo veel.</verse>
<verse osisID="Sir.40.9"> [Daarbij komen nog] pest, moord. twist en zwaard, [verdrukkingen,] honger en ellende en geeselroede<note n="2655">Lees naar Gr. en ten deele naar Hebr.: ‘Over alle vleesch, van mensch tot vee, maar over de zondaren zevenvoudig, (komen) pest.... honger en dood’. Aanhef en thema van tegenstrophe I.</note>.</verse>
<verse osisID="Sir.40.10"> Voor de goddeloozen werd dit alles geschapen, en om hunnentwil kwam de zondvloed<note n="2656">Naar Hebr. met geringe verbetering: ‘Vanwege den goddelooze werd het kwade geschapen, en om zijnentwege houdt niet op de verdelging’. Cataclysmus in de Vulgaat is onvertaald overgenomen uit Gr., waar het met het lidwoord staat en daarom ‘de zondvloed’ moet beteekenen.</note>.</verse>
<verse osisID="Sir.40.11"> Alles wat uit de aarde is, zal tot de aarde terugkeeren, en alle wateren zullen naar de zee terugkeeren<note n="2657">Hebr.: ‘en alles wat van den hemel (eigenl. “van boven”) is, naar den hemel’; vgl. Joan. III 13. De verkeerde lezing van Gr. en Vulgaat valt te verklaren door de gelijkenis der Hebr. woorden voor water en hemel (hoogte). Het vers wil zeggen dat ieders einde zal beantwoorden aan zijn oorsprong en aard. De goddelooze, die van de aarde is en aan de aarde gehecht, zal tot de aarde terugkeeren, d.w.z. vergaan; de vrome daarentegen, die van den hemel is en zoekt wat des hemels is, zal tot den hemel terugkeeren, d.i. eeuwig leven. Deze gedachte wordt v. 12 nog duidelijker herhaald.</note>.</verse>
<verse osisID="Sir.40.12"> Alle omkooperij en ongerechtigheid zal vergaan, maar eerlijkheid zal in eeuwigheid blijven.</verse>
<verse osisID="Sir.40.13"> De goederen der ongerechten zullen uitdrogen als een beek, en als een zware donder bij een regenbui ratelen.</verse>
<verse osisID="Sir.40.14"> In het ophouden der handen zal hij zich verheugen. Zoo zullen de boosdoeners bij het wraakgericht versmachten<note n="2658">Van v. 13 en 14, in Gr. niet veel begrijpelijker dan in de Vulgaat, heeft Hebr. eene verminkte en verschreven lezing, welke op goede gronden aldus werd aangevuld en verbeterd: ‘De macht van den goddelooze is gelijk aan eene leugenbeek (nachal aksab, vgl. Jer. XV 18; Mich. I 14, Hebr.; bedoeld is eene beek, die des zomers droog is), en haar stroom (is) door regens geweldig (d.i. die ten gevolge van regens aanzwol). Bij het opheffen van steenen (terwijl zij steenen medevoert) gaat zij zelf te niet. Zoo plotseling gaat hij (de goddelooze) te niet voor altijd’. De vergelijking is even duidelijk als schoon. In de Vulgaat is het ophouden der handen te verstaan van bedelen; zie v. 33.</note>.</verse>
<verse osisID="Sir.40.15"> De nakomelingen der goddeloozen zijn niet rijk aan twijgen, en de onreine wortelen [ruischen] op de hoogte der rots.</verse>
<verse osisID="Sir.40.16"> Bij elk water ontspruit groen, en aan den oever der rivier wordt het vóór alle gras uitgeroeid.</verse>
<verse osisID="Sir.40.17"> Liefdadigheid is gelijk aan het paradijs in zegening, en barmhartigheid blijft tot in eeuwigheid<note n="2659">Ook v. 15-17 zijn in Vulgaat en Gr. zeer bedorven. Lees naar Hebr.: ‘Den zoon der boosheid (gewordt) geen spruit (d.i. geen nakomelingschap, van welke hij eere heeft), want de wortel van den goddelooze kleeft als op den rug der rots (dringt niet in vruchtbaren grond, Sap. III 4 volg.), gelijk het riet aan den oever der rivier eerder dan andere planten verdort (daar de stroom de vruchtbare aarde wegspoelt, zoodat de wortel sterft op de rots). Maar de vroomheid wankelt nimmer en de barmhartigheid blijft in eeuwigheid’. Het onbegrijpelijke sonant (v. 15) kwam in den tekst doordat het Grieksch achei (d.i. ulva, rietgras) tweemaal vertaald werd, eerst verkeerd aan het slot van v. 15 met sonant (als 3e persoon meervoud van acheô of êcheô), dan in v. 16 a beter met viriditas. - Beurtzang I (v. 18-28) bestaat Hebr. uit 12 achtvoeters, waarvan de eerste 10 telkens twee goederen des levens in dier voege prijzen, dat met die twee, in waarde als gelijk, een derde grooter goed vergeleken wordt. Als het hoogste dier goederen verschijnt ten laatste de vreeze des Heeren. De vruchten van deze worden in de 2 laatste verzen, welke in afwijking van de voorafgaande twee insnijdingen (niet ééne) hebben, nader omschreven.</note>.</verse>
<verse osisID="Sir.40.18"> Het leven van den arbeider, die het noodige verdient, is zoet, en daarin is een schat te vinden<note n="2660">Lees ten deele naar Gr., ten deele naar Hebr.: ‘Het leven van wie met zijnen staat tevreden en arbeidzaam is, is zoet, maar beter is (het lot van) wie een schat vond’. Van de volgende 9 verzen begint telkens het tweede lid met maar beter is.</note>.</verse>
<verse osisID="Sir.40.19"> Kinderen en het bouwen eener stad geven een blijvenden naam, maar nog hooger dan dit te achten is eene onberispelijke vrouw<note n="2661">Hebr.: ‘Kind en (het bouwen eener) stad geven goeden naam, maar beter is (het lot van) wie wijsheid verwierf’. In Gr. en Vulgaat vielen een eerste en een tweede verslid uit, wat ten gevolge had, dat niet bijeenhoorende versleden verbonden werden. Naar Hebr. luidt het vervolg tot v. 22: ‘Veeteelt en landbouw verhoogen den goeden naam, maar beter is eene teergeliefde vrouw. Wijn en bedwelmende drank verblijden het hart, maar beter is de liefde van vrienden’.</note>.</verse>
<verse osisID="Sir.40.20"> Wijn en gezang verblijden het hart, maar boven beide gaat de liefde tot de wijsheid.</verse>
<verse osisID="Sir.40.21"> Fluit en harp maken een zoet geluid, maar eene liefelijke tong gaat boven beide<note n="2662">Naar Hebr. vermoedelijk te lezen: ‘maar beter is de gave der welsprekendheid’.</note>.</verse>
<verse osisID="Sir.40.22"> Naar liefelijkheid en schoonheid is gretig uw oog, maar meer dan naar deze naar groene zaadvelden<note n="2663">Hebr.: ‘Schoonheid en goede gedaante bevallen aan het oog, maar beter is een rijk gewas’.</note>.</verse>
<verse osisID="Sir.40.23"> Vrienden en makkers komen op tijd bijeen, maar beide overtreft de vrouw bij haren man<note n="2664">Grondtekst: ‘Maar beter is eene verstandige vrouw’.</note>.</verse>
<verse osisID="Sir.40.24"> Broeders helpen elkander ten tijde van wederwaardigheid, maar meer dan zij brengt barmhartigheid redding<note n="2665">Naar Hebr. met eenige verbetering: ‘Broeder en helper redden ten tijde uit den nood, maar beter is heilzame barmhartigheid’ (omdat de barmhartigen barmhartigheid zullen verwerven; Matth. V 7).</note>.</verse>
<verse osisID="Sir.40.25"> Goud en zilver steunen den voet, maar meer dan beide een gevallige raad<note n="2666">Hebr.: ‘Maar beter is een goede raad’.</note>.</verse>
<verse osisID="Sir.40.26"> Rijkdom en macht verheffen het hart, maar meer dan zij de vreeze des Heeren.</verse>
<verse osisID="Sir.40.27"> Bij vreeze des Heeren ontstaat geen gebrek, en waar zij is, behoeft geene hulp gezocht.</verse>
<verse osisID="Sir.40.28"> De vreeze des Heeren is als een paradijs van zegen, en met meer dan alle heerlijkheid wordt zij bekleed<note n="2667">Naar Hebr. vermoedelijk te lezen: ‘en boven alles bekleedt Hij (de Heer) haar met glorie’. - Strophe II (v. 29-32) is in Hebr., evenals in Gr., Syr. en Vulgaat, slechts ten deele behouden. Maar de ontbrekende verzen, naar de tegenstrophe 3 in getal, komen voor in den Talmud, ingeleid door de woorden: ‘Sirachzoon zegt’. Met die verzen saam telt de strophe, evenals de tegenstrophe (XLI 1-7), 4 acht- en 3 zevenvoeters. De strophe schildert het ellendige leven van den bedelaar en den arme; in aansluiting daaraan stelt de tegenstrophe den dood voor als bitter voor den rijke en zoet voor den arme en vermaant dan den lezer den dood niet te vreezen.</note>.</verse>
<verse osisID="Sir.40.29"> Mijn zoon, ga uw leven lang niet uit bedelen; want beter is sterven dan bedelen<note n="2668">Naar den grondtekst: ‘Mijn zoon, leid geen bedelaarsleven; beter sterven dan (anderen) tot last zijn’. De waarschuwing geldt voor de bedelaars van beroep, de tafelschuimers.</note>.</verse>
<verse osisID="Sir.40.30"> Een man, die het oog heeft op eens anders disch, diens leven is voor geen leven te houden; want hij voedt zich met vreemde spijzen.</verse>
<verse osisID="Sir.40.31"> Maar een man van opvoeding en verstand hoedt zich daarvoor<note n="2669">Vs. 30 en 31 naar Hebr.: ‘Wie op eens anders tafel ziet, diens leven is geen leven. Bevlekking zijner ziel zijn de gegeven spijzen (zij vernederen, onteeren hem); voor een verstandig man zijn zij kwelling des lichaams’, d.i. een mensch van fatsoen eet ze met tegenzin.</note>.</verse>
<verse osisID="Sir.40.32"> In den mond van den onverstandige is zoet de bedelarij, maar in zijn ingewand gloeit het als vuur<note n="2670">Naar Hebr. met noodige verbetering: ‘Den onbeschaamde is het zoet te bedelen, ofschoon zijn ingewand brandt van een hevig vuur’, te weten van den honger. Hier moeten de in den Talmud behouden verzen volgen: ‘Alle dagen van den arme (niet enkel van den bedelaar van beroep, maar in het algemeen van den behoeftige) zijn slecht; zelfs in de nachten overkomt hem kwaads. Zijn dak is onder alle het laagst, zijn wijngaard is op de spits der bergen. De regen der andere daken komt op zijn dak, en de aarde van zijn wijngaard in de wijngaarden der anderen’. Mogelijk liet de kleinzoon van den schrijver deze pakkende schildering van het lot der armen uit, omdat het lot der armen onder het Joodsche volk anders behoorde te zijn.</note>.</verse>

</chapter>

<chapter osisID="Sir.41"> 
<title type="chapter">Hoofdstuk XLI.</title><p>De dood, bitter voor den een en welkom aan den ander, is niet te vreezen (v. 1-.7 Zoowel de nakomelingen (v. 8-12) als de gedachtenis der goddeloozen zullen vergaan. Zorg daarom door ware schaamte voor uwe blijvende gedachtenis (v. 13-.20 Waarover men zich moet schamen (v. 21-.23</p>


<verse osisID="Sir.41.1"> O dood, hoe bitter is uw aandenken voor den mensch, die rustig leeft van zijne goederen;</verse>
<verse osisID="Sir.41.2"> voor den man, die van zorgen vrij is en wiens paden geëffend zijn in allen deele, en voor wie nog eetlust heeft<note n="2671">Hebr.: ‘en die nog geschikt is om genoegens te smaken’.</note>.</verse>
<verse osisID="Sir.41.3"> O dood, goed is uw vonnis voor den man, die gebrek lijdt en die zijne kracht ziet slinken,</verse>
<verse osisID="Sir.41.4"> voor wie door ouderdom gesloopt en over alles in zorgen is, en voor wie hopeloos is en het geduld verliest<note n="2672">Lees naar Hebr., aangevuld en verbeterd, v. 2 en 3: ‘O dood, hoe gelukkig is uwe noodzakelijkheid voor den zwakken en vervallen man, en voor wie struikelt en valt over alles, voor wie van zijn gezicht beroofd is (naar de beste lezing van Hebr.) en zijne hoop verloor’. Genoemd worden hier drie soorten van ongelukkigen: door ziekte of ouderdom gesloopte, door onnoodige zorgen gekwelde en ongeneeslijk blinde menschen.</note>.</verse>
<verse osisID="Sir.41.5"> Vrees niet het vonnis van den dood! Denk aan hetgeen vóór u was en aan hetgeen u overkomen zal<note n="2673">Naar Hebr. woordelijk: ‘Bedenk dat de vroegeren en de lateren (zijn) met u’, d.w.z. dat wie vóór u leefden en na u leven zullen, met u hetzelfde lot deelen.</note>; dat is het vonnis des Heeren over alle vleesch.</verse>
<verse osisID="Sir.41.6"> En wat kan u overkomen naar den wil van den Allerhoogste<note n="2674">Hebr.: ‘En hoe durft gij laken wat den Allerhoogste behaagt’?</note>? Of tien, of honderd, of duizend jaren:</verse>
<verse osisID="Sir.41.7"> in de onderwereld [immers] is niemand, die klaagt over het leven<note n="2675">Of iemand kort of lang leefde, eens in den Sjeol zijnde klaagt hij er niet over te lang of te kort geleefd te hebben. - Beurtzang II (v. 8-20) bestaat in Hebr. uit twee deelen; het eerste telt 6 zeven-, het tweede 6 zesvoeters. De inhoud van het eerste (v. 8-12) is: De goddeloozen zullen niet alleen zelf te gronde gaan, maar ook geheel hun vloekwaardig geslacht zal worden uitgeroeid; van het tweede (v. 13-20): zelfs hunne gedachtenis zal verdwijnen, terwijl de naam der goeden zal voortleven. Daarom is het zaak, door ware schaamte zorg te dragen voor den goeden naam.</note>.</verse>
<verse osisID="Sir.41.8"> Een kroost van vervloeking zijn de kinderen der zondaars, evenzeer zij, die verkeeren in de huizen der goddeloozen<note n="2676">Aan v. 8b ontbreekt het parallelisme met v. 8a. In Hebr. is het vers onvolledig, maar de overblijfselen doen vermoeden dat het luidde: ‘Een verachtelijk geslacht zijn de kinderen der boozen, en een dwaze stam is het kroost der goddeloozen’.</note>.</verse>
<verse osisID="Sir.41.9"> Van de zonen der zondaars gaat het erfdeel teniet, en aan hun geslacht kleeft eeuwige schande<note n="2677">Naar Hebr. vermoedelijk: ‘Den zoon der boosheid zal de macht worden ontnomen, maar ook op zijn zaad zal de schande kleven’.</note>.</verse>
<verse osisID="Sir.41.10"> Over een goddeloozen vader beklagen zich de kinderen; want zijnentwege worden zij veracht.</verse>
<verse osisID="Sir.4111 ">Wee u, goddelooze menschen! gij, die de wet van den Heer, den Allerhoogste, verlaten hebt.</verse>
<verse osisID="Sir.41.12"> En toen gij geboren werdt, werdt gij ten vloek geboren, en als gij zult sterven, dan zal vloek uw deel zijn<note n="2678">Er viel hier, ook in Gr., een gedeelte (4 halfverzen) uit, gelijk reeds en in den aanhef verraadt. Lees naar Hebr. met de noodige verbeteringen: ‘Wanneer gij kinderen teelt, dan is het ten nadeel, en zoo gij zonen gewint, dan gewint gij hen voor de ellende; wanneer gij struikelt, dan verblijdt zich de wereld, en wanneer gij sterft, dan is vervloeking uw deel’.</note>.</verse>
<verse osisID="Sir.41.13"> Alles wat uit de aarde is, zal weder tot de aarde terugkeeren; zoo ook de goddeloozen van de vervloeking tot het verderf<note n="2679">Met de nieuwe gedachte van den beurtzang begint hier ook de nieuwe maat (zie noot 3). Naar Hebr. luidt het vers: ‘Al wat uit het niets (ʽepher, dat “asch” beteekent, maar figuurlijk ook “niets”, zie Is. XLIV 20) is, keert tot het niets terug, evenzoo de goddelooze uit het tohoe tot het tohoe’. Tohoe, dat het ledige (vgl. Gen. I 2) en dan het niet beteekent, is hier òf als synoniem met êpher bedoeld, òf als het rijk van het booze. In het eerste geval is de zin: De goddelooze, die goddeloos werd doordat hij het niets najoeg, daar alle zonde nietig en ijdel is, zal dienovereenkomstig teniet gaan; in het tweede: de goddelooze, die van een goddelooze voortkwam, zal ook den vloek der goddeloosheid (het verderf) ondergaan. In dien zin verstond het de Grieksche, en op zijn voetspoor, de Latijnsche vertaler en voegt het zich ook het best in den samenhang.</note>.</verse>
<verse osisID="Sir.41.14"> Rouw bedrijven de menschen bij het lijk van een hunner, toch zal de naam der goddeloozen vergaan<note n="2680">Dit vers laat voor den samenhang in Hebr. niets te wenschen over: ‘De vergankelijkheid des menschen (is) ten opzichte van het lichaam (d.i. de mensch is vergankelijk, naardien hij stof is en tot stof wederkeert), maar de lof der vroomheid zal niet vergaan’. Daarbij sluit zich v. 15 zeer goed aan.</note>.</verse>
<verse osisID="Sir.41.15"> Draag zorg voor uwen goeden naam; want die blijft u langer dan duizend kostbare en groote schatten.</verse>
<verse osisID="Sir.41.16"> Een goed leven is telbaarheid van dagen, maar een goede naam blijft in eeuwigheid<note n="2681">Hebr.: ‘maar de goede naam (duurt) dagen zonder tal’.</note>.</verse>
<verse osisID="Sir.41.17"> Bewaart, mijne kinderen, in vrede de leering<note n="2682">Achter deze zinsnede geraakten twee verzen (32 en 33) uit hoofdst. XX verdoold. Naar den in goede orde herstelden grondtekst luidt het slot van den beurtzang: ‘Verneemt, mijne kinderen, de wet der schaamte (v. 17 a Vulgaat), en beoefent de bedeesdheid naar mijnen regel (hieraan schijnt in de Vulgaat v. 19 b te beantwoorden). Want niet alle schaamtegevoel is passend en niet alle bedeesdheid verdient goedkeuring’ (v. 20a en b). Daarna begint strophe III (v. 21 - XLII 1), gelijk tegenstrophe III (XLII 2-8) in Hebr. uit 10 zesvoeters bestaande; gene heeft tot inhoud: beoefen de ware schaamte; deze: vermijd de valsche schaamte.</note>; wijsheid toch, die zich verborgen houdt, en een schat, die niet te zien is, waartoe zijn zij beide van nut?</verse>
<verse osisID="Sir.41.18"> Beter is een mensch, die zijne dwaasheid verborgen houdt, dan een mensch, die verborgen houdt zijne wijsheid.</verse>
<verse osisID="Sir.41.19"> Wel schaamt u voor het volgende, dat verkondigen zal mijn mond.</verse>
<verse osisID="Sir.41.20"> Niet toch is het goed zich over alles te schamen, en niet alles behaagt aan allen in trouwe.</verse>
<verse osisID="Sir.41.21"> Schaamt<note n="2683">Daar de strophe in de Vulgaat door verschuiving, misvatting, verschrijving en glossen zeer in het ongereede geraakte, volge zij hier in haar geheel naar den met behulp van Gr. verbeterden grondtekst: ‘Uit schaamte voor vader en moeder, hoereer niet; (uit schaamte, zoo ook vóór de vier volgende versleden) voor machthebber en vorst, lieg niet; voor meester en meesteres, bedrieg niet; voor gemeente en volk, bega geene overtreding; voor makker en vriend, wees niet trouweloos; voor de naburen (v. 23 b der Vulgaat de (lees a) loco, in quo habitas zegt hetzelfde), pleeg geen geweld. Breek niet eed of verdrag (het misverstand in Vulgaat (v. 24 a) en Gr. ontstond voornamelijk hierdoor dat ʼalah (eed) verkeerdelijk gelezen werd als ʼelohi, d.i. van God) en houd niet de hand op het brood (d.i. wees niet gierig, zoodat gij aan niemand, zelf niets aan den arme, van het uwe wilt mededeelen); weiger de gave niet aan wie vraagt en wijs den vriend niet af; houd niet het loon in en ga aan wie (u) groet niet stil voorbij; zie niet naar eene overspelige vrouw en nader niet eens anders bijvrouw; uit eerbied voor den vriend vloek niet en na de gave scheld niet. Vertel niet wat gij hoordet en verraad niet een geheim plan. Dan zult gij ware schaamte hebben en liefde vinden bij alle stervelingen’ (XLII 1).</note> u voor vader en voor moeder over ontucht, en voor vorst en voor machthebber over leugentaal;</verse>
<verse osisID="Sir.41.22"> voor overste en voor rechter over misdrijf, voor gemeente en volk over ongerechtigheid;</verse>
<verse osisID="Sir.41.23"> voor makker en vriend over onrechtvaardigheid, en voor de plaats, waar gij woont,</verse>
<verse osisID="Sir.41.24"> over diefstal; over Gods waarachtigheid en verbond, over het gehecht zijn aan brood en over verduistering van uitgaven en ontvangsten;</verse>
<verse osisID="Sir.41.25"> over het niet wedergroeten voor wie groeten; over het zien naar eene ontuchtige vrouw en over het afkeeren uwer oogen van den bloedverwant</verse>
<verse osisID="Sir.41.26">- keer uw aangezicht niet af van uw naastbestaande - en over het aannemen en niet teruggeven van een pand.</verse>
<verse osisID="Sir.41.27"> Richt uwen blik niet op eens anders vrouw en hoor zijne dienstmaagd niet uit en treed niet aan haar bed.</verse>
<verse osisID="Sir.41.28"> Voor vrienden over smadende woorden; en hebt gij iemand iets gegeven, verwijt het hem niet.</verse>

</chapter>

<chapter osisID="Sir.42">

<title type="chapter">Hoofdstuk XLII.</title>
<p>Waarover men zich moet schamen, vervolg (v. .1 Waarover men zich niet moet schamen (v. 2-.8 De zorgen, welke eene dochter veroorzaakt (v. 9-.14 Gods werken zijn niet te doorgronden, noch naar waarde te prijzen (v. 15-19); zij zijn verrukkelijk en aantrekkelijk en dwingen bewondering af zonder maat (v. 20-.26</p>


<verse osisID="Sir.42.1"> Vertel niet weder wat u ter oore kwam als een geheim u medegedeeld, en gij zult u zekerlijk niet behoeven te schamen, maar gunst vinden in de oogen van alle menschen<note n="2684">Zie XLI noot 13 aan het einde.</note>. Schaam u niet over iets van dit [alles] en ontzie geen persoon, zoodat gij zondigt<note n="2685">Begin van tegenstrophe III naar Hebr.: ‘Over deze dingen schaam u niet’ enz. De vooropstelling van over deze dingen duidt de tegenstelling aan tot den inhoud der voorafgaande strophe.</note>:</verse>
<verse osisID="Sir.42.2"> (Schaam u niet) over de wet des Allerhoogsten en zijn verbond, noch over een vonnis om den goddelooze zijn recht te geven<note n="2686">Voor en zijn verbond heeft Hebr.: ‘we-chok’, en het vastgestelde, d.i. het recht, dat uit de wet voortvloeit. De Vulgaat vat het op in eene meer beperkte beteekenis. Van het 2e verslid is de zin: Schaam u niet om ook een goddelooze vrij te spreken, zoo hij onrechtvaardig beschuldigd wordt, of volgens anderen: Laat geen menschenvrees u beletten om een goddelooze te vonnissen naar hij verdient.</note>,</verse>
<verse osisID="Sir.42.3"> over eene zaak met makkers en vreemdelingen en over het verdeelen eener erfenis met vrienden<note n="2687">Naar Hebr. met geringe verbetering: ‘(Schaam u niet) af te rekenen met makkers en vrienden en (met hen) te deelen eene erfenis’. Ontzie u niet om te staan op uwe rechten, ook als gij met vrienden iets hebt te vereffenen en inzonderheid met hen een erfenis hebt te deelen.</note>,</verse>
<verse osisID="Sir.42.4"> over de juistheid van schaal en gewicht<note n="2688">Hier viel, ook in Gr., een halfvers uit. Lees naar Hebr.: ‘(Schaam u niet) af te stoffen waag en weegschaal en af te vegen maat en gewicht’, d.i. schaam u niet, zoo gij iets verkoopt, goed te letten op maat en gewicht en niet meer te geven dan waartoe gij verplicht zijt.</note>, over de winst van veel of weinig,</verse>
<verse osisID="Sir.42.5"> over bederf van koophandel en kooplieden<note n="2689">Naar eene lezing van Gr. (in Hebr. viel het 2e verslid uit): ‘(Schaam u niet) iets te verdienen, veel of weinig, en winst te maken bij het koopen van den handelsman’. Over eene eerlijke broodwinning behoeft niemand zich te schamen. De onbegrijpelijke lezing der Vulgaat de corruptione enz. berust op eene verschrijving van Gr.</note> en over veelvuldige kastijding uwer kinderen en over bloedige heupgeeseling van een zeer slechten huisknecht.</verse>
<verse osisID="Sir.42.6"> Hebt gij eene vrouw, die niet deugt, verzegelen is goed.</verse>
<verse osisID="Sir.42.7"> Waar vele handen zijn, sluit daar weg<note n="2690">Ten deele naar Gr. en ten deele naar Hebr.: ‘(Schaam u niet) dikwerf de kinderen te kastijden en den slechten knecht de flanken te geeselen (dit ontbreekt in Hebr.), eene booze vrouw onder zegel te leggen (af te zonderen van andere mannen) en, waar vele handen zijn, weg te sluiten’.</note>, en wat gij aflevert, tel en weeg het; wat gij echter uitgeeft en ontvangt, schrijf het alles op.</verse>
<verse osisID="Sir.42.8"> (Schaam u niet) den onverstandige en dwaze terecht te wijzen, ook niet de grijsaards, die door jongeren veroordeeld zijn. Zoo zult gij [in alle omstandigheden] wijs blijken en bijval vinden bij alle levenden<note n="2691">Naar Hebr. met de noodige verbeteringen luidt het slot der strophe (v. 7 b-8): ‘(Schaam u niet) wat u werd toevertrouwd op te schrijven en uitgaven en ontvangsten aan te teekenen, den onverstandige en den dwaas terecht te wijzen, alsmede den grijsaard, die struikelt en zich aan ontucht overgeeft. (Aan v. 8 b der Vulgaat beantwoordt Gr.: ‘ook niet de grijsaards, die bij, met jongeren (d.i. evenals jongeren, wanneer zij het verdienen) geoordeeld worden.) En zoo zult gij in waarheid verstandig zijn en een welgezien man bij alle levenden’. - Er volgt v. 9-14 een geheel op zich zelf staand zindicht of masjal over de zorg, welke dochters aan hare vaders veroorzaken. Het telt in Hebr. 10 zesvoeters.</note>.</verse>
<verse osisID="Sir.42.9"> Eene dochter is voor haren vader eene geheime zorg<note n="2692">Hebr.: ‘een bedriegelijke schat’ (voor matmonah sjakar las de Grieksche vertaler verkeerdelijk ‘misjmar sjakad’). Eene dochter wordt een bedriegelijke schat genoemd, omdat het vanwege de vele zorgen, welke zij haar vader veroorzaakt, betwijfeld mag worden of zij wel een schat mag heeten.</note>, en de slaap wordt hem benomen door de vrees, dat zij als jonge maagd veroudere, of, samenlevend met den man, hem ga tegenstaan;</verse>
<verse osisID="Sir.42.10"> dat zij vroeg of laat onteerd worde in hare maagdelijkheid, en in het huis haars vaders zwanger worde bevonden; dat zij, als zij woont bij den man, de trouw breke of wellicht onvruchtbaar blijve<note n="2693">Van v. 9 en 10 geven de verschillende teksten ver uiteenloopende lezingen, voornamelijk hierdoor veroorzaakt, dat bijeenhoorende halfverzen gescheiden werden. In Hebr. viel een gedeelte uit. Naar met veel grond wordt vermoed, luidde de plaats in haar geheel oorspronkelijk ongeveer aldus: ‘Eene dochter is voor den vader een bedriegelijke schat, en zorg om haar verdrijft den slaap: dat zij als jong meisje niet verwelke, als volwassene niet ongehuwd blijve, als maagd niet worde verleid, in het huis van den man niet onvruchtbaar blijke, in het huis haars vaders niet losbandig worde en in het huis haars mans hem niet verlate’.</note></verse>
<verse osisID="Sir.42.11"> Op een dartele dochter<note n="2694">Hebr.: ‘Op uwe dochter’.</note> houd streng toezicht, opdat zij u niet ten spot make bij uwe vijanden vanwege den achterklap in de stad en het gemompel van het volk, en u niet met schande overlade bij de volksmenigte<note n="2695">Hebr.: ‘in de vergadering aan de poort’. Vóór v. 12 heeft de grondtekst nog een vers, dat verbeterd zal moeten luiden: ‘Het vertrek (eigenl. de plaats), waarin zij woont, hebbe geen tralievenster (zie Judic. Inleiding bl. 145, aanteekening 44), en zij kijke niet uit op de wegen rondom’.</note>.</verse>
<verse osisID="Sir.42.12"> Bij geen mensch let op de schoonheid, en toef niet te midden van vrouwengezelschap;</verse>
<verse osisID="Sir.42.13"> want uit de kleederen komt de mot voort en van de vrouw de boosheid [van den man].</verse>
<verse osisID="Sir.42.14"> Beter toch is de ruwheid van een man dan de liefkoozing eener vrouw, te weten eener vrouw, die schande veroorzaakt<note n="2696">De Grieksche vertaler, en op zijn voetspoor de Latijnsche, geven den oorspronkelijken zin van v. 12-14 niet goed weder. Lees naar Hebr.: ‘Aan geen man vertoone zij hare schoonheid, en zij houde geen gezwets met vrouwen. Want uit kleederen komt de mot voort, en van de vrouw de slechtheid der vrouw. Beter is de onvriendelijkheid des mans dan de vriendelijkheid der vrouw, welke kwaadsprekend schande verspreidt’. - Hetgeen nu tot XLIII 37 volgt is eene verheerlijking Gods, die zijne macht en wijsheid in de schepping heeft geopenbaard. Het dichtstuk, wel het schoonste uit het geheele werk, bestaat uit 2 strophenparen, door een beurtzang van elkander gescheiden. Strophe I (v. 15-19), gelijk de tegenstrophe uit 7 zesvoeters bestaande, heeft tot inhoud: Men kan Gods werken niet volmaakt kennen, veel minder waardig prijzen.</note>. -</verse>
<verse osisID="Sir.42.15"> Herdenken nu wil ik de werken des Heeren, en wat ik gezien heb wil ik verkondigen. Door het woord des Heeren ontstonden zijne werken<note n="2697">Naar Hebr.: ‘Herdenken wil ik Gods werken, en dit heb ik gezien en wil ik vermelden: Door het woord van God zijn zij (de werken) geschapen en zij volbrengen zijnen wil naar zijn bevel’. Dit laatste verslid ontbreekt niet enkel in de Vulgaat, maar ook in Gr.</note>.</verse>
<verse osisID="Sir.42.16"> De stralende zon overziet het al, en van 's Heeren heerlijkheid is vol zijn werk<note n="2698">Hebr.: ‘De opgaande zon straalt over het al, en de heerlijkheid van Jahwe over al zijne werken’. Gelijk het zonnelicht over de aarde, zoo is Gods heerlijkheid uitgegoten over al zijne werken.</note>.</verse>
<verse osisID="Sir.42.17"> Heeft niet de Heer door de heiligen al zijne wonderdaden doen verkondigen, welke de Heer, de Almachtige, gewrocht heeft tot staving zijner heerlijkheid<note n="2699">Gelijk Hebr. en Gr. uitwijzen, geeft de Latijnsche vertaler de gedachte van den dichter minder duidelijk weder. Lees naar Hebr.: ‘Niet vermochten de heiligen Gods de wonderdaden van Jahwe te verkondigen. Jahwe verleende kracht aan zijne heerscharen om te kunnen stand houden voor zijne heerlijkheid’. Met de heiligen Gods zijn de gewijde schrijvers als Moses, David en Salomon bedoeld. Zelfs zij waren niet in staat de grootheid van zijn werk waardig te prijzen. En ook Gods heerscharen, de engelen en de sterren, zouden voor hunne taak om Gods heerlijkheid schitterend te openbaren bezwijken, zoo zij niet van God de vereischte sterkte ontvangen hadden.</note>?</verse>
<verse osisID="Sir.42.18"> Den afgrond en het hart [der menschen] doorgrondt Hij, en hunne slimheid vorscht Hij uit.</verse>
<verse osisID="Sir.42.19"> Want de Heer weet al wat te weten is en doorziet wat het teeken is des tijds; Hij maakt bekend het verleden en de toekomst en legt bloot de sporen van het verborgene<note n="2700">Naar Hebr. zijn v. 18 en 19, twee verzen, vermoedelijk aldus te lezen: ‘Den (onderaardschen) afgrond en het hart (aan den afgrond gelijk) doorgrondt Hij, en al hare blootheden erkent Hij; Hij verkondigt het verledene en het toekomstige en legt bloot de sporen van het verborgene’. Wat Vulgaat en Gr. meer hebben is zeker glosse. Met het teeken des tijds schijnt de glossator bedoeld te hebben de voorteekenen der toekomst. - Tegenstrophe I (v. 20-26) behandelt in het algemeen de gedachte (v. 23): Hoe verrukkelijk zijn Gods werken en hoe wonderbaar om te beschouwen.</note>.</verse>
<verse osisID="Sir.42.20"> Hem ontgaat geene enkele gedachte, en Hem blijft geen enkel woord verborgen<note n="2701">Hebr.: ‘Hem ontbreekt geene enkele wetenschap, en niets ontgaat Hem’.</note>.</verse>
<verse osisID="Sir.42.21"> De groote werken zijner wijsheid heeft Hij met schoonheid getooid, Hij, die vóór de eeuwen is en tot in eeuwigheid; en Hij kent geen vermeerdering</verse>
<verse osisID="Sir.42.22"> noch vermindering, en heeft niemands raad van noode<note n="2702">Naar den grondtekst met geringe verbetering luiden v. 21 en 22: ‘De macht zijner wijsheid is onveranderlijk; een en dezelfde is Hij van eeuwigheid tot eeuwigheid. Niets werd Hem toegevoegd en niets ontnomen, en Hij heeft geen enkelen raadgever noodig’.</note>.</verse>
<verse osisID="Sir.42.23"> Hoe verrukkelijk zijn al zijne werken en als eene vonk om te zien<note n="2703">Voor hoe als vonken stond in Hebr. vermoedelijk (het vers ontbreekt daar): ‘oe-mah notstsim’, d.i. en hoe schitterend, dat de Grieksche vertaler verkeerdelijk las als oe-mah nitstotsim (als vonken). In zijn geheel roemt v. 23, het vierde in de tegenstrophe en, gelijk het vierde in de strophe (XLII 17 a, zie noot 16 aldaar), de hoofdgedachte der strophe uitdrukkend, Gods werken als verrukkelijk en oogverblindend.</note>.</verse>
<verse osisID="Sir.42.24"> Dat alles leeft en blijft voor eeuwig, en met volstrekte noodzakelijkheid gehoorzaamt Hem alles<note n="2704">In Hebr. is dit vers verminkt, maar wat daarvan behouden bleef doet vermoeden dat het moet luiden; ‘Hij zelf leeft en bestaat in eeuwigheid en heeft dit alles in zijne vrije macht’. Aan den eeuwigen en onveranderlijken God gehoorzamen alle geschapen en daarom veranderlijke dingen overeenkomstig zijne vrije wilsbeschikking.</note>.</verse>
<verse osisID="Sir.42.25"> Alles is tweevoudig, het eene staat tegenover het andere, en niets schiep Hij gebrekkig.</verse>
<verse osisID="Sir.42.26"> Van iedere zaak heeft Hij het goede vastgelegd. En wie wordt verzadigd bij het aanschouwen zijner heerlijkheid<note n="2705">Naar den verbeterden en aangevulden grondtekst leze men v. 25 en 26 aldus: ‘En alle dingen verschillen het een van het ander, maar niets daarvan heeft Hij doelloos gemaakt. Het eene wisselt af met het andere in het goede, en wie kan zich verzadigen aan zijne (Gods) heerlijkheid?’ Er is in de schepping bij onuitputtelijken rijkdom van wezens, vormen en wetten niets dat niet zijn doel heeft. Er heerscht in alles eene wonderbare harmonie en samenwerking; wat aan het eene ontbreekt, vult het andere aan. Hoe kan men ooit genoeg Gods macht en wijsheid bewonderen! - De beurtzang (XLIII 1-9) bestaat in Hebr. uit 12 zesvoeters; in de eerste 6 verheerlijkt de dichter God als Schepper der zon, in de zes volgende als Schepper van de maan.</note>?</verse>

</chapter>

<chapter osisID="Sir.43">
<title type="chapter">Hoofdstuk XLIII.</title><p>Gods heerlijkheid zich openbarend in de zon (v. 1-5), in de maan (v. 6-11), in de ontzaglijke verschijnselen der lucht (v. 12-18) en op de aarde (v. 19-22), alsmede in dorheid en vruchtbaarheid en in de wonderen van den oceaan (v. 23-.28 Vernieuwde lofprijzing van Gods macht (v. 29-.37</p>


<verse osisID="Sir.43.1"> Het uitspansel in den hooge is zijn pronkstuk, de schoonheid des hemels - een visioen van heerlijkheid<note n="2706">Naar Hebr., met behulp van Gr. verbeterd: ‘De schoonheid der hoogte (des hemels) is het schitterend firmament, en de veste des hemels verkondigt zijne glorie’. Zie Ps. XVIII 1.</note>!</verse>
<verse osisID="Sir.43.2"> De zon, bij haar uitgang toont zij zich aan den blik als een wonderbaar gewrocht, als een werk van den Allerhoogste<note n="2707">Naar Hebr. vermoedelijk te lezen: ‘De zon giet bij haar opgang gloed uit; hoe wonderbaar is het werk van Jahwe!’</note>.</verse>
<verse osisID="Sir.43.3"> In het middaguur verzengt zij de aarde, en wie kan het uithouden in haar gloed? Den oven houdt men aan voor werken in het vuur:</verse>
<verse osisID="Sir.43.4"> driemaal zoo sterk is de zon, die de bergen verzengt, vurige stralen uitzendt en met haar glinsterende stralen de oogen verblindt<note n="2708">Lees v. 3 c en 4 naar den verbeterden grondtekst: ‘De aangeblazen oven kookt het erts, maar het stralen der zon verzengt de bergen. Door haar vuur wordt verteerd de bewoonde aarde, en door haar straal het oog verblind’.</note>.</verse>
<verse osisID="Sir.43.5"> Groot is de Heer, die haar schiep, en op zijn woord doorsnelt zij de baan<note n="2709">Naar Hebr. met geringe verbetering meer dichterlijk: ‘en op zijn woord rept zij de wieken’.</note>.</verse>
<verse osisID="Sir.43.6"> Ook de maan, steeds is zij op haar tijd, tot aanwijzing van den tijd en een teeken voor eeuwig<note n="2710">Lees naar den verbeterden grondtekst: ‘En ook de maan volbrengt haren loop op tijd, als heerscheres over den tijd en een teeken voor eeuwig’. Schoon telkens slechts korten tijd met haar licht den nacht beheerschend, is de maan toch steeds de aanwijzer der maanden.</note>.</verse>
<verse osisID="Sir.43.7"> Van de maan - de bepaling der feestelijke dagen; zij is een licht, dat afneemt tegen het einde.</verse>
<verse osisID="Sir.43.8"> De maand wordt naar haar genoemd; zij wast wonderbaarlijk totdat zij vol wordt<note n="2711">De vergelijking van Hebr. en Gr. maakt het waarschijnlijk dat v. 8 aldus te lezen is: De nieuwe maan, volgens haar naam vernieuwt zij zich. Hoe bewonderenswaardig is zij bij haar nieuw worden!’</note>.</verse>
<verse osisID="Sir.43.9"> Een werktuig van het heerleger in de hoogte is zij, aan het uitspansel des hemels glorievol lichtend.</verse>
<verse osisID="Sir.43.10"> De schoonheid des hemels is de glans der sterren; hij, die aan de wereld het licht geeft, is de Heer in den hooge.</verse>
<verse osisID="Sir.43.11"> Op het woord van den Heilige staan zij naar diens beschikking, en zij worden niet moede op hare wachtposten<note n="2712">Naar den grondtekst is er v. 9-11 nog steeds sprake van de maan. Men zal de plaats aldus mogen lezen: ‘Het sieraad der heerlegers (der sterren) in den hooge (is zij), en zij verbaast den hemel door haar glans, (zij) de schoonheid des hemels en de glans der sterren, een stralend getuige in Gods hoogten. Op Gods bevel volbrengt zij haar taak en zij wordt niet moede op hare wachtposten’. - Strophe II en haar tegenstrophe bestaan in Hebr. uit 12 (6 + 6) zesvoeters. De eerste helft der strophe (v. 12-18 a) verheerlijkt Gods wonderen in de lucht (regenboog, bliksem, regen, wolken, hagel en donder); de tweede (v. 18b-22) de verbazingwekkende natuurverschijnselen op de aarde (wind, sneeuw, ijs en rijp). Van de tegenstrophe schilderen de eerste zes verzen (v. 23-28) hoe de Schepper na de droogte de aarde verkwikt en de wonderwereld der zee bestiert naar zijn wil, dien zijne engelen uitvoeren; de laatste zes (v. 29-37) besluiten den zang met eene geestdriftige herhaling van de gedachte in den aanhef uitgesproken.</note></verse>
<verse osisID="Sir.43.12"> Zie den regenboog en prijs zijnen Maker, overschoon is hij in zijn glans.</verse>
<verse osisID="Sir.43.13"> Hij omvademt den hemel met zijn [prachtigen] kring; de handen van den Allerhoogste spanden hem uit.</verse>
<verse osisID="Sir.43.14"> Door zijn bevel jaagt Hij voort de sneeuw, en ijlings slingert Hij neder de bliksems van zijn gericht<note n="2713">De Grieksche en de Latijnsche vertaler meenen ten onrechte dat de dichter hier onder het beeld van een orkaan gewaagt van Gods wraakgericht. Er is slechts sprake van Gods almacht. De Grieksche vertaling berust zeker op een bedorven tekst. Naar Hebr. vermoedelijk te lezen; ‘Zijne macht richt (den loop van) den bliksem en zendt vonken uit in den hooge’.</note>.</verse>
<verse osisID="Sir.43.15"> Daarom openen zich de voorraadkamers, en de wolken vliegen uit gelijk vogels<note n="2714">Voor daarom vermoedelijk naar eene verbeterde lezing van Hebr. te lezen: ‘op zijn wenk’. Het regenwater (d.i. het ‘water boven het uitspansel’, Gen. I 7) bevond zich volgens de voorstelling der Hebreeuwen in voorraadkamers en werd door de wolken over de aarde uitgestort.</note>.</verse>
<verse osisID="Sir.43.16"> Door zijne macht pakt Hij wolken opeen, en de hagelsteenen brokkelen zich af<note n="2715">Naar Gr. (het vers ontbreekt in Hebr.): ‘Door zijne macht maakt Hij stijf de wolken’, enz. De ijle wolken worden tot ijsklompen, die zich in hagelsteenen verbrokkelen.</note>.</verse>
<verse osisID="Sir.43.17"> Vóór zijn aangezicht beven de bergen, en naar zijnen wil blaast de zuidenwind.</verse>
<verse osisID="Sir.43.18"> De stem van zijn donder schokt de aarde, de storm van het Noorden en de wervelwind<note n="2716">Door verschuiving der versleden geraakten v. 17 en 18 in het ongereede. Lees: ‘De stem van zijn donder schokt de aarde (v. 18 a) en uit vrees voor Hem beven de bergen (v. 17 a. Einde van de 1e helft der strophe). Op zijn bevel ontstaat de zuidenwind (v. 17 b), ook de noordenwind, orkaan en wervelstorm’ (v. 18 b).</note>.</verse>
<verse osisID="Sir.43.19"> En gelijk vogels omlaag vliegen om zich neer te laten, zoo strooit Hij de sneeuw uit, en gelijk de sprinkhanen neervallen, zoo valt zij neder<note n="2717">Lees v. 19 ten deele naar Hebr., ten deele naar Gr. in beteren vorm: ‘Gelijk vogels (of wellicht beter: gelijk vonken) strooit Hij uit zijne sneeuwvlokken, en zij dalen neder, gelijk sprinkhanen neervallen’.</note></verse>
<verse osisID="Sir.43.20"> Het schoon harer blankheid bewondert het oog, maar voor haren stortvloed wordt het hart beducht<note n="2718">Naar den grondtekst vermoedelijk te lezen: ‘Haar blanke witheid verblindt de oogen en om haar glans is het hart verbaasd’.</note>.</verse>  
<verse osisID="Sir.43.21"> Rijp strooit Hij als zout uit over de aarde, en terwijl die bevriest, wordt hij als de stekels van een doornstruik.<note n="2719">Beter naar Hebr.: ‘Ook den rijp giet hij uit als zout, die (de rijp) bloemen rondstrooit als safier’. De vertaling van Gr. en Vulgaat berust op een verschreven tekst.</note></verse>
<verse osisID="Sir.43.22"> De kille noordenwind waait, en ijskristal vormt zich uit het water; het laat zich neder op elken waterplas, en deze bekleedt zich met wateren als met een pantser<note n="2720">Schooner van vorm naar den grondtekst: ‘Den killen noordenwind laat Hij blazen, en deze doet verstijven tot ijs de beek. Alle waterplassen bedekt hij met een korst, en als met een pantser bekleedt hij den poel’.</note>.</verse>
<verse osisID="Sir.43.23"> En Hij verteert de bergen en verzengt de woestijn en verdelgt het groen als met vuur<note n="2721">De aanhef der tegenstrophe is naar Hebr. te vertalen: ‘De vruchten der bergen verschroeit Hij als een vuur en de groenende weiden als eene vlam’. Met de bergen zijn bedoeld de vruchtvelden op de hellingen der heuvels, welke door wallen tegen de vernieling door bergstroomen beveiligd werden. De dichter schildert de gevolgen der zomerhitte op de hoogte en in de laagte, ten einde in het volgende vers te beschrijven, op hoedanige wijze de Schepper de zoo aangerichte schade weet te herstellen.</note>.</verse>
<verse osisID="Sir.43.24"> Ter heeling van alles komen de nevelen aangespoed, [en] de dauw gaat in tegen de komende hitte en tempert haar<note n="2722">Naar Hebr. met geringe verbetering: ‘Alles herstelt de drup van den nevel; de dauw druipt neer om te bevochtigen het droge’. In de Vulgaat is venienti glosse en humilem verschreven uit humidum.</note>.</verse>
<verse osisID="Sir.43.25"> [Op zijn woord zweeg de wind en] Hij deed naar zijne beschikking de wijde zee bedaren en [de Heer] plantte in haar eilanden<note n="2723">Naar Hebr. en Gr.: ‘Door zijn besluit deed Hij rusten den oceaan en in den afgrond plantte Hij eilanden’. Het eerste verslid werd in de Vulgaat tweemaal vertaald, de eerste maal in een door Marc. IV 39 ingegeven zin. De dichter wil zeggen dat de Almachtige bij de schepping de onstuimige en wijde zee toegankelijk maakte voor den mensch, doordat Hij de wilde golven tot bedaren bracht en hier en daar eilanden deed ontstaan naar welke de zeeman bij opkomenden storm kan vluchten. Zoo leidt hij de volgende verzen in.</note>.</verse>
<verse osisID="Sir.43.26"> Wie de zee bezeilen, laat hen verhalen<note n="2724">Hebr. heeft eenvoudig ‘verhalen’.</note> van hare gevaren; en wij hooren het met onze ooren en staan verbaasd.</verse>
<verse osisID="Sir.43.27"> Aldaar zijn zeldzame werken en wonderbare wezens, onderscheidene soorten van beesten [en van allerlei gedierte] en het geslacht der zeemonsters.</verse>
<verse osisID="Sir.43.28"> Door Hem wordt bepaald het doel der reize, en op zijn woord rangschikt zich alles<note n="2725">Naar Hebr. is dit vers vermoedelijk aldus te lezen: ‘Door Hem heeft zijn bode welslagen, en door zijn woord volbrengt deze wat Hij wil’. Met zijn bode, collectief te nemen, zijn zeker Gods engelen bedoeld, welke de dichter aan het einde van zijne beschrijving der wonderen Gods in het heelal vermeldt als in den dienst Gods de deelen des heelals besturend. De duistere vertaling der Vulgaat berust op eene verschrijving van Gr.</note>.</verse>
<verse osisID="Sir.43.29"> Nog veel wilden wij zeggen<note n="2726">Het slot der strophe, in de Vulgaat door glossen en herhalingen ontsierd, zal naar Hebr. en Gr. ongeveer aldus moeten luiden: ‘Wij zullen niet meer dusdanige dingen vermelden; doch het slot der woorden is: God is alles (begin, oorzaak en doel van alles). Zullen wij Hem nog verder prijzen, zonder Hem met onze woorden te kunnen achterhalen? Grooter is Hij dan al zijne werken! Ontzagwekkend is Jahwe bovenmate en wonderbaar in zijne krachten. Gij, die Hem prijst, herneemt uwe kracht; wordt niet moede, want zijn lof zult gij nooit voltooien. Veel van deze dingen (de geschapen dingen) zijn nog (den mensch) verborgen; slechts weinig zag ik van zijne werken. Want alles heeft Jahwe geschapen en aan de vromen geeft Hij wijsheid’. De vermelding der vromen, wien het gegeven is, door de wijsheid God in de schepping te bewonderen, vormt den overgang tot het volgende onderwerp. Vs. 5 komt in Hebr. niet voor en is, evenals v. 31 b en v, 32 a en b, eene glosse, daar het de strophe te lang maakt.</note>, schieten echter tekort [in de woorden]; maar het besluit der redeneering luidt: Hij is in alle dingen.</verse>
<verse osisID="Sir.43.30"> Met onze lofprijzing - wat vermogen wij? Hij toch, de Almachtige, gaat al zijne werken te boven.</verse>
<verse osisID="Sir.43.31"> Ontzagwekkend is de Heer en groot bovenmate [, en wonderbaar is zijne macht.</verse>
<verse osisID="Sir.43.32"> Verheft den Heer, zooveel gij vermoogt; want toch is Hij nog hooger], en wonderbaar is zijne heerlijkheid.</verse>
<verse osisID="Sir.43.33"> Prijst den Heer, verheft Hem zooveel gij vermoogt; want Hij gaat allen lof te boven.</verse>
<verse osisID="Sir.43.34"> Gij, die Hem verheft, verdubbelt uwe kracht en wordt niet moede; want gij doorgrondt Hem niet.</verse>
<verse osisID="Sir.43.35"> Wie zag Hem en verhaalt er van? En wie verheft Hem zoo hoog als Hij is [van den beginne]?</verse>
<verse osisID="Sir.43.36"> Veel nog is er verborgen, groo- ter dan dit; want slechts weinig zag ik van zijne werken.</verse>
<verse osisID="Sir.43.37"> Alles toch heeft de Heer gemaakt, en aan hen, die een vroom leven leiden, geeft Hij wijsheid.</verse>

</chapter>

<chapter osisID="Sir.44">
<title type="chapter">Hoofdstuk XLIV.</title><p>Lofprijzing der groote voorouders in het algemeen (v. 1-.5 Verheerlijking van Henoch, Noë, Abraham, Isaäc en Jacob (v. 16-.27</p>


<verse osisID="Sir.44.1"> Laat ons prijzen de beroemde mannen en onze vaderen naar hun geslacht<note n="2727">Op de verheerlijking van God als schepper en bestierder van het heelal volgt (v. 1 - XLIX 19) passend een overzicht van Israël's geschiedenis, met name van hare glanspunten. Terwijl toch de dichter de groote mannen van zijn volk verheerlijkt, verheerlijkt hij tevens en meer nog den God des Verbonds, die door bedoelde mannen zijn volk wonderbaar bestierde en leidde. Zoo verschijnt God, die wonderbaar is in zijne schepping, niet minder wonderbaar in de leiding van zijn uitverkoren volk. Zijne stof putte de dichter geheel uit de gewijde boeken; veelal volgt hij die woordelijk. Zijn doel is blijkbaar het godsdienstig en nationaal gevoel van zijn volk te versterken en te verheffen. Geheel het dichtstuk bestaat in Hebr. uit zesvoeters, met groote kunst tot strophen, tegenstrophen en beurtzangen gegroepeerd. Het eerste deel (XLIV en XLV) bezingt den lof der aartsvaderen Noë, Henoch, Abraham Isaäc, Jacob, Moses, Aäron en Phineës. Het wordt ingeleid door strophe I en tegenstrophe I, beide van 9 verzen (Hebr.). Van eerstbedoelde (v. 1-7) is de hoofdgedachte: Velen der vaderen hebben met Gods hulp groote en roemwaardige dingen gedaan. - Naar Hebr. luidt v. 1: ‘Laat ik nu prijzen de vrome mannen, onze vaderen naar hunne geslachten’, d.i. onze vaderen alle eeuwen door.</note>.</verse>
<verse osisID="Sir.44.2"> Veel roem bewerkte de Heer door zijne heerlijkheid van den beginne af<note n="2728">Naar Hebr.: ‘Veel roem verleende hun de Allerhoogste, en groot waren zij van de dagen van ouds’.</note>.</verse>
<verse osisID="Sir.44.3"> Heerschers waren zij in hun koningschap, mannen groot door macht en begaafd met eigen inzicht, die als profeten de waardigheid der profeten verkondigden<note n="2729">Van v. 3-7 laat de tekst evenzeer in Gr. als in de Vulgaat te wenschen over. Lees naar Hebr. met geringe verbetering: ‘Heerschers (waren zij) over het land bij hun koningschap en mannen van naam door hunne macht; raadgevers door hunne wijsheid en alles ziende (voorziende) door (in) hunne profetieën; hoofden der volken door hun beleid en vorsten door hunne geestesgaven; wijs in woorden bij hunne leering en vol wijze spreuken in hunne lessen; liederen dichtend naar de maat, spreuken neerleggend in geschrift; mannen van macht en gesteund door vermogen en vreedzaam levend in hunne woonplaatsen. Allen dezen waren geëerd in hun tijd en van hunne dagen af beroemd’. Aan het laatste vers dezer strophe beantwoordt het laatste der tegenstrophe (v. 15) door verwantschap van gedachte. In de eerste verzen worden de mannen vermeld, die zich door daden verdienstelijk maakten, vorsten, profeten en volksleiders; in de volgende wijzen en raadgevers, psalmen spreukdichters, in het laatste mannen van macht en vermogen. In Gr. en Vulgaat vielen eenige versleden uit en werden niet bijeenhoorende tot één vers saamgetrokken. In de Vulgaat is sanctissima (v. 4 b) verschreven uit sapientissima. - Van tegenstrophe I (v. 8-15) is de inhoud: Terwijl de gedachtenis van velen vergaat, blijven naam en geslacht der vromen steeds voortbestaan.</note>,</verse>
<verse osisID="Sir.44.4"> en machthebbers onder het volk van hun tijd, en door hun verstandig beleid aan de volkeren het heiligste (gevend).</verse>
<verse osisID="Sir.44.5"> Anderen, die in hunne kunst zangen dichtten op maat en liederen op schrift stelden,</verse>
<verse osisID="Sir.44.6"> mannen rijk in macht, behartigers van het schoone, vredestichters in hunne woonplaatsen.</verse>
<verse osisID="Sir.44.7"> Allen dezen verwierven eere onder de tijdgenooten [bij hun volk] en werden in hunne dagen beroemd.</verse>
<verse osisID="Sir.44.8"> Wie uit hen geboren werden, lieten eenen naam achter om te verkondigen hunnen lof<note n="2730">Lees v. 8 en 9, aanhef van tegenstrophe I, naar Hebr.: ‘Sommige van hen (van de voorvaderen) verwierven naam, zoodat zij met lof (wijd en zijd) geprezen worden; sommige van hen bleven zonder roem en eindigden met hun einde (bij hun dood geraakten zij terstond in vergetelheid); zij leefden als hadden zij niet geleefd, gelijk ook hunne zonen na hen’. De Latijnsche vertaler verstond in den aanhef van dit vers Gr. eisin aytôn (van hen zijn er) verkeerd als: ‘er zijn uit hen geboren’.</note>.</verse>
<verse osisID="Sir.44.9"> Ook zijn er, die men niet herdenkt; zij gingen heen als waren zij niet geweest, en geboren waren zij als niet geboren, en hunne kinderen met hen.</verse>
<verse osisID="Sir.44.10"> Maar genen waren brave mannen, wier vroomheid niet onderging<note n="2731">Naar Hebr., met behulp van Gr. en Syr. aangevuld en verbeterd, schijnt men v. 10-13 ongeveer als volgt te moeten lezen: ‘Maar genen (de mannen in de strophe genoemd) waren brave mannen, en hunne hoop was niet ijdel. Hunne goederen bleven aan hunne nakomelingen en hun erfdeel aan hunne kindskinderen. In hun verbond (hun trouw aan den Heer) bleef hun zaad, en hunne kindskinderen om hunnentwil. In eeuwigheid leeft voort hunne gedachtenis en hunne vroomheid wordt niet vergeten’.</note>.</verse>
<verse osisID="Sir.44.11"> Bij hun zaad verblijven hunne goederen;</verse>
<verse osisID="Sir.44.12"> [heilige] erfgenamen zijn hunne kindskinderen, en in het verbond staat vast hun zaad,</verse>
<verse osisID="Sir.44.13"> en hunne kinderen [blijven] om hunnentwil altijd door; hun zaad en hun roem zullen niet ondergaan.</verse>
<verse osisID="Sir.44.14"> Hunne lichamen werden in vrede begraven, maar hun naam leeft van geslacht tot geslacht.</verse>
<verse osisID="Sir.44.15"> Van hunne wijsheid zullen gewagen de volken, en hun lof zal verkondigen de gemeente<note n="2732">Naar Hebr. (het vers verdween uit den tekst, maar staat op den rand van een handschrift) met noodige verbetering luidt het slotvers der tegenstrophe: ‘Hunne wijsheid prijst de volksvergadering, en hun roem verkondigt de bijeenkomst’. - Beurtzang I (v. 16-27 a) verheerlijkt Henoch, Noë, Abraham, Isaäc en Jacob. In Hebr. bestaat hij uit 4 + 8 + 4 verzen.</note>.</verse>
<verse osisID="Sir.44.16"> Henoch behaagde aan God en werd ontvoerd [naar het Paradijs], om aan de volken boetvaardigheid te prediken<note n="2733">Hebr. woordelijk: ‘Henoch werd volmaakt bevonden en wandelde met Jahwe en werd ontvoerd, een teeken (wonder) van (of ter) kennis (Hebr. daʽath) voor alle geslachten’. Zie Gen. V 24; Hebr. XI 5. De zin der laatste zinsnede is òf: een teeken (wonder), dat gekend zou worden (bekend zou blijven) van geslacht tot geslacht, òf (waarschijnlijker): Henoch, die met God wandelde, werd door dien omgang voor alle tijden een wonder van kennis Gods. Daʽath wordt dikwerf (zie b.v. Is. XI 2; Job IV 1, VI 6; Prov. II 5) van kennis Gods gebezigd. Henoch gold bij de Israëlieten en Babyloniërs (Enmedoer-anki) als kenner der mysteriën van hemel en aarde, en op zijn naam werd niet lang na Ecclus. een boek geschreven, het apokriefe ‘Boek Henoch’, dat vol is van ‘openbaringen’ over Gods wereldbestuur enz. en aangehaald wordt door den apostel Judas (Ep. Jud. V 14-16).</note>.</verse>
<verse osisID="Sir.44.17"> Noë, de gerechte, werd volmaakt bevonden en ten tijde der gramschap strekte hij ter verzoening<note n="2734">Zie Gen. V 7 en VI 9.</note>.</verse>
<verse osisID="Sir.44.18"> Daarom werd aan de aarde een overblijfsel gelaten, toen de zondvloed gekomen was<note n="2735">Voor daarom heeft Hebr.: ‘zijnentwege’. Naar Hebr. luidt v. 18b: ‘en vanwege het verbond met hem week de zondvloed’. Zie Gen. IX 8-17 en Sap. XIV 6.</note>.</verse>
<verse osisID="Sir.44.19"> Een verbond voor altijd werd met hem gesloten, dat niet weder door een vloed alle vleesch zou worden verdelgd.</verse>
<verse osisID="Sir.44.20"> Abraham was de groote vader eener menigte van volken<note n="2736">Zie Gen. XVII 4, naar den grondtekst.</note>, en zijns gelijke in roem vindt men niet<note n="2737">Hebr.: ‘hij bevlekte niet zijn roem’.</note>; hij onderhield de wet des Allerhoogsten en ging een verbond met Hem aan.</verse>
<verse osisID="Sir.44.21"> In zijn vleesch bezegelde hij het verbond<note n="2738">Zie Gen. XVII 4-14.</note>, en in de beproe-</verse> 
<verse osisID="Sir.44.1">ving werd hij getrouw bevonden<note n="2739">Zie Gen. XXII 1-12.</note>.</verse>
<verse osisID="Sir.44.22"> Daarom verleende Hij hem roem [bij zijn volk] door hem te zweren, dat hij talrijk zou worden als een berg van stof,</verse>
<verse osisID="Sir.44.23"> en dat Hij als de sterren zijn zaad zou verheffen, en dat zij heerschappij zouden beërven van zee tot zee en van den stroom tot aan het einde van het land<note n="2740">Van v. 22 en 23 is de tekst in de Vulgaat onvolledig en minder duidelijk. Lees naar Hebr.: ‘Daarom beloofde Hij (God) hem onder eede, door zijnen stam de volken te zegenen, hen te vermenigvuldigen als het stof der aarde en zijn zaad te verheffen als de sterren, hem alles te geven van zee tot zee (van de Roode tot de Middellandsche Zee) en van den stroom (Euphraat) tot aan de uiteinden van het land’ (Chanaän). Vgl. Gen. XII 2, 3, XIII 14-16, XV 18-21, enz.</note>.</verse>
<verse osisID="Sir.44.24"> En aan Isaäc deed Hij<note n="2741">Hebr.: ‘beloofde Hij’.</note> evenzoo vanwege Abraham, zijnen vader.</verse>
<verse osisID="Sir.44.25"> Den zegen van alle volken gaf hem [de Heer], en Hij bekrachtigde het verbond op het hoofd van Jacob<note n="2742">Naar Hebr. en ten deele naar Gr.: ‘Den zegen van alle menschen gaf Hij hem, en deze daalde neder op het hoofd van Israël’, d.i. van Jacob.</note>.</verse>
<verse osisID="Sir.44.26"> Hij erkende hem door zijne zegeningen en gaf hem een erve en wees hem zijn aandeel toe naar de twaalf stammen<note n="2743">Het slot van den beurtzang schijnt in oorspronkelijke lezing als volgt te hebben geluid: ‘En Hij bevestigde hem in het recht der eerstgeboorte en gaf hem zijn erfbezit. En Hij maakte hem tot stammen, tot een aandeel van twaalf’. - Strophe II, v. 27 b - XLV 6, Hebr. 9 zesvoeters gelijk tegenstrophe II, verheerlijkt Moses.</note>.</verse>
<verse osisID="Sir.44.27"> En Hij wekte bij voortduring uit hem begenadigde mannen, die gunst vonden in de oogen van alle vleesch<note n="2744">Zie XLV noot 1.</note>.</verse>

</chapter>

<chapter osisID="Sir.45">
<title type="chapter">Hoofdstuk XLV.</title><p>Lofprijzing van Moses (v. 1-6) en van Aäron (v. 7-.11 De heilige gewaden van Aäron en zijn hoogepriesterlijk ambt (v. 12-.21 Het oproer van Dathan, Abiron en Core (v. 22-.26 Hoe het hoogepriesterschap erfelijk werd in het geslacht van Phineës (v. 27-.31</p>


<verse osisID="Sir.45.1"> Bemind bij God en de menschen was Moses; zijne gedachtenis is in zegening<note n="2745">De aanhef van strophe II (XLIV 27 b en XLV 1) zal naar Hebr. met verbeterde rangschikking der versleden moeten luiden: ‘En Hij verwekte uit hem (uit Israël; zie XLIV noot 18) een man, Moses - zijn naam zij gezegend - den vriend van God en de menschen, die gunst vond bij alle vleesch’.</note>.</verse>
<verse osisID="Sir.45.2"> Als een, die de glorie der heiligen deelt, maakte Hij hem en Hij verheerlijkte hem door den schrik der vijanden<note n="2746">Naar eene lezing van Hebr: ‘En Jahwe maakte hem heerlijk als een God (bekleedde hem als met een goddelijk gezag) en stond hem bij met schrikwekkende teekenen’. De Grieksche vertaler heeft wel opzettelijk het 1e verslid in verzwakten vorm weergegeven.</note> en op zijn woord staakte Hij de schrikwekkende teekenen.</verse>
<verse osisID="Sir.45.3"> Hij verheerlijkte hem voor het aangezicht der koningen<note n="2747">Vs. 2 c en 3 a naar Gr. en ten deele naar Hebr.: ‘Op zijne woorden verrichtte Hij gestadig teekenen (zie Exod. VIII en IX passim; de vertaling der Vulgaat slaat op Exod. IX 33, X 18 en 19) en Hij sterkte hem tegen den koning’.</note> en gaf hem bevelen ten aanschouwe van zijn volk en Hij liet hem zijne heerlijkheid zien.</verse>
<verse osisID="Sir.45.4"> Om zijne trouw en zachtmoedigheid heiligde Hij hem en Hij verkoos hem uit alle vleesch<note n="2748">Naar Hebr. is heiligde Hij hem en een toevoegsel.</note>.</verse>
<verse osisID="Sir.45.5"> En hij hoorde Hem en zijne stem en Hij leidde hem in de wolk<note n="2749">Hebr. en Gr.: ‘En Hij liet hem zijne stem hooren en liet hem in de duisternis (der wolk) treden’. Zie Exod. XXIV 12-15.</note>,</verse>
<verse osisID="Sir.456 ">en Hij gaf hem mond aan mond de geboden<note n="2750">Zie Exod. XXXIII 11.</note> en de wet des levens en der tucht, om aan Jacob te leeren zijn verbond, en zijne bevelen aan Israël<note n="2751">Tegenstrophe II (v. 7-11) prijst Aäron.</note>.</verse>
<verse osisID="Sir.45.7"> En gelijk hem verhief Hij zijnen broeder Aäron uit den stam van Levi<note n="2752">Naar Hebr., met behulp van Gr. aangevuld: ‘En Hij verhief een heilige, aan hem (Moses) gelijk, Aäron uit den stam Levi’.</note>.</verse>
<verse osisID="Sir.45.8"> Met hem sloot Hij een eeuwig verbond en Hij verleende hem het priesterschap onder het volk en verheerlijkte hem met luister<note n="2753">Naar den grondtekst met eenige verbetering: ‘En Hij verleende hem een eeuwigdurend ambt en gaf hem het priesterschap des volks en legde op hem zijne majesteit en bevestigde hem in zijne glorie’.</note></verse>
<verse osisID="Sir.45.9"> en omgordde hem met den eeregordel en bekleedde hem met het eerekleed en kroonde hem met de versierselen der macht.</verse>
<verse osisID="Sir.45.10"> Het beenkleed en het dijkleed en het schouderkleed legde Hij hem aan, en Hij omhing hem met talrijke gouden schelletjes rondom,</verse>
<verse osisID="Sir.45.11"> opdat zij zouden klingelen bij zijne schreden en zich zouden doen hooren in den tempel tot een teeken voor de kinderen zijns volks<note n="2754">In grondtekst en vertalingen zijn v. 9-11 door verschrijving en verschuiving zeer in het ongereede geraakt. Men zal de plaats met het oog op Exod. XXVIII 4 volg. en 38 en 39 volg. (zie de noten aldaar) aldus mogen lezen: ‘En hij omhing hem met prachtige gewaden, en omhulde hem met heerlijkheid (anderen vertalen: en deed hem antilopenhoornen aan). En Hij bekleedde hem met het gansche ambtsgewaad en tooide hem met de teekenen des gezags: met beenkleed en geweven rok en onderkleed, hoofdwrong en gordel. En hij omhing hem met schelletjes en met vele granaatappelen om de heup, opdat zij lieflijk zouden klingelen als hij ging, en (opdat) uit het Allerheiligste vernomen werd zijn geluid, tot een teeken voor de kinderen zijns volks, voor de kinderen van Israël voor altijd’. - Beurtzang II, in Hebr. uit 8 + 8 zesvoeters bestaande, beschrijft uitvoerig de pracht der heilige gewaden (v. 12-16) en de waardigheid van het hoogepriesterschap (v. 17-22).</note>.</verse>
<verse osisID="Sir.45.12"> (Hij bekleedde hem<note n="2755">Ook v. 12-16 zijn door verschrijving, verschuiving en andere oorzaken bedorven; echter minder in Hebr. dan in de vertalingen. Naar den grondtekst schijnen zij ongeveer te moeten luiden: ‘De heilige gewaden (waren gemaakt uit) goud, hemelsblauw, purper, karmozijn; borstschild, ephod, gordel, een werk, geweven en met de naald beschilderd. De kostbare steenen (van het borstschild waren) als ringen (zegels) gegraveerd, in goud gevat, werk van den steensnijder, ter gedachtenis met ingesneden letters, naar het getal der stammen van Israël. Een gouden kroon (was) op de hoofdwrong, en eene plaat, waarin gegraveerd was: Heilig. Een prachtig ambtsgewaad, alle lof overwaardig, een lust voor de oogen, een werk van volmaakte schoonheid. Te voren was er niets van dien aard geweest, en nooit werd er een ongewijde mede bekleed. Hij (God) bestemde het (alleen) voor hem (Aäron) en zijne zonen en voor de zonen zijner zonen naar hun geslacht’. Zie ter verklaring Exod. XXVIII t.a.p. met de noten.</note>) met het heilige gewaad van goud en donkerblauw en purper, het weefstuk van een bedreven man, met oordeel en waarheid begaafd,</verse>
<verse osisID="Sir.45.13"> uit getwijnd scharlaken, eens kunstenaars werk; met kostbare edelgesteenten, in gouden kassen gevat, door den steensnijder bewerkt, tot eene gedachtenis, naar het getal der twaalf stammen van Israël.</verse>
<verse osisID="Sir.45.14"> De gouden kroon op zijne hoofdwrong prijkte met het teeken der heiligheid, en het sieraad van zijne waardigheid was een kostbaar werk en in zijne pracht een lust voor de oogen.</verse>
<verse osisID="Sir.45.15"> Zoo schoon was er vóór hem niets van dien aard van den beginne af.</verse>
<verse osisID="Sir.45.16"> Daarmede werd nooit een vreemdeling bekleed, maar enkel zijne zonen alleen en zijne nakomelingen te allen tijde.</verse>
<verse osisID="Sir.45.17"> Zijne offeranden werden dagelijks door het vuur verteerd<note n="2756">Lees naar Hebr.: ‘Zijn spijsoffer en brandoffer moeten verbrand worden en dagelijks tweemaal de gedurige offerande’. Vgl. Lev. VI 15; Exod. XXIX 38.</note>.</verse>
<verse osisID="Sir.45.18"> Moses vulde zijne handen<note n="2757">Hebr.: ‘Daarom vulde Moses zijne hand’, d.i. wijdde hem; zie Exod. XXIX 24; Lev. VIII 27.</note> en zalfde hem met heilige olie.</verse>
<verse osisID="Sir.45.19"> Verleend werd<note n="2758">Hebr. ‘En (Moses) verleende....’.</note> aan hem tot een eeuwig verbond alsook aan zijn zaad, zoolang als de dagen des hemels duren, het priesterschap te bekleeden, te lofzingen en het volk te zegenen in zijnen naam<note n="2759">Zie Num. VI 23-27.</note>.</verse>
<verse osisID="Sir.45.20"> Hem verkoos Hij uit alle levenden, om aan God op te dragen de offeranden, het reukwerk en den liefelijken geur ter herinnering, om verzoening te vragen voor zijn, volk<note n="2760">Naar Hebr.: ‘...om op te dragen het brandoffer en de vetstukken en zoeten geur te branden ter gedachtenis (zie Lev. II 9) en uit te boeten de zonden der kinderen van Israël’ (zie Lev. XVI 34).</note>.</verse>
<verse osisID="Sir.45.21"> En Hij gaf hem bevoegdheid om te richten naar zijne geboden, naar het verbond zijner oordeelen, om aan Jacob de getuigenissen te leeren en Israël door zijne wet te verlichten<note n="2761">Naar Hebr. en Gr.: ‘En Hij gaf hem zijne bevelen en stelde hem over de wet en het recht, om aan het volk te leeren zijne wetten en zijne oordeelen aan de kinderen van Israël’. Zie Deut. XVII 10, XXI 5, XXXIII 10. - Strophe III (v. 23-26, Hebr. 9 zesvoeters, gelijk ook de tegenstrophe) verhaalt hoe God de oproerlingen Dathan, Abiron en Core bestrafte, Aäron als hoogepriester bevestigde en zijn geslacht voor het heilig ambt uitkoos; tegenstrophe III (v. 27-31) verhaalt hoe God in het huis van Phineës om diens ijver het hoogepriesterlijk ambt erfelijk maakte.</note>.</verse>
<verse osisID="Sir.45.22"> Toen weerbarstigen tegen hem opstonden en door afgunst gedreven menschen hem omringden in de woestijn, de aanhangers van Dathan en Abiron en het verbitterde rot van Core<note n="2762">Hebr.: ‘En er verzetten zich tegen hem onheiligen en zij waren afgunstig op hem in de woestijn, de aanhangers.... en het rot van Core in hun grimmigen toorn’. Zie Num. XVI.</note>,</verse>
<verse osisID="Sir.45.23"> toen zag het de Heere God, en het behaagde Hem niet; en zij werden vernietigd<note n="2763">Hebr.: ‘En Jahwe zag het en ontstak in gramschap en verdelgde hen....’</note> door de uitbarsting zijner gramschap.</verse>
<verse osisID="Sir.45.24"> Hij deed aan hen schrikwekkende teekenen en verdelgde hen door den vuurgloed.</verse>
<verse osisID="Sir.45.25"> Maar Aäron's eer vermeerderde Hij en Hij gaf hem een erfdeel<note n="2764">Aäron's erfdeel bestond in hetgeen volgt.</note> en wees hem de eerstelingen van de vruchten [der aarde] toe.</verse>
<verse osisID="Sir.45.26"> Brood bereidde Hij hun van het beste ter verzadiging; buitendien zouden zij ook eten van de offeranden des Heeren, welke Hij aan hem toewees en aan zijn zaad<note n="2765">Lees v. 25 b en 26 naar Hebr.: ‘De heilige eerstelingen gaf Hij hem tot brood (spijze), en de offeranden van Jahwe eten zij; de toonbrooden zijn hun aandeel, en de offergaven (behooren) hem en zijn zaad’. Zie Num. XVIII 1-32.</note>.</verse>
<verse osisID="Sir.45.27"> Maar van de volken in het land zoude hij geen erfbezit krijgen en hij zoude geen erfdeel hebben onder het volk; want Hij zelf is zijn aandeel en zijn erve<note n="2766">Naar den grondtekst: ‘Maar in het land van zijn volk zoude hij geen lot verkrijgen (de Vulgaat zegt hetzelfde in anderen vorm: hij zoude de volken in het land, d.i. de oude Chanaänietische bevolking, niet beërven, d.w.z. hun land niet bezitten), noch in hun midden een erve ontvangen’. Zie Num. XVIII 20.</note>.</verse>
<verse osisID="Sir.45.28"> Phineës, de zoon van Eleazar, was de derde in eere<note n="2767">Na Moses en Aäron. Zie Num. XXV.</note>, omdat hij hem navolgde in de vreeze des Heeren</verse>
<verse osisID="Sir.45.29"> en standvastig bleef bij de schande des volks. Door de gewilligheid en den ijver zijner ziel behaagde hij aan God tot heil van Israël<note n="2768">Bij de schande zijns volks, bij het schandelijk gedrag van Israël. Reverentia wordt ook Ps. XXXIV 26 in de beteekenis van probrum gebezigd. Naar Hebr. met noodige verbetering luiden v. 28 b en 29: ‘omdat hij ijverde voor den God van het al en zich stelde in de bres zijns volks (door zijne Num. XXV 7 en 8 vermelde daad Gods gramschap van zijn volk afkeerde), toen hij zijn hart (moed) toonde en verzoening verwierf voor de kinderen van Israël’.</note>.</verse>
<verse osisID="Sir.45.30"> Daarom<note n="2769">Reeds vóór het ontstaan van Gr. schijnt de tekst van v. 30 en 31 gedeeltelijk in het ongereede te zijn geraakt. Men zal ze aldus mogen lezen: ‘Daarom ook sloot Hij (God) met hem een verdrag, een verbond des heils, dat hij (Phineës) zou bewaken het heiligdom; dat aan hem en zijn zaad (zou toekomen) het hoogepriesterschap voor altijd. En ook (was) zijn verbond met David (gelijk ook Gods verbond met David was), den zoon van Jesse, uit den stam Juda. De koningserfenis (behoort) aan diens zoon, aan hem alleen, en (evenzoo) de erfenis van Aäron (alleen) aan diens zaad. En Hij verleende hun een wijs hart, om zijn volk te richten in gerechtigheid, opdat hunne deugd niet in vergetelheid zou geraken, noch hun roem in de volgende geslachten. En nu, verheerlijkt Jahwe, die u tooide met eere’. Het laatste vers, gelijk XXIX 41 buiten het strophisch verband staande en de verhandeling over den lof der aartsvaders besluitend, ontbreekt in Gr. en Vulgaat. Vroegtijdig was het ook in Hebr. uitgevallen, maar werd door een afschrijver weder ingevoegd, echter op de verkeerde plaats (vóór En Hij verleende hun een wijs hart). Het zoo misplaatste vers was oorzaak dat men toen in bedoeld verslid ‘ons’ schreef voor hun. Op die veranderde lezing berusten de teksten van Gr. en Vulgaat, in welke het uitgevallen vers echter niet weder werd opgenomen.</note> sloot Hij met hem het heilverbond, dat hij zoude zijn de overste van het heiligdom en van zijn volk; dat aan hem en zijn zaad de waardigheid zoude blijven van het priesterschap voor altijd</verse>
<verse osisID="Sir.45.31"> - een verbond als dat met koning David, den zoon van Jesse, van den stam Juda, als erfenis voor hem en zijn zaad - om ons wijsheid te geven in het hart, om zijn volk te richten in gerechtigheid, opdat hun bezit niet teniet zoude gaan. En hij maakte hun roem onder hun volk eeuwigdurend.</verse>

</chapter>

<chapter osisID="Sir.46">
<title type="chapter">Hoofdstuk XLVI.</title><p>Lofprijzing van Josue, den redder van Israël (v. 1-.8 Josue en Caleb alleen waardig bevonden om Israël in het land van belofte binnen te leiden (v. 9-.12 Lofprijzing van de rechters in het algemeen en van Samuel in het bijzonder (v. 13-.23</p>


<verse osisID="Sir.46.1"> Een held<note n="2770">Het tweede deel van den lof der vaderen (XLV 1 - XLIX 19) bezingt de groote mannen van Josue tot Nehemias en bestaat uit zes strophenparen, waarvan de eerste vijf door beurtzangen gevolgd worden. Strophe I (v. 1-4; Hebr. 5 verzen, evenals de tegenstrophe) heeft tot inhoud: Overeenkomstig zijnen naam was Josue de redder van Gods uitverkoren volk; strophe II (v. 5-8a) bevestigt het gezegde door herinneringen uit zijne geschiedenis. Beurtzang I (v. 8b-12; Hebr. 8 zesvoeters) verhaalt hoe alleen Josue en Caleb zich waardig maakten om het volk Gods in het beloofde land binnen te leiden.</note> in den krijg was Jesus Nave, de opvolger van Moses onder de profeten, die [groot] was overeenkomstig zijnen naam,</verse>
<verse osisID="Sir.46.2"> zeer groot om te redden Gods uitverkorenen, om te verwinnen de stoutmoedige vijanden, opdat Israël een erfbezit zou verkrijgen<note n="2771">Naar den verbeterden grondtekst zijn v. 1 en 2 aldus te lezen: ‘Een held in den krijg was Josue, de zoon van Nun (Nun heet in de Septuagint Nave), de dienaar van Moses bij (het ontvangen van) de profetie (d.i. de openbaringen Gods; zie Exod. XXIV 13, XXXIII 11; Jos. I 1), die bestemd werd om te zijn overeenkomstig zijnen naam (Josue beteekent redder), een groot redder voor zijne (Gods) uitverkorenen, om wraak te oefenen aan de vijanden en het erfdeel te geven aan Israël’. Zie Deut. I 38 en Jos. XII 7.</note>.</verse>
<verse osisID="Sir.46.3"> Welk een roem verwierf hij, toen hij zijne handen ophief en de zwaarden tegen de steden deed zwaaien<note n="2772">Hebr.: ‘toen hij zijne hand uitstrekte en de lans zwaaide tegen de stad’. Zie Jos. VIII 18 en 26.</note>!</verse>
<verse osisID="Sir.46.4"> Wie hield er vóór hem zoo stand? Want de Heer zelf dreef de vijanden heen<note n="2773">Hebr. zeker beter (zie Jos. I 5): ‘Wie kon vóór hem stand houden? Hij toch voerde den krijg van Jahwe’. Daarom was hij onoverwinlijk. Vgl. I Reg. XVIII 17, XXV 28.</note>.</verse>
<verse osisID="Sir.46.5"> Werd niet, toen hij wraak oefende, de zon teruggehouden en één dag gemaakt als twee<note n="2774">Naar Hebr., met behulp van Gr. aangevuld: ‘Stond niet door zijne hand (d.i. op zijn bevel) de zon stil, en werd (niet) één dag tot twee?’ Het stuk betreffende het stilstaan der zon is Jos. X 12-14 uit een poëtisch werk ingevoegd en breekt daar den samenhang van het verhaal. Noch de bewerker van het Boek Josue, die het daar heeft ingevoegd, noch de schrijver van Ecclus. geven aan dat dichterlijke stuk meer waarde dan het als zoodanig heeft.</note>?</verse>
<verse osisID="Sir.46.6"> Hij riep tot den Allerhoogste, den Machtige, terwijl hij de vijanden van alle kanten bestookte; en hem verhoorde de groote [en heilige] God door een bui van hagelsteenen van geweldige kracht.</verse>
<verse osisID="Sir.46.7"> Hij wierp ze neder op het vijandige volk en richtte op den afgaanden weg<note n="2775">Van Bethoron. Zie Jos. X noot 9 en 10.</note> de tegenstanders te gronde,</verse>
<verse osisID="Sir.46.8"> opdat de volken zouden erkennen zijne macht, dat tegen God niet gemakkelijk te strijden valt<note n="2776">Ten deele naar Gr. en ten deele naar Hebr.: ‘opdat al de volken van den ban (de ten ondergang gedoemde Chanaänietiesche volken; zie Jos. VI noot 4) zouden erkennen dat tegen Jahwe was hun krijg’. Met eene tegenstelling van deze gedachte wordt, gelijk hier de tegenstrophe, v. 12 de beurtzang besloten.</note>. En hij volgde van nabij den Almachtige</verse>
<verse osisID="Sir.46.9"> en in de dagen van Moses oefende hij vroomheid<note n="2777">Zie, ook voor hetgeen volgt, Num. XIV; Deut. I 36, 37; Jos. XIV 6-14.</note>, hij en Caleb, de zoon van Jephone, doordat zij pal stonden tegen den vijand<note n="2778">Naar Hebr. vermoedelijk: ‘aan het razende volk’.</note> en het volk weerhielden van zonden en smoorden het boosaardig gemor.</verse>
<verse osisID="Sir.46.10"> Daarom werden zij met hun tweeën gespaard van de zesmaal honderd duizend man voetknechten, om hen binnen te leiden in het erfdeel, in het land, dat van melk en honig vloeit<note n="2779">Hen, de Israëlieten, het jonge geslacht, dat niet aan het verzet tegen God had deel genomen. Josue en Caleb verheugden zich om hunne stipte gehoorzaamheid bij het einde der rondzwerving in zulk eene gezondheid en levenskracht, dat zij nog in staat waren het nieuwe geslacht binnen te leiden in het land van belofte en bij de verovering daarvan eene groote rol te spelen (v. 11). Van de zesmaal honderd duizend mannen te voet. Zie Exod. XII 37 met de betreffende noot.</note>.</verse>
<verse osisID="Sir.46.11"> En de Heer verleende aan Caleb sterkte, en tot in zijn ouderdom bleef zijne kracht hem bij, zoodat hij kon trekken op het gebergte des lands; en zijn zaad verkreeg het tot erfdeel<note n="2780">Zie Jos. XIV 6-15.</note>,</verse>
<verse osisID="Sir.46.12"> opdat alle kinderen van Israël zouden erkennen dat het goed is te gehoorzamen aan den heiligen God<note n="2781">Hebr.: ‘aan Jahwe’. - Strophe en tegenstrophe II bestaan in Hebr. beide uit 3 + 2 zesvoeters. De strophe (v. 13-15) verheerlijkt eerst in het algemeen de goede rechters, om dan inzonderheid als den grootste van hen Samuel te roemen; de tegenstrophe (v. 16-18) prijst dezen in de eerste verzen als insteller van het koningschap, als leider van het volk en als getrouw profeet, en verhaalt daarna hoe hij bij den inval der Philistijnen door gebed en offerande Israël met God wist te verzoenen. Dan beschrijft de beurtzang (v. 18-23; Hebr. 6 verzen) de nederlaag der Philistijnen, om ten slotte van Samuel's rechtschapenheid en laatste dagen te gewagen.</note>.</verse>
<verse osisID="Sir.46.13"> Ook de rechters, hoe zij ook heetten, wier hart niet bedorven werd, die niet afweken van den Heer -</verse>
<verse osisID="Sir.46.14"> moge hunne gedachtenis in zegen zijn en hun gebeente uitbotten op hunne rustplaats<note n="2782">Dit halfvers komt in Hebr. niet voor en is hier ook niet op zijne plaats, wel echter XLIX 12 (zie de betreffende noot).</note></verse>
<verse osisID="Sir.46.15"> en hun naam blijven in eeuwigheid, voortgaande tot hunne zonen als der [heilige] mannen roem<note n="2783">Lees ten deele naar Hebr., ten deele naar Syr.: ‘en moge hun roem overgaan op hunne zonen en in aller mond hun lof zijn’.</note>.</verse>
<verse osisID="Sir.46.16"> Bemind door den Heer, zijnen God, was Samuel, de profeet des Heeren; hij stelde het [nieuwe] koningschap in en zalfde de vorsten onder zijn volk<note n="2784">Deze plaats is in Vulgaat en Gr. onvolledig. Naar Hebr. vielen een vers en nog eenige woorden uit, zoodat het slot der strophe en de aanhef der tegenstrophe teloor gingen. Men leze: ‘Bemind door zijn volk en aangenaam aan zijnen Schepper (was) de (aan God) geleende van den moederschoot af (zie I Reg. I 28 met noot 27), aan Jahwe toegewijd (nazireër) in profetie (zie I Reg. I 11 met noot 13), Samuel, rechter en priesterlijke bediening (zie v. 19) uitoefenend (einde van strophe II). Op Gods bevel stichtte hij het koningschap en zalfde vorsten voor het volk’ (Saül en David).</note>.</verse>
<verse osisID="Sir.46.17"> Naar de wet des Heeren richtte hij de gemeente, en God zag neder op Jacob<note n="2785">Zag genadig op Jacob (het volk van Israël) neder. Intusschen schijnt de oorspronkelijke lezing te zijn geweest: ‘en hij (Samuel) droeg zorg voor de tenten van Jacob’, zinspeling op I Reg. X 17-25.</note>, en om zijne waarachtigheid werd hij een echt profeet bevonden.</verse>
<verse osisID="Sir.46.18"> [En hij betoonde zich in zijne woorden waarachtig, omdat hij zag den God des lichts<note n="2786">Van dit in Gr. geheel ontbrekende vers is het eerste lid, zinspeling op I Reg. III 20 (zie de betreffende noot), echt en staat dan ook in Hebr.; het tweede komt alleen in de Vulgaat voor en schijnt andere vertaling van v. 17 b. In den zin van den vertaler wil het zeker zeggen dat Samuel zijne openbaringen van den waren God had.</note>.]</verse>
<verse osisID="Sir.46.19"> En hij riep den Heer, den Almachtige, aan, toen hij de vijanden, die hem rondom benauwden, ging bevechten, en hij droeg een vlekkeloos lam op<note n="2787">Naar den verbeterden tekst van Gr. (Hebr. is hier erg verminkt) zal men het slot der strophe aldus mogen lezen: ‘Ook riep hij tot God, terwijl de vijanden hem van alle kanten omringden, toen hij een zuiglam opdroeg, een volmaakt brandoffer voor Jahwe’. Het laatste verslid, dat in de strophe niet kan gemist worden, is ontleend aan I Reg. VII 9.</note>.</verse>
<verse osisID="Sir.46.20"> En de Heer donderde van den hemel en deed in geweldig gedreun zijne stem hooren.</verse>
<verse osisID="Sir.46.21"> En hij versloeg de vorsten der Tyriërs<note n="2788">Hebr.: ‘der vijanden’. De Grieksche vertaler verwisselde tsar (vijand) met tsor (Tyrus).</note> en alle legerhoofden der Philistijnen.</verse>
<verse osisID="Sir.46.22"> En vóór zijn scheiden uit leven en tijd betuigde hij vóór het aanschijn van den Heer en den gezalfde, dat hij noch geld, noch zelfs maar schoenen van iemand had aangenomen; en er was niemand, die hem beschuldigde<note n="2789">Naar den grondtekst met geringe verbetering: ‘En ten tijde dat hij zou (gaan) rusten in zijn graf, riep hij Jahwe en zijnen gezalfde tot getuige: ‘Van wien nam ik aan een geschenk, zelfs (maar) van een schoen (kopher oe-naʽal)? En niemand kon hem antwoorden’. Zie I Reg. XII 3 met noot 5 en Amos II 6, VIII 6.</note>.</verse>
<verse osisID="Sir.46.23"> En daarna ontslapen gaf hij nog den koning kondschap en maakte hem zijns levens einde bekend en verhief uit de aarde zijne stem om te voorspellen de uitdelging van de goddeloosheid des volks<note n="2790">Het slot van den beurtzang, in de vertalingen verminkt en geglosseerd, schijnt naar den gezuiverden grondtekst te moeten luiden: ‘En tot aan zijn dood betoonde hij zich profeet, en zelfs na zijn sterven werd hij geraadpleegd. En hij verkondigde den koning zijn lot en liet uit de aarde zijne stem hooren’; zie 1 Reg. XXVIII. Het slot van v. 23 naar Gr. en Vulgaat schijnt eene glosse, aan XLVII 4 ontleend.</note>.</verse>

</chapter>

<chapter osisID="Sir.47"> 
<title type="chapter">Hoofdstuk XLVII.</title>
<p>David, de jonge held (v. 1-5), de verwinnaar van Goliath en van de Philistijnen (v. 6-8), zet als honing grooten luister bij aan den godsdienst, waarvoor hij door God met groote barmhartigheid beloond wordt (v. 9-.15 Salomon's wijsheid (v. 16-19); zijne zondige weelde, oorzaak van de scheuring des rijks (v. 20-.24 De goddeloosheid van het rijk Ephraïm, welke leidt tot de wegvoering van het volk (v. 25-.31</p>


<verse osisID="Sir.47.1"> Daarna stond Nathan, de profeet, op in de dagen van David<note n="2791">Strophe en tegenstrophe III tellen in Hebr. beide 5 verzen, beurtzang III heeft er 10. De strophe (v. 1-5) verheerlijkt na vermelding van Nathan de heldendaden van den jongen David; de tegenstrophe (v. 6-8) werkt zijne overwinning op Goliath en de Philistijnen verder uit. Van den beurtzang roemt de eerste helft (v. 9-12) de verdiensten van koning David omtrent den eeredienst en verhaalt het tweede (v. 13-14 d), den overgang vormend tot de behandeling van Salomon, hoe God die verdiensten beloonde. Niet enkel schonk hij vergiffenis aan den zondaar David, maar bestendigde ook de heerschappij van zijn huis en gaf hem tevens tot opvolger den wijzen zoon, die door het bouwen van den tempel het werk zijns vaders zou bekronen. - Lees v. 1 naar Hebr., aangevuld en verbeterd: ‘En na dezen trad Nathan, de profeet, op, om te staan vóór het aangezicht van David’, d.w.z. om hem met raad en daad te dienen. Zie II Reg. VII 2-17, XII 1-14.</note>.</verse>
<verse osisID="Sir.47.2"> En gelijk het vet wordt afgescheiden van het vleesch, zoo David van de kinderen van Israël<note n="2792">Beter naar Hebr.: ‘Gelijk toch (v. 2 geeft de reden aan, waarom Nathan vóór David's aangezicht moest staan) het vet wordt gescheiden van de offerande, zoo (onderscheidt zich) David van Israël’. Bij de vredeoffers (zie Lev. III 3 volg., 7 volg.) werden de vetstukken van de offerstukken afgescheiden en ter verbranding aan God opgedragen.</note>.</verse>
<verse osisID="Sir.47.3"> Met leeuwen speelde hij als met lammeren en evenzoo deed hij met beren als met schapelammetjes in hunne jonkheid<note n="2793">Hebr.: ‘Met leeuwen speelde hij als met geitebokjes, en met beren als met jongen van Basan’ (d.i. kalveren; vgl. Deut. XXXII 4 a, waar ook jongen van Basan als parallel bij ‘geitebokjes’ gebezigd wordt. Basan was beroemd om zijn vee). Zie I Reg. VII 4-17, XII 1-25.</note>.</verse>
<verse osisID="Sir.47.4"> Heeft hij niet verslagen den reus en de schande weggenomen van het volk?</verse>
<verse osisID="Sir.47.5"> Hij verhief zijne hand en verdelgde met den slingersteen het gepraal van Goliath<note n="2794">Lees v. 4 en 5 naar Hebr., met behulp van Gr. aangevuld: ‘Nog jong zijnde, versloeg hij den sterke en nam de schande weg van het volk. Toen hij met de hand den slinger zwaaide, verdelgde hij de glorie van Goliath’. Zie I Reg. XVII 49.</note>.</verse>
<verse osisID="Sir.47.6"> Want hij riep den Heer, den Almachtige, aan, en Hij gaf kracht aan zijne rechterhand, om den ster- ken krijgsheld neer te vellen en den hoorn zijns volks te verheffen<note n="2795">Naar bekende bijbelsche beeldspraak: zijn volk machtig te maken.</note>.</verse>
<verse osisID="Sir.47.7"> Daarom verheerlijkte men hem voor tienduizend en prees hem om de zegeningen des Heeren<note n="2796">Naar Hebr. met noodige aanvulling: ‘Daarom zongen hem toe de meisjes en roemden hem (als den verwinnaar van) tienduizend’. Zie I Reg. XVIII 7. En prees.... Heeren is ontstaan uit een verschreven tekst van Hebr.</note> en reikte hem de kroon der glorie.</verse>
<verse osisID="Sir.47.8"> Hij toch verdelgde de vijanden rondom en roeide de vijandige Philistijnen uit tot op den dag van heden; hij verbrijzelde hun hoorn voor altoos<note n="2797">Het slot der tegenstrophe (v. 7 c en 8) naar Hebr. aldus te lezen: ‘Toen hij zich de kroon had opgezet, voerde hij oorlogen en verwon de vijanden rondom. En hij plunderde de steden der Philistijnen en brak hun hoorn voor altoos’. Zie II Reg. VIII 1.</note>.</verse>
<verse osisID="Sir.47.9"> Bij alles wat hij verrichtte verheerlijkte hij den Heilige en Allerhoogste in woorden van lofprijzing.</verse>
<verse osisID="Sir.47.10"> Uit geheel zijn hart prees hij [den Heer] en beminde hij God, zijnen Schepper. [En Hij verleende hem macht tegen de vijanden<note n="2798">Naar Gr., met behulp van Syr. verbeterd: ‘Met heel zijn hart beminde hij zijnen Schepper, en elken dag prees hij Hem met gezangen’.</note>.]</verse>
<verse osisID="Sir.47.11"> Ook stelde hij zangers op voor het altaar, en door hun zang liet hij liefelijke zangwijzen uitvoeren.</verse>
<verse osisID="Sir.47.12"> En hij omgaf met luister de plechtigheden en regelde de feesttijden ten einde [des levens] toe, opdat zij 's Heeren heiligen naam zouden prijzen en in den morgen Gods heiligheid zouden verheerlijken<note n="2799">Naar Hebr., ten deele naar I Par. XVI 4 verbeterd, zal men v. 11 en 12 aldus moeten lezen: ‘Citherspelers plaatste hij voor het altaar en door den klank van het psalter maakte hij lieflijk de gezangen. En hij zette aan de feesten luister bij en regelde de plechtigheden naar orde. Wanneer zij (de zangers) zijnen (Gods) heiligen naam prezen, dan weergalmde vroeg in den morgen het heiligdom’.</note>.</verse>
<verse osisID="Sir.47.13"> De Heer zuiverde hem van zijne zonden<note n="2800">Naar Hebr., met het oog op II Reg. XII 13 verbeterd: ‘Maar ook vergaf Jahwe hem zijne zonde’.</note> en verhief voor altoos zijn hoorn, en gaf hem het testament des koninkrijks<note n="2801">D.i. stelde voor hem en zijne nakomelingen het koningschap vast.</note> en den troon der heerlijkheid in Israël.</verse>
<verse osisID="Sir.47.14"> Na hem trad op een wijze zoon, en om zijnentwille wierp Hij alle macht [der vijanden] ter aarde.</verse>
<verse osisID="Sir.47.15"> Salomon was koning in dagen van vrede, en God onderwierp hem alle vijanden, opdat hij een huis zou bouwen in zijnen naam en een heiligdom stichten voor altoos<note n="2802">Lees v. 14 en 15 naar den verbeterden grondtekst: ‘Om zijnentwil (d.i. om de belofte hem gegeven, zie II Reg. VII 12 volg.) trad op na hem een wijze zoon, die leefde in veilige rust. Salomon regeerde in dagen van vrede, en God gaf hem rust rondom, opdat hij’ enz. Zie I Par. XXII 9, 10. - Strophe IV en tegenstrophe IV tellen in Hebr. elk 5 verzen, beurtzang IV bestaat uit tweemaal 6 verzen. In de strophe (v. 15 c-19) verheerlijkt de dichter, Salomon zelf aansprekend, diens wijsheid; in de tegenstrophe (v. 20-24) laakt hij zijne zondige weelde, oorzaak van Gods gramschap, die vloek bracht over zijn geslacht en scheuring in zijn rijk. De eerste helft van den beurtzang (v. 25-29 a) werkt het slot der tegenstrophe verder uit, waarna de tweede helft (v. 29 b - XLVIII 3) verhaalt hoe de goddeloosheid in het rijk Ephraïm gestadig toenam, totdat Elias Gods straffen over de goddeloozen deed komen.</note>. Hoe verstandig waart gij in uwe jeugd!</verse>
<verse osisID="Sir.47.16"> En vol waart gij, gelijk een stroom, van wijsheid, en uw geest overdekte de aarde;</verse>
<verse osisID="Sir.47.17"> en gij reegt in zinspreuken raadsel aan raadsel<note n="2803">Naar Hebr., met behulp der vertalingen aangevuld en verbeterd, zal de aanhef van strophe IV moeten luiden: ‘Hoe verstandig waart gij in uwe jeugd en stroomdet gij, als de Nijl, van wijsheid over! Gij doordrongt (doorvorschtet) de aarde met uwen geest en waart rijk aan spreuken en liederen’.</note>; tot de verre eilanden verspreidde zich uwe faam, en bemind werdt gij om uwen vrede<note n="2804">Naar Gr., met behulp van Syr. (in Hebr. ontbreekt v. 17) verbeterd: ‘en zij (de eilanden) begeerden u te hooren’.</note>.</verse>
<verse osisID="Sir.47.18"> Over uwe liederen en spreuken en gelijkenissen en verklaringen stonden verbaasd de landen.</verse>
<verse osisID="Sir.47.19"> En in den naam van den Heere God, die bijgenaamd is Israël 's God<note n="2805">Naar Hebr. luidt het slot der strophe: ‘Door liederen, gelijkenissen, raadsels en geestige gezegden sloegt gij de volken met bewondering (vgl. III Reg. IV 32-34). Gij werdt benaamd naar den naam van den Geëerde, die wordt aangeroepen over Isräël’. De dichter zinspeelt op den II Reg. XII 15 door Nathan aan Salomon gegeven bijnaam Jedidjah, d.i. door God bemind.</note>,</verse>
<verse osisID="Sir.47.20"> verzameldet gij<note n="2806">Lees naar Hebr. (aanhef der tegenstrophe): ‘Gij verzameldet goud als ijzer’ enz, Zie III Reg. X 27.</note> goud als blik en hooptet gij zilver opeen als lood.</verse>
<verse osisID="Sir.47.21"> Maar gij keerdet uwe lenden tot de vrouwen - macht hadt gij in uw lichaam<note n="2807">Foutief voor (Hebr.): ‘macht gaaft gij (haar) over uw lichaam’. Zie III Reg. XI.</note> -</verse>
<verse osisID="Sir.47.22"> gij wierpt een smet op uwen roem en ontheiligdet uw zaad<note n="2808">Hebr.: ‘uw bed’.</note>; zoo bracht gij gramschap over uwe kinderen en liet gij u vervoeren door uwe dwaasheid,</verse>
<verse osisID="Sir.47.23"> zoodat gij het rijk in tweeën deedt scheuren en uit Ephraïm deedt opstaan het hardnekkige rijk<note n="2809">Het slot der tegenstrophe, in Hebr. slechts ten deele behouden, zal ongeveer als volgt moeten luiden: ‘zoodat gij schande bracht over uwe spruiten, en gezucht op uw geslacht, zoodat het volk werd gescheiden in twee rijken en uit Ephraïm (ontstond) een misdadig rijk’. Zie III Reg. XII 26 volg.</note>.</verse>
<verse osisID="Sir.47.24"> Toch laat God niet af van zijne barmhartigheid, noch vernietigt [of verdelgt] Hij zijne werken<note n="2810">Hebr.: ‘Noch laat Hij vallen (onuitgevoerd) een enkel van zijne woorden’ (besluiten).</note>, noch roeit Hij uit met wortel en tak de nakomelingen van zijnen uitverkorene, noch vernietigt Hij het zaad van wie Hem [, den Heer,] liefheeft.</verse>
<verse osisID="Sir.47.25"> Doch Hij liet<note n="2811">Men moet met het oog op het voorafgaande Hebr. vertalen: ‘Hij gaf dan ook’, enz. Vanwege de barmhartigheid, aan David ook voor zijne nazaten beloofd (zie II Reg. VII 14 volg.), roeide God zijn afvallig volk en het geslacht van David niet geheel uit, maar liet volk en koningshuis voortbestaan, schoon niet meer glorievol als voorheen.</note> een overblijfsel aan Jacob en aan David een spruit van zijn wortel.</verse>
<verse osisID="Sir.47.26"> En Salomon giug bij zijn einde tot zijne vaderen<note n="2812">Aan het slot van dit halfvers beantwoordt in Hebr. een verminkt woord, welks overblijfselen geenszins doen denken aan ʿim abothaw, d.i. met zijne vaderen (zie III Reg. XI 43). Waarschijnijlk luidde de oorspronkelijke lezing: ‘te Jerusalem’, en ontstond het tekstbederf doordat de uitdrukking, verkort geschreven, niet als verkorting werd begrepen. Andere voorgestelde aanvullingen bevredigen om verschillende redenen minder. Zoowel de Grieksche alsook de Syrische vertaler schijnen reeds den tekst in verminkten staat voor zich te hebben gehad, daar eerstgenoemde blijkbaar uit III Reg. XI 43 met zijne vaderen inlaschte en de andere niets meer heeft dan: ‘En Salomon ontsliep’.</note>.</verse>
<verse osisID="Sir.47.27"> En hij liet als opvolger na een spruit, eene dwaasheid des volks</verse>
<verse osisID="Sir.47.28"> en verstoken van alle verstand, Roboam, die door zijn besluit het volk deed afvallen<note n="2813">Naar alle waarschijnlijkheid moeten v. 27-29a aldus worden hersteld: ‘en hij liet achter een trotschen zoon, rijk aan dwaasheid, maar arm aan inzicht, die door zijn raad het volk deed afvallen (Roboam; zie III Reg. XII, 1-20). En er kwam een - moge zijne gedachtenis vergaan! - die Israël tot zonde verleidde’ (te weten Jeroboam; zie III Reg. XII 26-33). De namen Roboam en Jeroboam, den zoon van Nabat in Gr. en Vulgaat zijn als glossen te beschouwen.</note>;</verse>
<verse osisID="Sir.47.29"> en Jeroboam, den zoon van Nabat, die Israël tot zonde verleidde. En deze bracht Ephraïm op den weg der overtreding, zoodat de maat overliep van hunne vele zonden.</verse>
<verse osisID="Sir.47.30"> Verre bracht men hen weg van hun land.</verse>
<verse osisID="Sir.47.31"> En men was uit op alle euveldaden, totdat hen de wrake achterhaalde [en hen louterde van alle zonden<note n="2814">Het slot van den beurtzang (v. 29 b - XLVIII 3), in de Vulgaat erg in het ongereede geraakt, luidt in zijn geheel naar Hebr., met behulp van Gr. herzien: ‘En hij gaf aan Ephraïm aanstoot, zoodat zij werden weggevaagd van hun land; en groot was hunne zonde bovenmate, en aan alle kwaad verkochten zij zich, totdat de wrake over hen kwam. En er stond op een profeet als vuur, en zijne woorden waren als een gloeiende oven (vgl. Mal. IV 1), en hij brak hun den staf des broods (d.i. gelijk de Vulgaat heeft, bracht hongersnood over hen; vgl. Lev. XXVI 6) en in zijn ijver maakte hij hen weinigen (zinspeling op III Reg. XIX 10 en 18). Door zijn woord sloot hij den hemel (vgl. Deut. XI 17; III Reg. XVII 1; II Par. XVII 13; Jac. V 17) en deed driemaal vuur nederdalen’ (vgl. IV Reg. X 12 en III Reg. XVIII 33). Het schijnt opvallend, dat in het eerste vers reeds sprake is van de wegvoering der tien stammen (v. 31 der Vulgaat zelfs van haar heilzaam gevolg, de bekeering der ballingen), welke eerst later (XLVIII 16) aan de orde is. De vraag rijst daarom, of men ondanks de overeenstemming van grondtekst en vertalingen dat eerste vers met het oog op III Reg. XIII 31 niet aldus zal mogen lezen: ‘En hij gaf aan Ephraïm aanstoot, zoodat hij werd weggevaagd van den aardbodem’. In dat geval slaat totdat de wrake over hen kwam niet, of althans niet voornamelijk, op den ondergang van het rijk Israël, maar op de wraakgerichten, welke blijkens hetgeen onmiddellijk volgt Elias over het afgodische volk bracht.</note>].</verse>

</chapter>

<chapter osisID="Sir.48">
<title type="chapter">Hoofdstuk XLVIII.</title>
<p>De profeet Elias, zijn optreden en zijne ontrukking aan de aarde (v. 1-.12 De profeet Eliseüs en zijne wonderen (v. 13-.15 Het rijk Israël gaat te gronde, maar Juda blijft voortbestaan (v. 16-.18 De regeering van Ezechias. Jerusalem gered uit de handen der Assgriërs (v. 19-.24 De profeet Isaïas (v. 25-.28</p>


<verse osisID="Sir.48.1"> En Elias stond op, een profeet als vuur, en zijn woord was als een brandende fakkel<note n="2815">Zie v. 1-3 naar Hebr. verbeterd en verklaard XLVII noot 24.</note>.</verse>
<verse osisID="Sir.48.2"> Hij bracht een hongersnood over hen, en zij [, die hem tergden,] werden door hunne afgunst tot weinigen [, want zij konden niet verdragen de bevelen des Heeren<note n="2816">Vs. 2 b en c naar de Vulgaat berusten zeker op een verschreven of verkeerd vertaalden en naar aanleiding daarvan geglosseerden tekst van gr. In plaats van en in zijn ijver maakte hij hen weinigen (zie XLVII noot 24) las men daar: ‘en door hun ijver werden zij weinigen gemaakt’. De glossator verstond dit naar allen schijn van den naijver der priesters van Baäl op Elias en van hunne uitroeiing door dezen (III Reg. XVIII 19-40). In dien zin laschte hij wat de Latijnsche vertaler met irritantes eum weergeeft in en voegde aan het slot nog eene tweede glosse toe, welke, in de Vulgaat misschien minder goed weergegeven, schijnt te willen zeggen dat de priesters van Baäl in hun openbaren wedstrijd met Elias, of eigenlijk met den God van Israël, het onderspit hadden moeten delven. - Strophe en tegenstrophe V bestaan in Hebr. beide uit 5 + 4, beurtzang V uit 7 + 7 verzen. De strophe gewaagt in haar eerste deel (v. 4-7) van de geweldige verschijning en de wonderen van Elias, in haar tweede (v. 8-12) van zijne ontrukking en zijne terugkomst; de tegenstrophe in het eerste deel (v. 13-15) van Eliseüs en zijne wonderen, in het tweede (v. 16-18) van den ondergang en de verstrooiing van Israël en van het wisselvallige en treurige voortbestaan van het rijk Juda. Dan verhaalt de beurtzang eerst (v. 19-21) van hetgeen koning Ezechias deed tot versterking zijner stad en van den nood, waarin zij door Sennacherib geraakte, daarna (v. 22-27) van hare wonderbare bevrijding, van de vroomheid van Ezechias en van de wonderen en de troostrijke voorspellingen van Isaias.</note>].</verse>
<verse osisID="Sir.48.3"> Door het woord des Heeren sloot hij den hemel en hij liet vuur van den hemel vallen, tot driemaal toe.</verse>
<verse osisID="Sir.48.4"> Zoo werd Elias verheerlijkt door zijne wonderen. En wie kan zich zoo beroemen als gij<note n="2817">Lees v. 4, aanhef van strophe V naar Hebr.: ‘Hoe ontzagwekkend waart gij, Elias, en wie kan’ enz.</note>?</verse>
<verse osisID="Sir.48.5"> Gij wektet een doode op uit de onderwereld, uit het lot des doods, door het woord van den Heere [God]<note n="2818">Hebr.: ‘(gij), die een doode deedt verrijzen van den dood en uit den Sjeol door de gunst van Jahwe’. Zie III Reg. XVII 17-24.</note>.</verse>
<verse osisID="Sir.48.6"> Gij wierpt koningen neer in het verderf [en braakt spelend hunne macht] en roemruchtigen (wierpt gij neer) van hun bed<note n="2819">Hebr.: ‘die koningen deedt neerdalen in het graf en roemruchtigen van hun bed’ (deedt neerdalen in het graf). Zeker slaat v. 6a op III Reg. XXI 20-24 en v. 6 b op IV Reg. I 4, 16 en 17.</note>.</verse>
<verse osisID="Sir.48.7"> Op den Sinaï vernaamt gij het oordeel en op den Horeb de vonnissen der wrake<note n="2820">Zie III Reg. XIX 8-18. De oorspronkelijke volgorde der verzen schijnt hier verstoord. Historisch is de volgorde 7, 6, 8; Hebr. echter heeft 6, 8, 7, Gr. 6. 7, 8.</note>.</verse>
<verse osisID="Sir.48.8"> Gij zalfdet koningen ter kastijding en steldet profeten aan tot uwe opvolgers<note n="2821">Naar Hebr. met geringe verbetering: ‘die koningen zalfdet voor (Gods) wraakgerichten en een profeet om in uwe plaats te treden’. Zie III Reg. XIX 15-21.</note>.</verse>
<verse osisID="Sir.48.9"> Gij werdt opgenomen in een wervelwind van vuur, door een wagen met vurige rossen<note n="2822">Naar Hebr., hier een weinig verminkt, vermoedelijk te lezen: ‘die ontrukt werdt in een storm naar boven en door vurige heerscharen naar den hemel’. Zie IV Reg. II 1 10-13.</note>.</verse>
<verse osisID="Sir.48.10"> Gij zult, naar staat geschreven, bij het wraakgericht der tijden lenigen den toorn des Heeren, verzoenen het hart des Vaders met den zoon en herstellen de stammen van Jacob<note n="2823">Naar den verbeterden en met behulp van Syr. aangevulden grondtekst: ‘die beschreven werd als bestemd voor de toekomst, om den toorn te lenigen vóór (het naderen van) den dag van Jahwe, om te verzoenen’ enz. Zie Mal. IV 5, 6.</note>.</verse>
<verse osisID="Sir.48.11"> Zalig zij, die u zagen en door uwe vriendschap onderscheiden werden;</verse>
<verse osisID="Sir.48.12"> want wij, wij leven slechts dit leven [, en na den dood zal niet zoodanig zijn onze naam<note n="2824">Aan v. 11 en 12 beantwoordt in Hebr. slechts één, echter verminkt vers. In zijn tegenwoordigen staat luidt het eerste lid: ‘Zalig hij, die u zag en stierf’ (d.i. ofschoon hij gestorven is), waarvoor, blijkens de leemte van twee letters aan het einde, naar Gr. en Syr. te lezen is: ‘Zalig zij, die u zagen en stierven’. Van het tweede lid bleven behouden de twee eerste woorden, welke beteekenen: ‘maar ook zalig gij’, benevens twee letters (jod en he) aan het einde. Naar eene zonder twijfel juiste gissing zijn deze de rest van eene zinsnede, luidend: ‘daar gij het leven leeft’, d.w.z.: ‘die nog leeft’. In zijn geheel luidt dan het herstelde vers: ‘Zalig zij, die u zagen en stierven, maar ook zalig gij, die nog leeft’, passend slot van de aan Elias gewijde strophe. Daarvoor heeft Gr., verschreven en geglosseerd, naar de beste lezing: ‘Zalig zij, die u zagen en in de liefde (Gods) ontsliepen (en agapêsei kekoimêmenoi, waarvoor in den gewonen tekst: ‘en agapêsei kekosmêmenoi’, d.i. ‘die in (door) de liefde geëerd werden); want ook wij zullen het leven leven’. Blijkbaar dacht de vertolker aan de verrijzenis der rechtschapenen tot het ware leven bij de terugkomst van Elias (Mal. III 23). De Vulgaat berust zekerlijk op gr., waar de minder goede lezing van Gr. kekosmêmenoi aanleiding gaf, dat van en agapêsei werd: ‘en agapêi soy’, d.i. in (door) uwe liefde, en ook het tweede verslid nog verder dan Gr. afweek van Hebr. Daarbij kwam dan nog v. 12 b als nieuwe glosse. In haar geheel heeft de plaats naar de op gr. berustende Vulgaat dezen niet veel zeggenden zin: ‘Zalig zij, die met u, Elias, leefden en bevriend waren; maar wij derven dat voorrecht tijdens ons leven. En komen wij te sterven, dan zullen wij zeker geen zoo grooten naam nalaten als gij’.</note>].</verse>
<verse osisID="Sir.48.13"> Elias is weliswaar in een wervelwind verdwenen, maar in Eliseüs bleef de volheid van zijnen geest<note n="2825">In Hebr. viel dit vers uit, daarentegen ontbreekt hier in Gr. en Vulgaat een vers, dat in Hebr. behouden bleef. Men zal ten deele naar Gr. en ten deele naar Hebr. mogen lezen: ‘Toen Elias ontrukt werd in een storm, werd Eliseüs vervuld van zijnen geest. Tweemaal meer teekenen verrichtte hij en hij werd waarachtig bevonden in al de uitspraken van zijnen mond’. Vgl. IV Reg. II 2-11.</note>; zoo lang hij leefde, ontzag hij geen machthebber, en door geweld boog hem niemand<note n="2826">Hebr.: ‘Zoolang hij leefde, vreesde hij niemand, en geen mensch boog zijnen geest’. Zie IV Reg. III 13, 14, VI 16, 17.</note>.</verse>
<verse osisID="Sir.48.14"> En er was niets boven hem verheven<note n="2827">Naar Hebr.: ‘Niets was hem wonderbaar’. De Vulgaat zegt hetzelfde met andere woorden.</note>, en gestorven profeteerde nog zijn lichaam.</verse>
<verse osisID="Sir.48.15"> In zijn leven deed hij wonderen en na zijn dood verrichtte hij wonderbare werken<note n="2828">Zie IV Reg. XIII 21. Daarop slaat ook wel v. 14b. Eliseüs lijk profeteerde, d.w.z. verrichtte gelijk een levend profeet een wonder.</note>.</verse>
<verse osisID="Sir.48.16"> Ondanks dit alles deed het volk geen boetvaardigheid en lieten zij niet af van hunne zonden, totdat zij uit hun land verdreven en verstrooid werden over de gansche aarde<note n="2829">Zie IV Reg. XVII 6.</note>.</verse>
<verse osisID="Sir.48.17"> En er bleef een zeer klein volk over en een vorst in David's huis<note n="2830">Hebr.: ‘En er bleef aan Juda een geringe rest en aan David's huis nog een vorst’ (vorsten). Zie IV Reg. XVII 18.</note>.</verse>
<verse osisID="Sir.48.18"> Eenigen van hen deden wat Gode behaagde, anderen echter bedreven vele zonden<note n="2831">Slot van tegenstrophe V. Eenigen van hen, te weten van de vorsten.</note>.</verse>
<verse osisID="Sir.48.19"> Ezechias bevestigde zijne stad<note n="2832">Zie II Par. XXXII 5.</note> en leidde tot in haar midden het water en doorboorde met het ijzer de rotsen en groef voor het water eene vergaarplaats<note n="2833">Zie IV Reg. XX 20; II Par. XXXII 3, 4, 30; Is. XXII 9.</note>.</verse>
<verse osisID="Sir.48.20"> In zijne dagen trok Sennacherib op en vaardigde Rabsakes af [en deze verhief zijne hand tegen hen] en hij strekte zijne hand uit tegen Sion en verhoovaardigde zich op zijne macht<note n="2834">Naar Hebr.: ‘en hij verhief zijne hand tegen Sion (de Vulgaat geeft deze zinsnede in dubbele lezing) en lasterde God in zijnen trots’. Zie IV Reg. XVIII en II Par. XXX 11.</note>.</verse>
<verse osisID="Sir.48.21"> Toen beefden hunne harten en handen en weeklaagden zij gelijk barende vrouwen.</verse>
<verse osisID="Sir.48.22"> En zij riepen tot den Heer, den Barmhartige, en zij strekten uit [en verhieven] hunne handen [ten hemel], en de Heilige [, de Heere God,] verhoorde dra hun smeeken</verse>
<verse osisID="Sir.48.23"> [- niet was Hij indachtig hunne zonden en Hij leverde hen niet over aan hunne vijanden -] en Hij reinigde hen door de bediening van Isaias [, den heiligen profeet].</verse>
<verse osisID="Sir.48.24"> Hij sloeg het leger der Assyriërs, en hen verdelgde de Engel des Heeren<note n="2835">De in Gr. niet voorkomende gedeelten van v. 22-24 ontbreken ook ook in Hebr.; zij kunnen echter vanwege de evenmaat van den beurtzang bezwaarlijk gemist worden. Men zal de plaats ten deele naar Hebr. en Gr., ten deele naar de Vulgaat aldus mogen lezen: ‘Daarom riepen zij God, den Allerhoogste, aan en strekten hunne handen naar Hem uit. En Hij verhoorde hunne smeekingen en was niet indachtig hunne zonden (einde van de eerste helft van den beurtzang). En Hij leverde hen niet over aan de vijanden, maar bracht hun hulp door Isaias. En Hij versloeg het leger der Assyriërs, en zijn engel bracht hen in verwarring door de pest’.</note>.</verse>
<verse osisID="Sir.48.25"> Want Ezechias deed wat Gode behaagde en ging standvastig op den weg zijns vaders David, dien hem Isaias had gewezen, de groote profeet en de getrouwe vóór het aanschijn Gods<note n="2836">Naar Gr.: ‘de groote, die waarachtig werd bevonden in zijne gezichten’.</note>.</verse>
<verse osisID="Sir.48.26"> In zijne dagen ging de zon weder terug, en hij verlengde den koning het leven<note n="2837">Zie IV Reg. XX 1-11 en Is. XXXVIII 1-8.</note>.</verse>
<verse osisID="Sir.48.27"> Met zijn machtigen geest zag hij de laatste dingen en vertroostte hij de treurenden op Sion<note n="2838">Zie Is. XI 12. De dichter had zeker Is. XL-LXVI voor oogen. Sirachzoon kende derhalve geen ‘deutero-Jesaia’.</note>. Tot in de verre tijden</verse>
<verse osisID="Sir.48.28"> verkondigde hij de toekomst en het verborgene, alvorens het geschiedde.</verse>

</chapter>

<chapter osisID="Sir.49">
<title type="chapter">Hoofdstuk XLIX.</title><p>Lofprijzing van koning Josias, alsmede van de profeten Jeremias en Ezechiël (v. 1-.10 Verheerlijking van de twaalf profeten, voorts van Zorobabel en Jesus, den zoon van Josedec, van Nehemias, Henoch, Sem, Seth en Adam (v. 11-.19</p>


<verse osisID="Sir.49.1"> De gedachtenis van Josias is als een mengsel van welriekende geuren uit de hand van den zalfbereider<note n="2839">Strophe en tegenstrophe VI tellen elk in Hebr. 11 verzen. De strophe (v. 1-10) prijst den laatsten goeden koning, Josias, tegelijk met Jeremias en Ezechiël; de tegenstrophe (v. 11-19) verheerlijkt Job, de kleine profeten, Zorobabel en Jesus Josedec's zoon, alsmede Nehemias, en van de oudste aartsvaders: Henoch, Joseph, Sem, Seth, Enos en Adam. Zoo keert de dichter ten slotte tot zijn aanhef terug. - Naar Hebr. met geringe verbetering luidt v. 1: ‘De naam van Josias is als eene specerij met zout vermengd, het werk van den balsembereider’. Vgl. Exod. XXX 35, XXXI 41; Cant. I 3.</note>.</verse>
<verse osisID="Sir.49.2"> In elken mond<note n="2840">Hebr.: ‘in den mond’.</note> is zijne vermelding zoet als honig en als een lied bij het drinkgelag.</verse>
<verse osisID="Sir.49.3"> Hij was [door God] bestemd ter bekeering van het volk<note n="2841">Naar Hebr. met noodige verbetering: ‘Want hij treurde (nechelah - zie Amos VI 6 - voor nachal, d.i. hij erfde) over onze afvalligheid’. Intusschen schijnt de lezing van Gr. en Vulgaat met het oog op II Par. XXIV 32 en 33 boven die van Hebr. te verkiezen.</note> en nam weg de gruwelen der afgoderij.</verse>
<verse osisID="Sir.49.4"> En hij richtte zijn hart op den Heer en in de dagen der zondaren sterkte hij de vroomheid<note n="2842">Zie IV Reg. XXII en XXIII 1-27; II Par. XXIV en XXV.</note>.</verse>
<verse osisID="Sir.49.5"> Behalve David en Ezechias en Josias bedreven allen zonde<note n="2843">D.i. hier afgoderij, welke zij of zelf bedreven of gedoogden.</note>;</verse>
<verse osisID="Sir.49.6"> want de koningen van Juda verlieten de wet van den Allerhoogste en versmaadden de vreeze Gods<note n="2844">Naar Hebr.: ‘Want van 's Allerhoogsten wet weken af de koningen van Juda, totdat het verderf kwam’. Ook overigens vrome koningen als Asa, Josaphat, Joas, Amasias en Azarias worden gelaakt, omdat zij de hoogten niet opruimden of met heidensche vorsten een verbond sloten.</note>.</verse>
<verse osisID="Sir.49.7"> Zoo leverden zij<note n="2845">Lees naar Hebr.: ‘Daarom gaf Hij (de Allerhoogste, v. 6) hun rijk over’ enz.</note> hun rijk over aan anderen en hun roem aan een vreemd volk.</verse>
<verse osisID="Sir.49.8"> Dezen staken de uitverkoren stad des heiligdoms<note n="2846">Volgens Hebr.: ‘de stad van den Heilige’. Zie IV Reg. XXIV 10-20, XXV 1-22.</note> in brand en maakten hare straten eenzaam - vanwege Jeremias<note n="2847">Vanwege Jeremias. Het Latijn in manu is een Hebraïsme, dat hier ‘vanwege’ beteekent.</note>.</verse>
<verse osisID="Sir.49.9"> Want men had hem mishandeld, hem, die reeds in den moederschoot geheiligd was als profeet, om neer te werpen en uit te roeien en te verderven en om wederom op te bouwen en te vernieuwen<note n="2848">Die reeds.... geheiligd was. Men moet Hebr. vertalen: ‘ofschoon hij.... geheiligd was’. Lees hetgeen volgt naar Hebr.: ‘om uit te roeien, te verbrijzelen, te verdelgen, maar ook om op te bouwen en te planten’. Vgl. voor v. 9 a en b Jer. XXXVIII, voor c en d Jer. I 5.</note>.</verse>
<verse osisID="Sir.49.10"> Ezechiël zag het visioen van glorie, hem getoond op den wagen der Cherubijnen<note n="2849">Slot van strophe VI. Vgl. Ez. I 4. II 1.</note>.</verse>
<verse osisID="Sir.49.11"> En hij gedacht de vijanden in den slagregen, om goeds te zeggen aan hen, die de rechte wegen toonden<note n="2850">De Grieksche vertaler las dit vers verkeerd. Hebr. heeft: ‘En ook herdacht hij Job, die de wegen der gerechtigheid bewandelde’. Sommigen houden dezen tekst voor geheel zuiver en verklaren dien door verwijzing naar Ez. XIV 14: ‘Al waren de drie mannen, Noë, Daniël en Job te midden van hetzelve (het land), zij zouden door hunne gerechtigheid (alleen) hun leven redden’. De dichter, zoo zegt men, vervolgde in zijne verheerlijking der vaderen als nevendoel ook de vermelding of opsomming der heilige boeken. Hij kon echter Job, die niet tot Israël's voorvaders behoorde, niet als een der ‘vaderen’ vermelden. Om nu te voorkomen, dat met de vermelding van Job ook die van het Boek Job achterwege zou blijven, prees hij het als een verdienste van Ezechiël, Job genoemd te hebben. Deze redeneering houdt intusschen geen steek. Het blijkt geenszins, dat de dichter het hem toegeschreven bijoogmerk had. Buitendien behoorde Job toch tot de vrome mannen uit het verleden (XLIV 1), die in Israël om hunne trouw aan den waren God als geestelijke vaderen vereerd werden. Eindelijk past het veel beter in den samenhang, dat de dichter in eigen naam Job prijst, dan dat hij hem vermeldt als door Ezechiël herdacht. Men zal daarom met kleine wijziging van Hebr. moeten lezen: ‘En ook Job zal ik herdenken’. De Grieksche vertolker nu las ʾijjob (Job) verkeerd als ʾojêb, d.i. vijand, en vertaalde den (vermoedelijk reeds verschreven en daarom ook geglosseerden) tekst: ‘en hij gedacht den vijand in den slagregen (d.i. vergeleek hem daarmede) en maakte goed de wegen der rechtvaardigheid’ (d.w.z. voorspelde heil aan de rechvaardigen). Vermoedelijk had hij bij de weergave der eerste vershelft Ez. XIII 13 op het oog. Op die foutieve vertaling, door afschrijvers buitendien foutief gecopieerd, berust de lezing der Vulgaat.</note>.</verse>
<verse osisID="Sir.49.12"> Ook der twaalf profeten gebeente moge uitbotten van hunne rustplaats<note n="2851">Vgl. Zach. VI 12; Job XIV 7; Is. XI 1. De twaalf (kleine) profeten worden vergeleken met een schijnbaar dooden boomstronk, waaruit nieuwe spruiten ontkiemen. Moge evenzoo de geest en het voorbeeld dier mannen, schoon zij gestorven zijn, mannen van gelijken aard wekken.</note>; want zij versterkten Jacob en redden zich zelf door hun deugdelijk geloof<note n="2852">Naar Gr. en Syr. (Hebr. is hier niet volledig): ‘want zij herstelden Jacob (diens volk) en redden hem door het geloof der hope’ (op de Messiaansche toekomst). Vgl. Hebr. XI 1.</note>.</verse>
<verse osisID="Sir.49.13"> Hoe zullen wij Zorobabel prijzen? Hij ook toch was als een zegelring aan de rechterhand<note n="2853">Zie Agg. II 24.</note>.</verse>
<verse osisID="Sir.49.14"> En hoe Jesus, den zoon van Josedec? Zij bouwden in hunne dagen het huis<note n="2854">Zie I Esdr. III 2.</note> en richtten den heiligen tempel op voor den Heer, die bestemd is voor de glorie der eeuwen<note n="2855">Zie I Esdr. III 8-10 en V 2 volg. Gelijk v. 12 (zie noot 14) treedt Sirachzoon ook hier op als getuige van de Messiaansche verwachting. Vgl. Agg. II 10.</note>.</verse>
<verse osisID="Sir.49.18"> Ook Nehemias' gedachtenis is van langen duur; hij trok onze neergeworpen muren op en deed de poorten met hare grendels verrijzen, hij bouwde onze huizen op<note n="2856">Zie II Esdr. II 13-20.</note>.</verse>
<verse osisID="Sir.49.16"> Geen mensch werd er op aarde geboren gelijk aan Henoch; want ook hij werd opgenomen van de aarde<note n="2857">Zie XLIV 16 en noot 7.</note>.</verse>
<verse osisID="Sir.49.17"> Noch ook werd een mensch geboren als Joseph, die de vorst was zijner broeders, de steun zijns volks [, de beheerscher zijner broeders, de stut zijns volks<note n="2858">Hebr. heeft enkel: ‘Werd ooit een man als Joseph geboren?’ Wat de Vulgaat meer heeft is het hierheen verschoven eerste lid van L 1 (zie de betreffende noot) in dubbele vertaling.</note>];</verse>
<verse osisID="Sir.49.18"> en wiens gebeente verzorgd werd [en na zijn dood profeteerde<note n="2859">Naar Hebr.: ‘Zelfs ook zijn gebeente werd verzorgd’, d.i. men bewees zelfs aan zijn gebeente eene eere als aan dat van geen ander. Zie Gen. L 23; Exod. XIII 19, XXIV 32. En na zijn dood profeteerde (vgl. XLV III 14) is eene glosse, welker zin wel deze is: Daar overeenkomstig Joseph's voorspelling (Gen. L 23 en 24) de uittocht uit Egypte en de verheffing van zijne overblijfselen plaats had, bewezen deze overblijfselen dat Joseph een waarachtig profeet was.</note>].</verse>
<verse osisID="Sir.49.19"> Seth en Sem verwierven roem onder de menschen<note n="2860">Naar Hebr.: ‘Ook Sem en Seth en Enos (worden geprezen)’. Zie Gen. IV 25 en 26, VI 6-8 en X 21.</note>; maar boven al wat leeft verheven is door zijn oorsprong Adam<note n="2861">Als onmiddeliijk door God geschapen en als stamvader van het menschelijk geslacht.</note>.</verse>

</chapter>

<chapter osisID="Sir.50">
<title type="chapter">Hoofdstuk L.</title><p>Verheerlijking van den hoogepriester Simon en beschrijving van zijn plec[hti]gen offerdienst (v. 1-.26 Het dwaze volk van Sichem (v. 27 en .28 Opwekking van den schrijver om naar zijne leer te luisteren (v. 29-.31</p>


<verse osisID="Sir.50.1"> Simon, de zoon van Onias, de hoogepriester, hij was het, die in zijn leven het huis stutte en in zijne dagen den tempel versterkte<note n="2862">Als jongsten in de rei der mannen, wier lichamen in vrede begraven zijn, maar wier gedachtenis voortleeft (XLIV 14), verheerlijkt de dichter den hoogepriester Simon, dien hij blijkens de prachtige beschrijving van zijn optreden nog gekend heeft (zie de Inleiding). Het dichtstuk bestaat in Hebr. uit een aanhef van 5, eene strophe met tegenstrophe van elk 10 en een beurtzang van 6 + 4 verzen. De aanhef (v. 1-5 a) vermeldt kort wat er tijdens Simon's hoogepriesterschap verblijdends geschiedde; dan schildert de strophe (v. 5 b-13) hoe majestueus hij placht op te gaan tot het brandofferaltaar, en de tegenstrophe (v. 14-20) hoe plechtig hij, omringd door de priesters, onder bazuingeschal de offerande opdroeg voor de oogen van het in aanbidding neervallende volk. Van den beurtzang beschrijft de grootere helft (v. 21-23) hoe de hoogepriester na voltooiing der heilige handeling het volk zegende. De kleinere (v. 24-26) besluit eindelijk de verheerlijking der vaderen met eene opwekking om God te prijzen en eene zegenbede voor Israël. - In Vulgaat en Gr. is de aanhef door verschuiving van het eerste verslid naar XLIX 17 (zie de betreffende noot) onvolledig en buitendien minder juist weergegeven. Men zal dien (v. 1-5 a) naar den verbeterden grondtekst aldus mogen lezen: ‘Groot onder zijne broeders en een sieraad van zijn volk (was) Simeon, de zoon van Jochanan, de priester, in wiens tijd het huis (Gods) bezocht (d.i. nagezien, hersteld) en in wiens dagen de tempel versterkt werd; in wiens tijd het bekken werd gegraven, een vijver als een bruisende zee; in wiens dagen de muur werd opgetrokken, de hoektorens van het Mello bij het koningspaleis; hij, die zorg had voor zijn volk vanwege den roover en zijne stad vrijwaarde legen den vijand’. Het laatste vers slaat zonder twijfel op hetgeen Flavius Josephus Ant. XII 3, 3 bericht. Toen Antiochus de Groote in 198 bij Paneas den Egyptischen veldheer Scopas verslagen had, ‘onderwierpen zich’, zoo Flavius Josephus, ‘de Joden vrijwillig aan hem, namen hem op in hunne hoofdstad, voorzagen zijn leger en zijne olifanten van al het noodige en hielpen hem de Egyptische bezetting uit den burg verdrijven’. Om hen daarvoor te beloonen, gelastte Antiochus zijn veldheer Ptolemeüs - de brief wordt door Flavius Josephus medegedeeld - het verwoeste Jerusalem weer op te bouwen en aan de Joden alles te verstrekken wat zij behoefden om den tempel te herstellen en hun eeredienst met vollen luister te vieren. Voorts zouden de Joden, afgezien van nog andere voorrechten, volle vrijheid van godsdienst hebben. Dit alles is in treffende overeenstemming met hetgeen wij zoowel in den aanhef van het dichtstuk lezen alsook in het dichtstuk zelf, waar geschilderd wordt hoe de hoogepriester Simon met onbelemmerde vrijheid en grooten luister de offeranden opdroeg. En daar uit dien veelbewogen tijd geen ander tijdstip kan worden aangewezen, waarop dit alles geschieden kon en feitelijk geschiedde, moeten wij besluiten dat Jesus Sirachzoon en Flavius Josephus op een en hetzelfde tijdperk doelen. Hoogstwaarschijnlijk heeft Simon, die bij Flavius Josephus (Ant. XII 4, 1), gelijk hier in Vulgaat en Gr., zoon van Onias, niet van Jochanan heet (Jochanan beteekent hetzelfde als Hananja, waarvan Onias een Grieksche vorm schijnt), priesters en volk weten te bewegen, om na de overwinning van Antiochus op Scopas de partij van den Syriër te kiezen. Zoo wist hij metterdaad in zorg voor zijn volk vanwege den roover zijne stad te vrijwaren tegen den vijand en daarenboven dien roover en vijand te maken tot een beschermer en begunstiger van zijn volk en stad. - Naar den oorspronkelijken tekst herdenkt Sirachzoon in de drie eerste verzen drie merkwaardige werken, welke tijdens Simon's hoogepriesterschap werden uitgevoerd: het herstellen van den tempel, het graven van een groot waterbekken (vermoedelijk eene verbetering of uitbreiding van het XLVIII 19 geroemde werk van Ezechias) en het versterken van den stadsmuur. Aangaande het laatste heeft Hebr. woordelijk: ‘in wiens dagen werd gebouwd (herbouwd) de muur, de hoeken (hoektorens, pinoth) der woning (ham-maʽôn, men lette op het lidwoord) bij het paleis des konings’. Ham-maʽôn zou volgens algemeen gevoelen verschreven zijn uit: ‘ham-maʽôs’, d.i. de veste. Maar zoowel het lidwoord als het in Gr. hier gebezigde analêmma (ophooging, onderbouw), dat II Par. XXXII 5 beantwoordt aan Hebr. ham-millô’, d.i. het Mello, wijzen op die uitdrukking als de oorspronkelijke lezing. Het Mello nu (zie II Reg. V 9 en I Par. XI 6; III Reg. IX 5 en II Par. XXXII 5) stiet onmiddellijk aan het koningspaleis, dat ten tijde van Sirachzoon wel is waar reeds eeuwen lang van zijne bestemming vervreemd was, maar toch nog altijd ‘het paleis des konings’ heette. Dat met dien naam hier de tempel zou zijn aangeduid, is eene allen grond missende gissing. De ver afwijkende en onduidelijke tekst der Vulgaat berust op de mislukte en verschreven vertolking van Gr. Men leest daar: ‘En onder hem werd gegrondvest de dubbele hoogte, (eigenl. de hoogte der dubbele, diplês), de verheven ophooging (analêmma) der heilige omheining’. Dit laatste der heilige omheining, dat het oorspronkelijke van het paleis des konings verdrong, schijnt uit v. 12 hierheen te zijn verschoven en te hebben veroorzaakt dat de vertolker het voorafgaande geheel verkeerd verstond. Hij dacht dat hier sprake was van het ten deele uit het dal opgehoogde tempelterrein; daarom gaf hij in wiens dagen de muur werd gebouwd, naar een wellicht reeds verschreven tekst, weer met: ‘en onder hem werd gegrondvest de hoogte’, en hetgeen volgt met: ‘de verheven ophooging der heilige omheining’. Vermoedelijk plaatste een afschrijver bij het eerste verslid tot aanduiding van tekstbederf het teeken Y (een liggende Y), dat diplêi heet, welk teeken later vervangen werd door zijn naam, die tot diplês verschreven werd. Zoo schijnt ons de raadselachtige lezing van Gr. geheel verklaard. Er dient nog bijgevoegd, dat de vertolker zeker opzettelijk het derde vers liet volgen op het eerste, omdat ook dit van het herstel van den tempel gewaagt. De Latijnsche vertaler vertolkte den duisteren tekst in dien zin, dat een dubbel werk werd uitgevoerd; te weten dat zoowel de onderbouw als de muren van den tempel werden versterkt.</note>.</verse>
<verse osisID="Sir.50.2"> Ook de hoogte van den tempel werd door hem gebouwd, een dubbel bouwwerk, en de hooge muren des tempels.</verse>
<verse osisID="Sir.50.3"> In zijne dagen liepen de waterputten over en waren overvol als een zee.</verse>
<verse osisID="Sir.50.4"> Hij had zorg voor zijn volk en bewaarde het voor ondergang.</verse>
<verse osisID="Sir.50.5"> Hij vermocht de stad uit te breiden; hij verwierf roem door zijn omgang met het volk en hij verruimde den ingang van het huis en het voorhof<note n="2863">Vs. 5 a is mislukte vertaling van het slot van den aanhef (zie noot 1); hetgeen volgt vormt het begin der strophe, in Gr. en Vulgaat ten gevolge van misvatting en verschrijving niet als zoodanig te erkennen. Daar ook het verder gedeelte in de Vulgaat veel te wenschen overlaat, volge hier de strophe in haar geheel (v. 5 b-13 a) naar Hebr., met behulp van Syr. en Gr. verbeterd: ‘Hoe luistervol was hij, als hij zich vertoonde buiten de tent (naar buiten kwam uit den tempel; vgl. Is. XXXIII 20) en te voorschijn kwam van achter het voorhangsel, als een stralende ster tusschen de wolken en als de volle maan tijdens de feestdagen (het Paaschfeest in de maand Nisan), als de zon, die zich weerkaatst op het paleis des konings (dat vermoedelijk met blinkend metaal gedekt was) en als de regenboog, die op de wolken schittert, als bloesems aan de twijgen ten tijde der eerstelingen (zie Exod. XXXIV 22-26) en als een lelie aan waterbeken, als het groen van den Libanon in de zomerdagen en als het wierookvuur op het bekken, als een gulden vaas met deksel en als een beker, bezet met edelgesteente, als een groene olijfboom vol olijven en als een oleaster, zwaar van twijgen; wanneer hij de prachtgewaden had aangetrokken en zich gekleed had in volle heerlijkheid; wanneer hij opklom tot het verheven altaar en de heilige omheining opluisterde; wanneer hij de stukken aannam uit de hand zijner broeders en neerlegde naar reien’. Voor het laatste heeft Hebr.: ‘wehoe nitstsab ʽal maʽarkhôth’, dat men weergeeft met: ‘en hij stond (terwijl hij stond) bij den houtstapel’. Dat zegt intusschen weinig of niets. Zeker is nitstsab verschreven uit hitstsib, d.i. hij legde neer), en beteekent maʽarkhôth hier, gelijk meestal, reeksen of reien. De ver afwijkende lezing van v. 5 b en c naar de Vulgaat berust ten deele op verschrijving, ten deele op misvatting van Gr. Daar leest men: ‘Hoe (hôs) werd hij geprezen bij het heengaan naar het volk (en peristrophêi laoy), d.w.z. als hij zich uit het tempelhuis tot het volk begaf, bij het uitgaan uit het voorhangsel van het huis (en exodôi oikoy katapetasmatos). De Latijnsche vertaler las hôs als hos (betrekkelijk voornaamwoord) en verstond peristrophê laoy van Simon's verkeer met het volk; voorts las hij vermoedelijk: ‘en eisodoy katapetasmati’. Niet wetend dat katapetasma ‘voorhangsel’ beteekent, verstond hij het woord naar den aanhef van v. 5 (qui praevaluit ampliticare civitatem) in den zin van verruiming, uitbreiding. - In haar geheel beschrijft de strophe in één kunstig gebouwden zin het begin eener plechtige offerande. Simon treedt in zijn volle hoogepriesterlijke ornaat te voorschijn uit het tempelhuis. In 12 vergelijkingen wordt de pracht zijner verschijning geschilderd. Drie vergelijkingen vermelden verschillende tijden van het jaar, blijkbaar opzettelijk in de natuurlijke volgorde: tijdens de feestdagen (Paschen), ten tijde der eerstelingen (Pinksteren), in de zomerdagen. Plechtig voortschrijdend bereikt de hoogepriester de heilige omheining (het brandofferaltaar; de Vulgaat (v. 12) verstaat Gr. peribolên hagiasmatos verkeerdelijk van Simon's ambtsgewaad: sanctitatis amictum), waar hij van de medepriesters de voor den offermaaltijd bestemde vleeschstukken (van de te verbranden vetstukken is in de tegenstrophe sprake) in ontvangst neemt en in reeksen neerlegt.</note>.</verse> 

<verse osisID="Sir.50.6"> Gelijk de morgenster schijnt te midden der wolken en gelijk de volle maan in hare dagen</verse>
<verse osisID="Sir.50.7"> en gelijk de zon schittert, zoo blonk hij uit in den tempel Gods.</verse>
<verse osisID="Sir.50.8"> Als de pralende regenboog in glansrijken nevel en als bloeiende rozen in de lentedagen en als leliën aan stroomende beken en als de wierookplant, geurend in de zomerdagen,</verse>
<verse osisID="Sir.50.9"> als een vlammend vuur en als wierook, brandend in het vuur,</verse>
<verse osisID="Sir.50.10"> als geraad van gedegen goud, met keur van kostbaar gesteente versierd,</verse>
<verse osisID="Sir.50.11"> als een vruchtdragende olijfboom en als een hoogopschietende cipres, (zoo was hij,) als hij aantrok het prachtgewaad en zich kleedde in de volheid zijner waardigheid.</verse>
<verse osisID="Sir.50.12"> Wanneer hij opging tot het heilige altaar, luisterde hij op de heilige kleedij.</verse>
<verse osisID="Sir.50.13"> En als hij de stukken ontving uit de handen der priesters, stond ook hij rechtop aan het altaar<note n="2864">Einde der strophe (zie noot 2). De aanhef der tegenstrophe luidt naar Hebr. met geringe verbetering: ‘Rondom hem was de krans der priesters, gelijk cederscheuten op den Libanon, en om hem heen stonden als peppels aan de beek alle zonen van Aäron in hun gewaad’. Gelijk cederscheuten. De ceder pleegt uit zijn wortels rondom zich scheuten op te zenden, die hem als zoovele kleinere ceders omringen.</note>. En rondom hem de krans der broeders - als eene planting van cederen op den berg Libanon -</verse>
<verse osisID="Sir.50.14"> zoo stonden rondom hem, aan palmscheuten gelijk, ook al de zonen van Aäron in hun eerekleed.</verse>
<verse osisID="Sir.50.15"> En de offerande voor den Heer was in hunne handen ten aanschouwen van de gansche gemeente van Israël; en terwijl hij den ganschen dienst aan het altaar bezorgde, om de offerande voor den hoogsten Koning te voltooien<note n="2865">Lees naar Hebr.: ‘En de vuuroffers van Jahwe (de vetstukken, die ter eere van Jahwe moesten verbrand worden) waren in hunne handen, ten aanschouwen van de gansche gemeente van Israël, totdat hij voleind had met het bedienen van het altaar en het afdoen der reeksen van den Allerhoogste’. De zin is: De priesters stonden vóór het oog der eerbiedige gemeente om het altaar geschaard, ieder met een vetstuk in de hand. De een na den ander reikten zij de vetstukken over aan den hoogepriester, die ze dan het eene na het andere in het vuur wierp, totdat het geheele brandoffer voltooid was. Daarna had (v. 16 en 17) het plengoffer plaats. De vertaling door anderen gegeven van het laatste verslid van Hebr.: ‘en het rangschikken van den houtstapel van den Allerhoogste’ is bepaald verkeerd. Ook hier (zie noot 2) beteekent maʽarkhoth niet ‘houtstapel’, maar ‘reeksen’. - Nergens in het O.T. ontmoet men eene zoo aanschouwelijke schildering van het verloop eener plechtige offerande als hier.</note>,</verse>
<verse osisID="Sir.50.16"> strekte hij zijne hand uit tot het plengoffer en plengde van het druivenbloed.</verse>
<verse osisID="Sir.50.17"> Hij goot uit aan den voet des altaars een goddelijken geur voor den verheven Koning<note n="2866">Naar Gr. (in Hebr. vielen v. 17 en 18 uit) met noodige verbetering: ‘En hij strekte zijne hand uit naar den beker en droeg als plengoffer op druivenbloed en goot het uit aan den voet des altaars tot geur van zoetheid voor den Allerhoogste’. Waar elders sprake is van plengoffers (Exod. XXIX 40, 41; Lev. XXIII 18; Num. XV 7, 10, XXVIII 7, XXIX 6), wordt de wijn in het vuur gegoten. Wellicht had zich in den loop der tijden de ritus gewijzigd.</note>.</verse>
<verse osisID="Sir.50.18"> Dan verhieven de zonen van Aäron hunne stem, bliezen in de gedreven bazuinen en lieten het geluid machtig weerklinken ter herinnering vóór God<note n="2867">Naar Hebr. beter van vorm: ‘Dan stieten de zonen van Aäron in de gedreven bazuinen en bliezen en trompetteden met machtig geluid ter herinnering vóór den Allerhoogste’. Vgl. Num. X 10; II Par. XXIX 27.</note>.</verse>
<verse osisID="Sir.50.19"> Alsdan spoedde zich het gansche volk tegelijk, en zij vielen op het aangezicht ter aarde, om te aanbidden den Heer, hunnen God, en gebeden te richten tot den Almachtige, tot God, den Allerhoogste<note n="2868">Lees het slot der tegenstrophe naar den grondtekst: ‘Alle vleesch, al te gader, haastte zich, en zij vielen op hun aangezicht ter aarde om te aanbidden vóór den Allerhoogste, vóór den Heilige van Israël’. Vgl. II Par. XXIX 26.</note>.</verse>
<verse osisID="Sir.50.20"> En de zangers zongen lof met hunne stemmen en [vol van zoetheid] zwol het lied in den grootschen tempel<note n="2869">Lees v. 20 a naar Hebr. en v. 20 b naar Gr., met behulp van Hebr. verbeterd: ‘En de zang (het koor van zangers) gaf (verhief) zijne stem, met luiden klank zongen zij een verrukkend lied’. In magno domo berust op de verkeerde lezing van Gr. en pleistôi oikôi voor ‘en pleistôi êchôi’.</note>.</verse>
<verse osisID="Sir.50.21"> En het volk riep den Heer, den Allerhoogste, aan in het gebed, totdat 's Heeren plechtigheid beëindigd en men gereed was met den dienst<note n="2870">Naar den grondtekst: ‘En het gansche volk des lands riep luid in het gebed vóór het aanschijn van den Barmhartige, totdat hij (Simon) den dienst van Jahwe voltooid en Hem het voorgeschrevene opgedragen had’.</note>.</verse>
<verse osisID="Sir.50.22"> Dan daalde hij af en verhief zijne handen over de gansche gemeente der kinderen van Israël, om God te prijzen met zijne lippen en op zijnen naam te roemen;</verse>
<verse osisID="Sir.50.23"> en hij herhaalde zijn gebed, begeerig om Gods kracht te betoonen<note n="2871">In de Vulgaat geven v. 22 b en 23 den zin van den grondtekst niet juist weder. Men zal vermoedelijk moeten lezen: ‘en de zegen van Jahwe was op zijne lippen, en op den naam van Jahwe beroemde hij zich. Dan vielen zij ten tweeden male neder (zie v. 19), om den zegen van hem te ontvangen’.</note>.</verse>
<verse osisID="Sir.50.24"> En nu<note n="2872">Plechtige aanhef van de epiloog op den lof der vaderen. Geheel ten onrechte beschouwen sommigen v. 24-26 als weergevend of den zegen van Simon, of de bede, waarmede het volk op dien zegen antwoordde. De verschillende teksten vertoonen onderling aanzienlijke afwijkingen. Maar het eerste gedeelte kan met vrij groote zekerheid aldus worden hersteld: ‘En nu prijst den God van het al, die wonderbaar doet (ham-maphliʼ laʿasôth, vgl. Judic. XIII noot 16) op aarde, die den mensch doet opgroeien van den moederschoot af en hem schiep naar zijn welbehagen’. Het tweede gedeelte veroorzaakt meer moeilijkheid. Hebr. heeft woordelijk: ‘Hij geve u wijsheid des harten, en in vrede zij Hij onder u. Gestadig zij met Simeon zijne liefde, en Hij bevestige op hem het verbond van Phineës, dat niet verdelgd worde voor hem en zijn zaad gelijk de dagen des hemels’. Gr. daarentegen luidt: ‘Hij geve ons blijheid des harten en dat vrede worde in onze dagen, in Israël alle dagen door; gestadig zij met ons zijne liefde, en in zijne dagen bevrijde Hij ons’. Gr. schijnt minder bedorven dan Hebr. Vooreerst toch lijkt het natuurlijker, dat de dichter in zijne zegenbede zichzelf insluit dan dat hij haar enkel uit voor zijne volksgenooten, die hij opriep om God te prijzen. Het laatste, zonder twijfel echte verslid naar Gr. luidt dan ook: ‘en in zijne dagen bevrijde Hij ons’. Voorts is blijheid des harten, dat onzen dichter kenmerkt, zeker oorspronkelijk. Derdens is in vrede blijkbaar schrijffout. Het eerste vers zal daarom aldus moeten worden gelezen: ‘Hij geve ons blijheid des harten, en de vrede zij met ons alle dagen’ (het laatste naar Gr.). In het tweede vers naar Hebr. is met Simeon zonder twijfel niet oorspronkelijk. Simon was, toen Sirachzoon dichtte, niet meer in leven (zie de Inleiding). Men zal daarvoor moeten lezen met Israël, naar Gr. doet vermoeden, of nog beter: ‘met zijn volk’ (ʿim ʽamhoe, dat in Hebr. schrift meer op ʽim sjimʽeôn lijkt en de anders nauwelijks te begrijpen aansluiting van v. 27 en 28 (zie noot 12) zeer begrijpelijk maakt). In dat geval zal men in Israël als eene verschoven glosse op met zijn volk mogen beschouwen. Wat Hebr. verder nog heeft en Hij bevestige op hem enz. is eene glosse op den reeds bedorven tekst. Het tweede vers zal dus gezuiverd en hersteld in zijn geheel moeten luiden: ‘Gestadig zij met zijn volk zijne liefde, en in zijne dagen (d.i. op den tijd, door Hem bepaald) redde Hij ons’.</note>, bidt tot den God van het al, die groote dingen heeft gedaan op de gansche aarde, die onze dagen vermeerderd heeft van den schoot onzer moeder af en met ons deed naar zijne barmhartigheid.</verse>
<verse osisID="Sir.50.25"> Hij verleene ons vreugde des harten en dat in Israël vrede heersche in onze dagen, dagen op dagen,</verse>
<verse osisID="Sir.50.26"> opdat Israël geloove dat Gods barmhartigheid met ons is, om ons te bevrijden in zijne dagen!</verse>
<verse osisID="Sir.50.27"> Twee volken verafschuwt mijne ziel, en het derde is geen volk [, mijn afschuw waardig]:</verse>
<verse osisID="Sir.50.28"> die, welke wonen in het gebergte Seïr, en de Philistijnen en het dwaze volk, dat te Sichem woont<note n="2873">Vs. 27 en 28 zijn eene uiting van den bekenden afkeer der Joden van de Samaritanen, wier hoofdstad Sichem was. Mogelijk hadden zij in de dagen van Sirachzoon aan dien afkeer nieuw voedsel gegeven door iets dergelijks te doen als I Mach. III 10 verhaald wordt. De zin der plaats is: ‘Van twee (voormalige) volken (aartsvijanden van Israël) heeft mijne ziel grooten afkeer; maar er is (nu) nog een derde volk, dat ik nog meer verafschuw en dat eigenlijk geen volk is (zinspeling op IV Reg. XVII 27). De twee eerstbedoelde volken zijn de Edomieten (in het gebergte Seïr) en de Philistijnen; het derde volk is het dwaze volk van Sichem’. Dat ‘volk van Sichem’ behoort niet tot zijn volk, d.i. tot Gods volk, zie einde van noot 14. Zoo sluit zich de plaats, ten onrechte door sommigen als onecht beschouwd, goed bij de voorafgaande zegenbede aan.</note>.</verse>
<verse osisID="Sir.50.29"> Leering van wijsheid en tucht schreef in dit boek Jesus Sirachzoon van Jerusalem, die wedergaf de wijsheid uit zijn hart.</verse>
<verse osisID="Sir.50.30"> Zalig hij, die zich aan dit [goede] houdt; wie het ter harte neemt, zal wijs zijn altijd.</verse>
<verse osisID="Sir.50.31"> Want zoo hij dienovereenkomstig handelt, zal hij tot alles bekwaam zijn, omdat Gods licht zijn spoor is<note n="2874">In v. 29-31 hebben wij niet, naar sommigen meenen, een slotwoord van Sirachzoon te zien, maar veeleer, naar het schijnt, een ambtelijke getuigenis der Synagoog, welke het werk als geïnspireerd en in den canon opgenomen ijkt. Naar de vergelijking van Hebr., Gr. en Syr. waarschijnlijk maakt, moeten zij luiden: ‘Wijze onderrichting en spreuken voor den rechten tijd grifte (echaraxe, 3de persoon, zoo de betere lezing van Gr., niet “echaraxa”) in dit boek Jesus, de zoon van Simeon, den zoon van Eleazar, Sirachzoon, die wijsheid uitstortte uit zijn hart. Zalig de man, die naar dezelve wandelt, en wie ze ter harte neemt, is wijs. Want zoo hij ze uitvoert, is hij tot alles bekwaam, omdat de vreeze van Jahwe zijn spoor is’. Over den oorsprong der verkeerde lezing van Hebr. Simeon. de zoon van Jesus zie de tweede noot der Inleiding. Zij ontstond eerst nadat ʽim ʽamhoe tot ʽim ʿsjimeôn verschreven was (zie noot 11). - Hetgeen hierachter nog volgt is aanhangsel.</note>.</verse>

</chapter>

<chapter osisID="Sir.51"> 
<title type="chapter">Hoofdstuk LI.</title><p>Sirachzoon dankt God, die hem redde uit velerlei gevaar (v. 1-.17 Hij verhaalt hoe hij van jongs af naar wijsheid streefde en haar vond (v. 18-30), en prijst de wijsheid aan allen aan (v. 31-.38</p>


<verse osisID="Sir.51.1"> Gebed van Jesus, den zoon van Sirach<note n="2875">Het aanhangsel bestaat uit twee deelen, waarvan het eerste naar Hebr. één paar strophen vormt van 10 verzen elk. De strophe (v. 1-10 a) is eene lofprijzing Gods, die den dichter redde uit velerlei gevaar; de tegenstrophe (v. 10 b-17) schildert nader hoe de dichter in den hoogsten nood met verhoogd vertrouwen zijne toevlucht nam tot den Heer en zijn vertrouwen beloond zag. - Gebed van Jesus Sirachzoon is een toevoegsel.</note>. Prijzen wil ik U, Heere Koning, en wil U loven, U, God mijnen redder!</verse>
<verse osisID="Sir.51.2"> Prijzen wil ik uwen naam, want Gij waart mij een helper en beschermer</verse>
<verse osisID="Sir.51.3"> en bewaardet mijn lichaam voor het bederf<note n="2876">Naar Hebr., met behulp van Gr. en Syr. gerangschikt en verbeterd, luiden v. 1 b-2 (twee verzen): ‘Prijzen wil ik U, koning Jahwe (Gr. en Syr.; Hebr. God mijns vaders is vermoedelijk wijziging van het oorspronkelijke naar Exod. XV 2) en wil U prijzen, God mijns heils. Verheerlijken wil ik uwen naam, veste mijns levens; want Gij reddet van den dood mijn leven’. De gedachte van het laatste, met want beginnende halfvers werken de volgende verzen in rijke beeldspraak uit.</note>; (Gij bewaardet mij) voor den valstrik der booze tong en voor de lippen der leugensmeders<note n="2877">Het 3de en 4de vers der strophe, in de Vulgaat (v. 3 a en b) onvolledig, naar den verbeterden grondtekst: ‘Gij bewaardet mijn lichaam voor den kuil (het graf) en ontruktet aan de hand (de macht) van den Sjeol mijnen voet; Gij reddet mij van de lastering des volks en van de lippen der op leugens uitgaanden’. Wat grondtekst en Gr. meer hebben maakt het vers te lang en schijnt glosse.</note> en waart mij tegenover de aanklagers een helper.</verse>
<verse osisID="Sir.51.4"> En Gij bevrijddet mij, naar de grootheid van de erbarming uws naams, van brieschenden, gereed om mij te verslinden;</verse>
<verse osisID="Sir.51.5"> uit de handen van wie mij naar het leven stonden<note n="2878">Lees het 5de en 6de vers (v. 3 c-5 a) naar den verbeterden grondtekst: ‘Tegenover de vijanden waart Gij met mij (stondt Gij mij ter zijde), behoeddet mij naar uwe groote liefde voor den valstrik der vraatgierigen (der op buit en roof belusten; in Gr. en Vulgaat voorgesteld door het beeld van brieschende leeuwen), uit de handen van wie mij naar het leven stonden’.</note> en uit de poorten der onheilen, die mij omringden;</verse>
<verse osisID="Sir.51.6"> uit den nood der vlam, die mij omringde, zoodat ik te midden van het vuur niet werd geschroeid;</verse>
<verse osisID="Sir.51.7"> uit den diepen schoot der onder- wereld<note n="2879">Het 7de en 8de vers (v. 4 d-7 a) zijn in Hebr. onvolledig, maar schijnen met behulp van Syr. en Gr. aldus te mogen worden hersteld: ‘Uit de menigte van vervolgingen bevrijddet Gij mij (uit de poorten der onheilen berust zeker op een verschreven tekst van gr.) en uit de nooden der vlam rondom, uit den gloed van het vuur, dat niet behoeft te worden aangeblazen, en uit den schoot van de diepte, mijne moeder’. Met het vuur, dat niet behoeft te worden aangeblazen is volgens v. 3 en 7 blijkbaar het steeds van zelf brandende vuur der lastering, met den schoot van de diepte, mijne moeder, het graf bedoeld. Het voorlaatste beeld werd door den Latijnschen vertaler niet begrepen.</note> en van de bezoedelde tong en van de leugentaal, van den onrechtvaardigen koning en van de ongerechte tong.</verse>
<verse osisID="Sir.51.8"> Prijzen zal tot aan den dood mijne ziel den Heer;</verse>
<verse osisID="Sir.51.9"> want mijn leven naderde de onderwereld in de diepte<note n="2880">Naar Hebr. luiden het 9de en 10de vers (v. 7 b-9): ‘(Gij bewaardet mij) voor valsche lippen en leugensmeders en voor de pijlen der valsche tong. Want nabij den dood was mijne ziel, en mijn leven (nabij) den Sjeol beneden’. In de Vulgaat schijnt van den onrechtvaardigen koning door verkeerde lezing van een afkorting in Gr. in den tekst gekomen en is v. 8 tweede, zeer verkeerde vertaling van v. 9 a. De dichter gewaagt opnieuw van den laster, als zijnde de oorzaak van al zijne beproeving.</note>.</verse>
<verse osisID="Sir.51.10"> Men omringde mij van alle zijden<note n="2881">Lees naar Hebr. (aanhef der tegenstrophe): ‘Toen keerde ik mij naar alle zijden’ enz.</note>, en er was niemand, die mij te hulp kwam; ik zag uit naar hulp van menschen, en zij daagde niet op.</verse>
<verse osisID="Sir.51.11"> Toen dacht ik aan uwe barmhartigheid, o Heer, en aan uw doen, welke van den beginne af zijn.</verse>
<verse osisID="Sir.51.12"> hoe gij redt wie op U, o Heer, vertrouwen en hen verlost uit de handen der heidenen<note n="2882">Naar den grondtekst, met behulp van Gr. verbeterd: ‘Maar ik dacht aan de liefde van Jahwe en aan zijne genaden van oudsher, die redt wie op Hem vertrouwen en hen bevrijdt uit de hand des vijands’.</note>.</verse>
<verse osisID="Sir.51.13"> Verhoogd hebt Gij op aarde mijne woning<note n="2883">Daar de Vulgaat het verder gedeelte der strophe zeer onvolmaakt weergeeft, volge het hier naar Hebr. met geringe verbetering: ‘En ik verhief van de aarde mijne stem en riep van de poorten van den Sjeol (d.i. den dood nabij) en prees Jahwe: Mijn Vader, mijn Heer! ja, Gij zijt een held tot mijn heil; verlaat mij niet ten tijde van den nood, ten tijde van den storm en de verwoesting! Loven wil ik uwen naam altijd, en Uwer indachtig zijn in het gebed! Toen hoorde Jahwe mijne stem en redde mij op den dag van den nood. Daarom wil ik bezingen en loven en prijzen den naam van Jahwe’ (v. 17). Zie over de gevaren, waarin Sirachzoon verkeerd heeft, de Inleiding. De zinstorende tekst van v. 13 der Vulgaat ontstond ten deele door verschrijving van Hebr., ten deele door misvattingen van den Griekschen en van den Latijnschen vertaler. Het eerste lid luidt in Gr. geheel juist: ‘kai anypsôsa apo gês hiketeian moy’. Daarvan maakte vermoedelijk gr.: ‘anyposâs epi gês oiketeian moy’ (Vulgaat juist: ‘exaltasti super terram habitationem meam’, wat in den zin der vertalers zeker zeggen wil dat de Heer 's dichters woonstede (hem zelf) beroemd maakte of tegen aanslagen beveiligde). Het tweede lid, Hebr.: ‘en van de poorten van den Sjeol riep ik’, luidt naar Gr.: ‘en vanwege de verlossing van den dood (hyper thanatoy rhyseôs) smeekte ik’. De vertaler las hier voor sjaʽarê (poorten) zeker ‘jesjoeah’ (verlossing), wat hem er toe bracht om Hebr. min (d.i. van) te vertalen met hyper (vanwege) en Sjeol vrij weer te geven met ‘dood’. Doordat eindelijk de Latijnsche vertaler rhysis verkeerdelijk afleidde van den ongebruikelijken stam rhyenai(vloeien), niet van rhyesthai (verlossen), kwam hij tot zijne lezing et pro morte defluente deprecatus sum. - In Hebr. volgt op v. 17 het volgende, naar de wijze van Ps. CXXXV gedichte, litanie-vormige lied:‘Looft Jahwe, want Hij is goed,Want eeuwig duurt zijne goedheid!Looft den God der lofzangen,Want eeuwig duurt zijne goedheid!Looft den Beschermer van Israël,Want eeuwig duurt zijne goedheid!Looft den Schepper van het al,Want eeuwig duurt zijne goedheid!Looft den Verlosser van Israël,Want eeuwig duurt zijne goedheid!Looft den Verzamelaar van het verstrooide Israël,Want eeuwig duurt zijne goedheid!Looft den Bouwheer van zijne stad en van zijn heiligdom,Want eeuwig duurt zijne goedheid!Looft Hem, die verhoogde den hoorn van het huis van David,Want eeuwig duurt zijne goedheid!Looft Hem, die de zonen van Sadoc uitkoos tot priesters,Want eeuwig duurt zijne goedheid!Looft het Schild van Abraham,Want eeuwig duurt zijne goedheid!Looft de Rots van Isaäc,Want eeuwig duurt zijne goedheid!Looft den Sterke van Jacob,Want eeuwig duurt zijne goedheid!Looft Hem, die uitkoos Sion,Want eeuwig duurt zijne goedheid!Looft den Koning der groote koningen,Want eeuwig duurt zijne goedheid!En Hij verhoogde den hoorn van zijn volk,Tot roem van al zijne vromen,De kinderen van Israël, het volk Hem nabij.Alleluja!’Het laatste gedeelte is het slot van Ps. CXLVIII. Het lied, dat in geene der oude vertalingen gelezen wordt, strookt weinig of niet met het stuk, waarin het voorkomt, en even weinig met de geestvolle wijze, waarop Sirachzoon van de geschriften van het O.V. pleegt gebruik te maken. Mogelijk bestond het reeds vóór zijn tijd en werd het opgenomen door iemand, die meende dat op Daarom wil ik bezingen en loven en prijzen den naam van Jahwe nog een loflied volgen moest, daar hij niet begreep dat dit vers het besluit is van hetgeen van v. 1 af voorafgaat.</note>, en ik heb vanwege den neerzijpelenden dood gesmeekt.</verse>
<verse osisID="Sir.51.14"> Ik riep tot den Heer, den Vader mijns Heeren, dat Hij mij niet alleen zou laten op den dag mijner verdrukking, noch zonder hulpe in den tijd der overmoedigen.</verse>
<verse osisID="Sir.51.15"> Prijzen wil ik uwen naam zonder ophouden, en hem loven in jubel; want mijn gebed werd verhoord,</verse>
<verse osisID="Sir.51.16"> en Gij reddet mij van den ondergang en ontruktet mij aan den boozen tijd.</verse>
<verse osisID="Sir.51.17"> Daarom wil ik U loven en prijzen en wil ik zegenen den naam des Heeren.</verse>
<verse osisID="Sir.51.18"> Toen ik nog jong was, alvorens ik rondzwierf, vroeg ik openlijk om wijsheid in mijn gebed<note n="2884">Het tweede aanhangsel (v. 18-38) is eene laatste aanprijzing der wijsheid, zich grondend op de zegenrijke ervaring, welke de dichter van haar bezit heeft opgedaan. Het bestaat uit 2 strophenparen, welke door een beurtzang van elkander gescheiden worden. Reeds vóór het terugvinden van den grondtekst vermoedde men dat het dichtstuk in de oorspronkelijke taal alphabetisch was. Die gissing is juist gebleken. Door verschuiving echter van sommige verzen of versleden alsmede door ander tekstbederf werd het alphabetische karakter ten deele uitgewischt, maar het kan met vrij groote zekerheid geheel hersteld worden. Strophe (v. 18-20 a) en tegenstrophe (v. 20 b-23) I, beide van 3 verzen, schilderen hoe de dichter van jongs af wijsheid zocht en van God vroeg, haar verwierf en haren zegen ondervond. Naar Hebr. met geringe aanvulling luidt het aleph-vers: ‘Ik was nog een jongeling en vroeg de wijsheid in mijn gebed’. Alvorens ik rondzwierf (reizen ondernam om ondervinding op te doen; zie de Inleiding) schijnt niet oorspronkelijk; het maakt het vers te lang.</note>.</verse>
<verse osisID="Sir.51.19"> Vóór den tempel smeekte ik om haar, en tot aan het einde zal ik haar zoeken<note n="2885">In Hebr. viel dit vers uit.</note>. En zij ontlook als eene vroegrijpe druif;</verse>  
<verse osisID="Sir.51.20"> mijn hart verblijdde zich in haar. Mijn voet bewandelde den rechten weg, van mijne jeugd af volgde ik haar spoor.<note n="2886">Vs. 20 b-23 wijken in de Vulgaat en ten deele ook in Gr. tamelijk ver af van Hebr., dat verbeterd en aangevuld luidt: ‘Mijn voet wandelde veilig in haar, van mijne jeugd af leerde ik de wijsheid. Biddend bad ik om haar van mijne jeugd en in menigte vond ik         kennis. En haar juk werd mij tot eere: mijnen leermeester wil ik dank brengen’. Slot der tegenstrophe.</note></verse>
<verse osisID="Sir.51.21"> Ik neigde een weinig mijn oor en ik vernam haar.</verse>
<verse osisID="Sir.51.22"> Veel wijsheid vond ik in mij zelf, en ik maakte groote vorderingen in haar.</verse>
<verse osisID="Sir.51.23"> Aan wie mij wijsheid gaf wil ik eere geven.</verse>
<verse osisID="Sir.51.24"> Want ik vatte het besluit haar te beoefenen; ik ijverde voor het goede en werd niet beschaamd<note n="2887">De beurtzang (v. 24-30) werkt het in strophe en tegenstrophe I gezegde nader uit. Men zal v. 24 naar Hebr. moeten lezen: ‘Deze hier (zoth), d.i. ik, ik zon er op het goede te doen, en zal mij niet afkeeren, wanneer ik het vind’, d.i. wanneer mijn verstand mij gezegd heeft wat ik te doen heb, dan zal ik het doen. In Hebr. viel zoth (begin van het zaïnvers en aanhef van den beurtzang), dat in Gr. met gar werd wedergegeven, uit.</note>,</verse>
<verse osisID="Sir.51.25"> Mijne ziel worstelde om haar<note n="2888">Vs. 25-28 zijn in de Vulgaat onvolledig en ten deele verschoven. Men zal naar Hebr. mogen lezen: ‘Aanhankelijk hing mijne ziel haar aan, en mijn aangezicht, niet zal ik het afkeeren van haar. Mijne ziel achtervolgde haar, en dag in dag uit zal ik verlangen naar haar. Mijne hand opende hare poorten (v. 26 a; de tekst van Gr. en Vulgaat berust waarschijnlijk op verschrijving van sjeʽarejah, hare poorten) en naar haar zal ik grijpen en ik zal vatten de wegschuilende (sethoe mejah: alleen de eerste letter van dit deelwoord, door den Griekschen vertaler niet begrepen, bleef in Hebr. behouden). Zoo (kên, uitgevallen begin van het kaphvers) vond ik haar in reinheid (door de reinheid van mijne bedoeling), zoodat ik haar bezit als een goed bezit (in de Vulgaat verschoven; v. 28 b). Een hart (verstand) verwierf ik door haar van den beginne; daarom zal ik haar nimmer verlaten’. Treffend wordt naar den grondtekst van v. 21 de moeilijk te achterhalen en te verwerven wijsheid vergeleken met eene geliefde, die zich voor haar minnaar terugtrekt in een met poort en grendel gesloten huis. De lezing der Vulgaat kan men naar de door ons gegeven vertaling in dien zin verstaan, dat de dichter de algemeene minachting der wijsheid betreurt.</note>, en terwijl ik haar beoefende, nam ik toe in kracht.</verse>
<verse osisID="Sir.51.26"> Ik hief mijne handen omhoog en betreurde hare onbekendheid.</verse>
<verse osisID="Sir.51.27"> Mijne ziel richtte ik op haar en door te vorschen vond ik haar.</verse>
<verse osisID="Sir.51.28"> Ik verwierf door haar inzicht van den beginne af; daarom zal ik nooit verlaten zijn.</verse>
<verse osisID="Sir.51.29"> Mijn binnenste werd ontroerd, toen ik haar zocht; daarom verwierf ik een voortreffelijk bezit.</verse>
<verse osisID="Sir.51.30"> De Heer verleende mij eene tong tot mijne belooning; en daarmede zal ik Hem prijzen<note n="2889">Naar den verbeterden grondtekst luidt het slot van den beurtzang: ‘Mijn binnenste brandde (van verlangen) als een oven om ziende haar te zien. Jahwe gaf mij het loon mijner lippen (de lezing der Vulgaat verklaart dit), en met mijne tong zal ik Hem prijzen’.</note>.</verse>
<verse osisID="Sir.51.31"> Nadert tot mij<note n="2890">Strophe II (v. 31-34 b; 6 zesvoeters), eene opwekking om naar 's dichters leering te luisteren, luidt naar Hebr. met geringe verbetering: ‘Keert u tot mij, gij dwazen, en vertoeft in het huis mijner leering (bezoekt mijne school der wijsheid). Hoe lang zult gij haar (mijne leering) nog ontberen? En uwe ziel is toch zoo dorstig! Ik opende mijnen mond en sprak over haar (in mijn boek); verwerft wijsheid zonder geld! Buigt uw nek onder haar juk, en haren last neme op zich uwe ziel!’</note>, gij onkundigen, en verzamelt u in het huis der leering.</verse>
<verse osisID="Sir.51.32"> Waarom draalt gij nog [en wat zegt gij daarop]? Uwe zielen lijden hevigen dorst.</verse>
<verse osisID="Sir.51.33"> Ik opende mijnen mond en sprak: Schaft haar u aan, zonder geld;</verse>
<verse osisID="Sir.51.34"> en buigt uwen nek onder het juk, en laat uwe ziel leering aannemen; want zij is dicht bij te vinden<note n="2891">Tegenstrophe II (v. 34 c-37) naar den verbeterden grondtekst: ‘Nabij is zij (de wijsheid) hun, die haar zoeken, en wie zijne ziel inspant, vindt haar (dit verslid viel in Gr. en Vulgaat uit). Ziet, hoe ik jong was en op naar toeging en haar vond. Hoort wat ik leerde in mijne jeugd (in Vulgaat en Gr. ontbrekend), en verwerft zilver en goud (kostbare geestelijke goederen) door haar. Uwe ziel verheuge zich bij haren lof, en schaamt u niet over haar lied’, d.i. schaamt u niet mede haar lof te bezingen. Vs. 36 naar de Vulgaat kan men aldus verklaren: Verwerft u leering, al moet gij u daarvoor groote offers (zilver) getroosten; want zoo zult gij u veel kostbaarder goederen (goud) verwerven.</note>.</verse>
<verse osisID="Sir.51.35"> Ziet het met uwe oogen; ik heb mij slechts matig ingespannen, en toch veel rust voor mij gevonden.</verse>
<verse osisID="Sir.51.36"> Verschaft u leering voor een groot gewicht aan zilver, en veel goud zult gij door haar verwerven.</verse>
<verse osisID="Sir.51.37"> Uwe ziel verblijde zich over hare ontfermingen, en schaamt u niet bij hare lofprijzing.</verse>
<verse osisID="Sir.51.38"> Verricht uw werk vóór den tijd, en het zal u uwe belooning geven op zijn tijd<note n="2892">Dit vers, waarvan naar Gr. de zin schijnt: ‘Verricht uw werk, voordat u de tijd gaat ontbreken, en gij zult op den rechten tijd uw loon ontvangen’ is zeker niet echt, alhoewel het ook in Hebr., echter verschreven, voorkomt. Dat het buiten de alphabetische volgorde valt (het begint met de reeds gebezigde 17de letter pe), is alleen geen reden om zijpe echtheid te betwijfelen. Hetzelfde toch is ook het geval bij de laatste verzen van Ps. XXIV en XXXIII. Naar het schijnt was in de levende taal het verschil in uitspraak tusschen de pe met en zonder dagesj zoo groot (gelijk bij ons tusschen p en f), dat die pe voor twee verschillende letters kon gelden. Van meer, en wel van beslissende beteekenis is, dat v. 38 tegenstrophe II te lang maakt en daarbij slecht in den samenhang past. Na de laatste algemeene opwekking van den dichter om naar zijne leer te luisteren en in te stemmen in de verheerlijking der wijsheid, past zulk eene bijzondere vermaning niet.</note>.</verse>
</chapter>
</div>
</div>
