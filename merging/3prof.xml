<div type="bookGroup"><title>Deel 3. De boeken Paralipomenon. De boeken Esdras, Het boek Tobias. Het boek Judith. Het boek Esther. Het boek Job</title>
	<div canonical="true" osisID="1Chr" type="book">
		<title short="1Paralipomenon" type="main">De twee Boeken Paralipomenon</title>
		<title>Inleiding</title>
<p><hi type="bold">Het geschiedwerk</hi>, dat, oorspronkelijk ongesplitst, in het Hebreeuwsch <hi type="italic">Dibre hajamim</hi>, d.i. <hi type="italic">Woorden der dagen</hi>, of volgens de vertaling van den H. Hiëronymus <hi type="italic">Chronica, Kronieken,</hi> ten titel heeft, komt in de Septuagint onder den naam voor, dien het in de Vulgaat heeft behouden. <hi type="italic">Paralipomena</hi> beteekent: <hi type="italic">wat overgeslagen werd.</hi> De Zeventigen kozen deze benaming omdat zij het werk als een nalezing op andere heilige Boeken, inzonderheid op de Boeken der Koningen beschouwden. Intusschen is het geschiedwerk meer dan een nalezing en ook meer dan eene kroniek of een jaarboek. Het is een geschiedboek in den hoogeren zin des woords, geschreven met een eigen zelfstandig en hooger doel.</p>
<p>De twee Boeken bestaan uit het eigenlijke geschiedverhaal met eene uitvoerige geslachtkundige inleiding. Deze biedt na de stamlijsten der aartsvaders en voorzaten der Israëlieten (I Par. I) de geslachtkundige verdeeling van het geheele volk der twaalf stammen, met vermelding van de woonsteden, welke sommigen hunner hadden ingenomen, en van enkele andere geschied- en aardrijkskundige bijzonderheden (1 Par. I-IX). Van de mededeelingen omtrent de stammen, welke na de scheuring tot het noordelijk rijk behoorden, reikt echter geene verder dan tot de  instelling van het koningschap in Israël; van de stammen daarentegen, die tot het rijk Juda behoorden, worden de geslachtslijsten verder voortgezet, in sommige takken zelfs tot na de Babylonische gevangenschap.</p>
<p>Het geschiedverhaal splitst zich in drie deelen, waarvan het eerste de geschiedenis van David (I Par. X-XXIX), het tweede die van Salomon (II Par. I-IX), het derde die van het rijk Juda tot zijn ondergang bevat (II Par. X-XXXVI 20). Een kort woord over de Babylonische gevangenschap, gevolgd door den aanhef van het bekende bevelschrift van Cyrus, besluit het geheel.</p>
<p>Van de Boeken der Koningen, welke voor een goed deel hetzelfde onderwerp behandelen, onderscheiden zich de Boeken Paralipomenon, ondanks de letterlijke of bijna letterlijke overeenstemming van talrijke plaatsen, - men telt er veertig -, in menig opzicht. Zij laten, gelijk uit het gezegde reeds bleek, de geschiedenis van het noordelijk rijk buiten behandeling, zij zijn ook in het historisch gedeelte bijzonder rijk aan geslachtslijsten, zij verzwijgen veel van hetgeen de Boeken der Koningen verhalen, verhalen daarentegen niet weinig wat deze verzwijgen en vestigen nog beslister dan deze de aandacht op de godsdienstige geschiedenis. In de geschiedenis van David en Salomon gewaagt de schrijver niet of bijna niet van de zonden door hen gepleegd en van den tegenspoed door hen ondervonden, terwijl hij in het verhalen van de lotgevallen van het rijk Juda meestal vlug heenglijdt over de tijdperken, welke zich door afgoderij en de daardoor veroorzaakte wraakgerichten Gods kenmerkten. Daarentegen is hij uitvoeriger en mededeelzamer dan zijne voorgangers waar het er op aankomt, de beteekenis van David en van diens huis voor Juda aan te toonen, waar hij verhaalt, wat David en Salomon deden tot regeling en opluistering, de vrome koningen van Juda tot hervorming of herstel van den openbaren eeredienst volgens de voorschriften der Wet. Eveneens als hij gewaagt van de diensten en verdiensten van de Levieten, van hun rangorde, hun ambtsverrichtingen, hun krachtdadig en verdienstelijk optreden bij beslissende gebeurtenissen, en eindelijk, als hij den voorspoed van het rijk schildert in de dagen van bloei van den godsdienst. In het laatste gedeelte van zijn werk doet hij buitendien door de groepeering der feiten en de hier en daar ingevlochten opmerkingen nog duidelijker dan de schrijver der twee laatste Boeken der Koningen Gods loonende en straffende rechtvaardigheid uitkomen.</p>
<p>Uit dit alles blijkt ontegenzeggelijk, dat de schrijver der Boeken Paralipomenon een bepaald zedelijk doel voor oogen had. Hij schreef blijkbaar, om zijne tijdgenooten tot het onderhouden van 's Heeren wet aan te sporen. En het is deze niet te miskennen strekking van het werk, welke den tijd van zijn ontstaan met zekerheid aanwijst, vooral als zij beschouwd wordt in verband met het eigenaardig slot. De weinige woorden toch over de zedelijk-godsdienstige beteekenis der ballingschap en de aanhef van het bevelschrift van Cyrus, waarmede deze boeken eindigen, openen het vooruitzicht op eene herstelling van Juda krachtens den geest van boetvaardigheid door de ballingschap gekweekt. Een zoodanig slot is alleen begrijpelijk, als van de vervulling van dit vooruitzicht vooreerst nog geen sprake was, en de schrijver door zijn geschiedwerk de goede en geregelde ontwikkeling van de nieuwe orde van zaken wenschte te bevorderen. Zeer verklaarbaar is het dan ook, dat hij de geschiedenis van het rijk der tien stammen niet behandelde. Dit rijk toch was te niet gegaan, om nooit te herrijzen: zijne geschiedenis was voor het herstelde Juda van geen belang meer. Evenzeer zijn dan ook verklaarbaar de verwaarloozing der staatkundige en de uitvoerige behandeling der godsdienstige geschiedenis, de nauwkeurige beschrijving van den levietischen dienst, de beteekenis aan David's huis toegekend, alsmede het opnemen van de talrijke geslachtslijsten, inzonderheid dier stammen, welke de bevolking van het nieuwe rijk uitmaakten. Want het herstelde rijk had door Cyrus alleen zijne godsdienstige, niet zijn staatkundige zelfstandigheid herkregen; de hoop van dit rijk op een nog groote toekomst was verbonden aan de stipte naleving van de levietische wet en aan de belofte, aan David voor zijn nakroost gegeven (I Par. XVII), en bij de godsdienstige vernieuwing van het volk kwam ook de oude verdeeling in stammen en familiën in aanmerking, over welke de geslachtsregisters geroepen waren te waken.</p>
<p>Dit alles noopt ons aan te nemen, dat de Boeken Paralipomenon geschreven werden niet lang na den terugkeer der Joden uit de Babylonische gevangenschap, alvorens, nog ten tijde van de Perzische heerschappij, de nieuwe orde van zaken haar beslag had gekregen. Verschillende uitwendige kenteekenen bevestigen met meer of minder beslistheid deze gevolgtrekking. (Zie o.a. de aanteekeningen op I Par. XXVII 2 en XXIX 7). Daartegen kan een enkele, door de verdedigers van een veel lateren oorsprong van het werk dikwerf aangehaalde plaats, welker overlevering aan ernstige bedenkingen onderworpen is, niet opwegen. (Zie de aanteekening op I Par. III 19 en volg.)</p>
<p>De Joodsche en de Christelijke overlevering schrijven het werk toe aan <hi type="italic">Esdras.</hi> Zulks strookt ten volle met inhoud en strekking der Boeken Paralipomenon, met den tijd van hun oorsprong en met hetgeen wij van Esdras weten. Deze kwam na den terugkeer der Joden te Jerusalem, in welk jaar, is onzeker, maar bepaald nog gedurende den tijd, toen vele Joden de pas hernieuwde instellingen verwaarloosden. Met groote beslistheid trad hij op voor het herstel der aloude godsdienstige orde van zaken. Het lag derhalve op zijn weg, een geschiedboek als dit te schrijven. Ook was hij daartoe zeker in staat. In het door hem geschreven en naar hem genoemde boek noemt hij zich <hi type="italic">Sopher, schrijver, schriftgeleerde,</hi> en legt hij eene soortgelijke voorliefde voor nauwkeurige statistieken aan den dag, als in de Boeken Paralipomenon valt op te merken. Eindelijk pleit voor hem het begin van het Boek Esdras, dat het geheele bevelschrift van Cyrus mededeelt, met welks aanhef genoemde boeken eindigen.</p>
<p>Zorgvuldiger en nauwkeuriger dan eenig ander der gewijde schrijvers geeft de schrijver dezer Boeken de bronnen aan, waaruit hij putte. Zij waren van historischen en van profetischen aard. Van de eerstgenoemde vormde blijkbaar zijne hoofdbron ‘het Boek der Koningen van Israël en Juda’, somwijlen ook onder eenigszins gewijzigde benamingen aangehaald. Daaronder hebben wij te verstaan de Jaarboeken of Annalen, welke, naar uit I Par. IX 1; II Par. XX 34 valt af te leiden, van staatswege  gehouden werden. Het zijn dezelfde werken, welke ook door de schrijvers van de Boeken der Koningen veelvuldig werden geraadpleegd. Vandaar, dat dezen met de Boeken Paralipomenon in talrijke plaatsen eene woordelijke overeenstemming vertoonen, eene overeenstemming, welke getuigt van de eerlijkheid, waarmede de schrijvers van beide geschiedwerken hunne bronnen gebruikten. Van historischen aard waren zeker ook de II Par. XIII 22; XXVI 22, genoemde geschriften van Addo en Isaias. Als profetische geschriften haalt de schrijver elders de werken aan van Samuël, Nathan, Gad, Ahias, Addo, Semeias, Jehu Hanani's zoon, Isaias en Hozaï.</p>
<p>Wat de geslachtslijsten betreft, de oudere, reikende van Adam tot de zonen van Jacob, nam Esdras uit het Boek Genesis over; de overige zal hij hebben ontleend, gedeeltelijk aan de ambtelijke openbare registers of hunne afschriften, welke, naar hij zelf I Par. V 17; VII 2; IX 1 bericht, gehouden werden, gedeeltelijk aan de familie-archieven, die door de Joden althans ten deele uit de ballingschap werden teruggebracht.</p>
<p>Aangezien de Boeken Paralipomenon een groot struikelblok zijn voor de verdedigers der nieuwe theorieën over den oorsprong van den Pentateuch, heeft de ongeloovige critiek al haar krachten ingespannen, om hun echtheid en geloofwaardigheid af te breken. Zij maakte daarbij een handig gebruik van de vele schrijffouten, welke bij het afschrijven van een werk als dit onvermijdelijk waren, alsmede van de verkeerde verklaringen, welke men gewoon was aan sommige plaatsen te geven. In de aanteekeningen zal, waar het pas geeft, met deze fouten en misvattingen en de daaruit verkeerdelijk gemaakte gevolgtrekkingen rekening worden gehouden. Hier mogen nog slechts enkele opmerkingen van algemeenen aard eene plaats vinden</p>
<p>De beschuldiging van opzettelijke vervalsching of verdichting van feiten door den schrijver berust grootendeels op de geheel onbewezen stelling, dat niet de rijksannalen, maar de Boeken der Koningen zijne hoofdbron vormden. Neemt men aan, gelijk men moet aannemen, dat de schrijvers van genoemde Boeken zoowel als de samensteller der Boeken Paralipomenon de rijksjaarboeken raadpleegden, ieder op zijne, door zijn doel bepaalde wijze, dan zijn evenzeer de punten van overeenkomst als die van verschil voldoende verklaard en gerechtvaardigd tevens.</p>
<p>Voorts kan hier worden opgemerkt, dat sommige als ongeloofelijk verworpen feiten, welke de schrijver der Boeken Paralipomenon verhaalt, maar zijne voorgangers niet vermelden, door de jongste oudheidkundige ontdekkingen schitterend werden bevestigd. (Zie o.a. de aanteekening op II Par. XXXIII 11 en volg.)</p>
<p>Eindelijk moet het tegen den schrijver gerichte verwijt van partijdigheid en van werktuiglijke opvatting van Gods loonende en straffende rechtvaardigheid zoo beslist mogelijk worden afgewezen. Hij handelt geheel gelijk hij als door God verlicht schrijver van de godsdienstige geschiedenis van het volk Gods mag en moet handelen. Als hij van David's en Salomon's zonden en hare treurige gevolgen weinig of niet gewaagt, maar bijna alleen hun verdiensten en hun voorspoed in het licht stelt, dan doet hij zulks niet uit partijdigheid, maar om te betoogen, hoe deze twee koningen ondanks hunne zonden, welke aan geen Israëliet  onbekend waren, om hun ijver voor den dienst Gods door God werden gezegend. En wanneer in zijn geschiedenis van Juda een gestadig samengaan valt op te merken van gehoorzaamheid aan God en voorspoed, van afval van God en tegenspoed, dan beantwoordt zulks geheel aan den feitelijken loop van zaken. Men weet toch, dat de God des Verbonds zich noemt een ijverzuchtig God en dat tot behoud van het geloof in Hem zijne loonende en straffende rechtvaardigheid reden had, om zich vooral in bedoeld tijdperk steeds zoo duidelijk en zoo spoedig mogelijk te openbaren.</p>
<p>Welk gewichtige plaats het geschiedwerk onder de Heilige Boeken inneemt, leeren de woorden van den H. Hiëronymus (ep. ad Paulin. 53, 7): ‘Het boek Paralipomenon, d.i. het kort begrip van het Oude Verbond, is zoo belangrijk, dat wie zonder de kennis van dit zich de kennis der Schriften zoude willen toeschrijven, zich zelf belachelijk zoude maken’.</p>
<chapter osisID="1Chr.1"> 
<title>Hoofdstuk I.</title><p>Geslachtsboek van Adam tot Jacob (v. 1-54).</p>
<verse osisID="1Chr.1.1"><hi type="small-caps">ADAM</hi>, Seth, Enos,</verse>
<verse osisID="1Chr.1.2"> Caïnan, Malaleël, Jared,</verse>
<verse osisID="1Chr.1.3"> Henoch, Mathusale, Lamech,</verse>
<verse osisID="1Chr.1.4"> Noë, Sem, Cham en Japheth<note n="1">Over de geslachtentafel, hier in eenigszins verkorten vorm overgenomen uit Gen. X, zie de aanteekeningen aldaar.</note>.</verse>
<verse osisID="1Chr.1.5"> De zonen van Japheth zijn: Gomer en Magog en Madaï en Javan, Thubal, Mosoch, Thiras.</verse>
<verse osisID="1Chr.1.6"> Voorts de zonen van Gomer: Ascenez en Riphath<note n="2">In het Hebr. Diphath, waarschijnlijk een schrijffout. Zie Gen. X 3.</note> en Thogorma.</verse>
<verse osisID="1Chr.1.7"> De zonen van Javan nu: Elisa en Tharsis, Cethim en Dodanim<note n="3">In het Hebr. Rhodanim; welke lezing de voorkeur verdient, is onzeker.</note>.</verse>
<verse osisID="1Chr.1.8"> De zonen van Cham: Chus, Mesraïm en Phut en Chanaän.</verse>
<verse osisID="1Chr.1.9"> De zonen nu van Chus: Saba en Hevila, Sabatha en Regma en Sabathacha. De zonen voorts van Regma: Saba en Dadan.</verse>
<verse osisID="1Chr.1.10"> En Chus gewon Nemrod; deze begon machtig te zijn op de aarde.</verse>
<verse osisID="1Chr.1.11"> En Mesraïm gewon Ludim en Anamim en Laäbim en Nephthuïm,</verse>
<verse osisID="1Chr.1.12"> ook Phetrusim en Chasluïm, van wie zijn uitgegaan Philistiïm, en Caphtorim.</verse>
<verse osisID="1Chr.1.13"> En Chanaän gewon Sidon, zijnen eerstgeborene, alsook den Hetheër</verse> 
<verse osisID="1Chr.1.14"> en den Jebuseër en den Amorrheër en den Gergeseër</verse>
<verse osisID="1Chr.1.15"> en den Heveër en den Araceër en den Sineër,</verse>
<verse osisID="1Chr.1.16"> voorts den Aradiër en den Samareër en den Hamatheër.</verse>
<verse osisID="1Chr.1.17"> De zonen van Sem: AElam en Assur en Arphaxad en Lud en Aram en Hus en Hul en Gether en Mosoch<note n="4">Volgens Gen. X 23 zijn de vier laatstgenoemden zonen van Aram, dus kleinzonen van Sem. Wellicht zijn uit onzen tekst de woorden zonen van Aram uitgevallen. Mosoch heet in Gen. Mes. Zie overigens Gen. X noot 1.</note>.</verse>
<verse osisID="1Chr.1.18"> Arphaxad nu gewon Sale, en deze gewon Heber.</verse>
<verse osisID="1Chr.1.19"> Voorts werden Heber twee zonen geboren, de een genaamd Phaleg, omdat in zijne dagen de aarde verdeeld werd; en zijns broeders naam was Jectan.</verse>
<verse osisID="1Chr.1.20"> Jectan nu gewon Elmodad en Saleph en Asarmoth en Jare,</verse>
<verse osisID="1Chr.1.21"> ook Adoram en Huzal en Decla,</verse>
<verse osisID="1Chr.1.22"> ook Hebal en Abimaël en Saba,</verse>
<verse osisID="1Chr.1.23"> alsook Ophir en Hevila en Jobab. Die allen zijn de zonen van Jectan.</verse>
<verse osisID="1Chr.1.24"> Sem, Arphaxad, Sale,</verse>
<verse osisID="1Chr.1.25"> Heber, Phaleg, Ragau,</verse>
<verse osisID="1Chr.1.26"> Serug, Nachor, Thare,</verse>
<verse osisID="1Chr.1.27"> Abram, die Abraham is.</verse>
<verse osisID="1Chr.1.28"> De zonen van Abraham nu: Isaäc en Ismahel.</verse>
<verse osisID="1Chr.1.29"> En dit zijn hunne geslachten. Nabaioth, de eerstgeborene van Ismahel, en Cedar en Adbeël en Mabsam</verse>
<verse osisID="1Chr.1.30"> en Masma en Duma, Massa, Hadad<note n="5">Gen. XXV 15 heet hij Hadar. Maar Hadad, een naam, welke ook III Reg. XI 14 voorkomt, schijnt de juiste lezing.</note> en Thema,</verse>
<verse osisID="1Chr.1.31"> Jetur, Naphis, Cedma; dit zijn de zonen van Ismahel.</verse>
<verse osisID="1Chr.1.32"> De zonen nu van Cetura, Abraham's bijvrouw<note n="6">Cetura wordt Gen. XXV 1 niet bijvrouw, maar vrouw van Abraham geheeten. Toch was zij, gelijk ook uit Gen. XXV 6 blijkt, zijne bijvrouw, d.i. vrouw van den tweeden rang.</note>, welke zij baarde: Zamran, Jecsan, Madan, Madian, Jesboc en Sue. Voorts de zonen van Jecsan: Saba en Dadan. En de zonen van Dadan: Assurim en Latussim en Laomim.</verse>
<verse osisID="1Chr.1.33"> De zonen nu van Madian: Epha en Epher en Henoch en Abida en Eldaä; die allen zijn zonen van Cetura.</verse>
<verse osisID="1Chr.1.34"> Abraham nu gewon Isaäc, wiens zonen waren Esau en Israël.</verse>
<verse osisID="1Chr.1.35"> De zonen van Esau: Eliphaz, Rahuël, Jehus, Ihelom en Core.</verse>
<verse osisID="1Chr.1.36"> De zonen van Eliphaz: Theman, Omar, Sephi, Gathan, Cenez, Thamna<note n="7">Volgens Gen. XXXVI 12 was Thamna de bijvrouw van Eliphaz en de moeder van Amalec. Vermoedelijk viel na Thamna iets uit, b.v.: baarde hem Amalec.</note>, Amalec.</verse>
<verse osisID="1Chr.1.37"> De zonen van Rahuel: Nahath, Zara, Samma, Meza.</verse>
<verse osisID="1Chr.1.38"> De zonen van Seïr<note n="8">Zie Gen. XXXVI noot 7.</note>: Lotan, Sobal, Sebeon, Ana, Dison, Eser, Disan.</verse>
<verse osisID="1Chr.1.39"> De zonen van Lotan: Hori, Homam. De zuster van Lotan echter was Thamna.</verse>
<verse osisID="1Chr.1.40"> De zonen van Sobal: Alian en Manahath en Ebal, Sephi en Onam. De zonen van Sebeon: Aia en Ana. De zonen van Ana: Dison.</verse>
<verse osisID="1Chr.1.41"> De zonen van Dison: Hamram en Eseban en Jethran en Charan.</verse>
<verse osisID="1Chr.1.42"> De zonen van Eser: Balaän en Zavan en Jacan. De zonen van Disan: Hus en Aran.</verse>
<verse osisID="1Chr.1.43"> Dit zijn de koningen, die geheerscht hebben in het land Edom, alvorens er een koning was over de kinderen van Israël: Bale, de zoon van Beor; en de naam zijner stad was Denaba.</verse>
<verse osisID="1Chr.1.44"> Bale nu stierf; en in zijne plaats regeerde Jobab, de zoon van Zare, uit Bosra.</verse>
<verse osisID="1Chr.1.45"> En toen ook Jobab gestorven was, regeerde in zijne plaats Husam uit het land der Themanieten.</verse>
<verse osisID="1Chr.1.46"> En ook Husam stierf, en in zijne plaats regeerde Adad, de zoon van Badad, die Madian versloeg in het land van Moab; en de naam zijner stad was Avith.</verse>
<verse osisID="1Chr.1.47"> En toen ook Adad gestorven was, regeerde in zijne plaats Semla van Masreca.</verse>
<verse osisID="1Chr.1.48"> Maar ook Semla stierf, en in zijne plaats regeerde Saül van Rohoboth, hetwelk aan de rivier gelegen is.</verse>
<verse osisID="1Chr.1.49"> En toen ook Saül gestorven was, regeerde in zijne plaats Balanan, de zoon van Achobor.</verse>
<verse osisID="1Chr.1.50"> Maar ook deze stierf, en in zijne plaats regeerde Adad, wiens stad Phau genaamd was, en zijne huisvrouw heette Meëtabel, de dochter van Matred, de dochter van Mezaäb.</verse>
<verse osisID="1Chr.1.51"> Na den dood nu van Adad begonnen in plaats van koningen vorsten in Edom te regeeren<note n="9">Hebr.: ‘En de vorsten van Idumea waren’. De minder juiste vertaling der Vulgaat duces pro regibus... esse coeperunt doet denken, dat de elf namen, welke volgen, namen zijn van personen, wat echter niet het geval is. Zie Gen. XXXVI noot 15.</note>: de vorst Thamna, de vorst Alva, de vorst Jetheth,</verse>
<verse osisID="1Chr.1.52"> de vorst Oölibama, de vorst Ela, de vorst Phinon,</verse>
<verse osisID="1Chr.1.53"> de vorst Cenez, de vorst Theman, de vorst Mabsar,</verse>
<verse osisID="1Chr.1.54"> de vorst Magdiël, de vorst Hiram. Dit zijn de vorsten van Edom.</verse>
</chapter>
<chapter osisID="1Chr.2">
<title>Hoofdstuk II.</title><p>Zonen van Jacob (v. 1-2) en nakomelingen van Juda (v. 3-55).</p>
<verse osisID="1Chr.2.1"> De zonen nu van Israël zijn: Ruben, Simeon, Levi, Juda, Issachar en Zabulon,</verse>
<verse osisID="1Chr.2.2"> Dan, Joseph, Benjamin, Nephthali, Gad en Aser.</verse>
<verse osisID="1Chr.2.3"> De zonen van Juda<note n="10">Ter verduidelijking van de geslachtslijsten der twaalf stammen (I-VIII) wijzen wij telkens de hoofd- en onderdeelen kort aan. Eerste hoofddeel (II-IV 23): De familiën van den stam Juda. De nakomelingen van Juda (II 3-41). Aanhangsel op de geslachtslijsten van het huis Juda (II 42-55). De zonen en afstammelingen van David (III). Verschillende geslachtsregisters, betrekking hebbende op het huis Juda (IV 1-23).</note>: Her, Onan en Sela; deze drie werden hem geboren van de dochter van Sue, de Chanaänietische. Maar Her, de eerstgeborene van Juda, was boos in de oogen des Heeren, en Hij doodde hem.</verse>
<verse osisID="1Chr.2.4"> Thamar nu, zijne schoondochter, baarde hem Phares en Zara; zoo waren al de zonen van Juda vijf.</verse>
<verse osisID="1Chr.2.5"> De zonen nu van Phares: Hesron en Hamul.</verse>
<verse osisID="1Chr.2.6"> En de zonen van Zara waren: Zamri en Ethan en Eman, voorts Chalchal en Dara, te zamen vijf.</verse>
<verse osisID="1Chr.2.7"> De zonen van Charmi<note n="11">Charmi was waarschijnlijk een kleinzoon van Zara en een achterkleinzoon van Juda. Verg. IV 1. Het meervoud zonen, terwijl slechts één zoon volgt, kan aanduiden dat de geslachtslijst van Charmi onvolledig is. Evengoed echter kan dat meervoud, ook waar het slechts éénen zoon gold, eenvoudig eene zegswijze zijn, welke tot den stijl der geslachtslijsten behoort. Vgl. Gen. XLVI 23.</note>: Achar, die Israël verontrustte en zondigde door diefstal van het gedoemde<note n="12">Zie Jos. VII. Achar heet daar Achan. Achar, dat de beteekenis heeft van ‘verwarren’, is eene woordspeling. Met dien naam bleef Achan bij de latere geslachten gebrandmerkt.</note>.</verse>
<verse osisID="1Chr.2.8"> De zonen van Ethan: Azarias.</verse>
<verse osisID="1Chr.2.9"> De zonen nu van Hesron, die hem geboren werden: Jerameël en Ram en Calubi.</verse>
<verse osisID="1Chr.2.10"> Ram nu gewon Aminadab. Aminadab gewon Nahasson, vorst van de kinderen van Juda.</verse>
<verse osisID="1Chr.2.11"> En Nahasson gewon Salma, van wien Boöz voortkwam.</verse>
<verse osisID="1Chr.2.12"> Boöz nu gewon Obed, die zelf Isaï gewon.</verse>
<verse osisID="1Chr.2.13"> En Isaï gewon als eerstgeborene Eliab, Abinadab den tweeden, Simmaä den derden,</verse>
<verse osisID="1Chr.2.14"> Nathanaël den vierden, Raddaï den vijfden,</verse>
<verse osisID="1Chr.2.15"> Asom den zesden, David den zevenden<note n="13">Volgens I Reg. XVII 12 had Isaï acht zonen. Wellicht stierf een hunner zonder nakomelingen en werd daarom hier niet genoemd.</note>.</verse> 
<verse osisID="1Chr.2.16"> En hunne zusters waren Sarvia en Abigaïl. De zonen van Sarvia: Abisaï, Joab en Asaël, drie.</verse>
<verse osisID="1Chr.2.17"> Abigaïl nu baarde Amasa, wiens vader Jether de Ismaëliet was.</verse>
<verse osisID="1Chr.2.18"> Et Caleb, de zoon van Hesron, nam eene vrouw met name Azuba, bij welke hij Jerioth gewon, en zijne zonen waren Jaser en Sobab en Ardon.</verse>
<verse osisID="1Chr.2.19"> En toen Azuba gestorven was, nam Caleb Ephratha tot vrouw, welke hem Hur baarde.</verse>
<verse osisID="1Chr.2.20"> Hur voorts gewon Uri, en Uri gewon Bezeleël.</verse>
<verse osisID="1Chr.2.21"> Daarna ging Hesron<note n="14">v. 21 sluit zich aan bij v. 9. Machir, met wiens dochter Hesron huwde, was de eerstgeborene van Manasses, zie Gen. L 22, en vader van Galaäd, zie Num. XXVI 29.</note> tot de dochter van Machir, den vader van Galaäd, en hij huwde haar toen hij zestig jaren oud was, en zij baarde hem Segub.</verse>
<verse osisID="1Chr.2.22"> Ook Segub gewon Jaïr, en hij bezat drie en twintig steden in het land Galaäd.</verse>
<verse osisID="1Chr.2.23"> En Gessur en Aram nam de steden van Jaïr en Canath met de bijbehoorende vlekken: zestig steden<note n="15">Et vóór Canath is een toevoegsel der Vulgaat. Jaïr of een zijner voorouders kan behoord hebben tot de Israëlieten, van welke sommigen aannemen, dat zij reeds kort na den dood van Joseph Egypte verlieten en zich in Chanaän vestigden. Zie daarover de aanteekeningen op VII 21-24.</note>. Die allen zijn zonen van Machir, den vader van Galaäd<note n="16">De schrijver noemt uitdrukkelijk slechts twee zonen van Machir, maar schijnt aan te duiden, dat de bewoners van Jaïr tot Machir's stam behoorden.</note>.</verse>
<verse osisID="1Chr.2.24"> Toen echter Hesron gestorven was, ging Caleb tot Ephratha. Hesron had ook tot vrouw Abia, welke hem Ashur baarde, den vader van Thecua<note n="17">Hebr.: ‘En na den dood van Hesron te Caleb-Ephratha baarde Abia, de vrouw van Hesron, hem ook Ashur’.</note>.</verse>
<verse osisID="1Chr.2.25"> En van Jerameël, den eerstgeborene van Hesron, werden de zonen geboren: Ram, zijn eerstgeborene, en Buna en Aram en Asom en Achia.</verse>
<verse osisID="1Chr.2.26"> Nog een tweede vrouw nam Jerameël, Atara genaamd, welke de moeder was van Onam.</verse>
<verse osisID="1Chr.2.27"> En ook de zonen van Ram, den eerstgeborene van Jerameël, waren Moös, Jamin en Acar.</verse>
<verse osisID="1Chr.2.28"> En Onam had tot zonen Semeï en Jada. De zonen nu van Semeï waren Nadab en Abisur.</verse>
<verse osisID="1Chr.2.29"> En de naam van de vrouw van Abisur was Abihaïl, welke hem Ahobban en Molid baarde.</verse>
<verse osisID="1Chr.2.30"> De zonen nu van Nadab waren Saled en Apphaïm. Saled echter stierf zonder kinderen.</verse>
<verse osisID="1Chr.2.31"> Maar de zoon van Apphaïm was Jesi. Deze Jesi gewon Sesan. Sesan voorts gewon Oholaï.</verse>
<verse osisID="1Chr.2.32"> En de zonen van Jada, den broeder van Semeï, waren: Jether en Jonathan. Maar ook Jether stierf zonder kinderen.</verse>
<verse osisID="1Chr.2.33"> Voorts gewon Jonathan Phaleth en Ziza. Dit waren de zonen van Jerameël<note n="18">Al de hier genoemde nakomelingen van Juda zijn 70 in getal, indien men er bijtelt de twee dochters van Isaï en den vader van Amasa.</note>.</verse>
<verse osisID="1Chr.2.34"> Sesan nu had geene zonen, maar dochters en een Egyptischen slaaf, Jeraä met name.</verse>
<verse osisID="1Chr.2.35"> En hij gaf hem zijne dochter<note n="19">Waarschijnlijk Oholaï van v. 31.</note> tot vrouw, welke hem Etheï baarde.</verse>
<verse osisID="1Chr.2.36"> Etheï nu gewon Nathan, en Nathan gewon Zabad.</verse>
<verse osisID="1Chr.2.37"> En Zabad gewon Ophlal, Ophlal gewon Obed,</verse>
<verse osisID="1Chr.2.38"> Obed gewon Jehu, Jehu gewon Azarias,</verse>
<verse osisID="1Chr.2.39"> Azarias gewon Helles en Helles gewon Elasa,</verse>
<verse osisID="1Chr.2.40"> Elasa gewon Sisamoi, Sisamoi gewon Sellum,</verse>
<verse osisID="1Chr.2.41"> Sellum gewon Icamia, en Icamia gewon Elisama.</verse>
<verse osisID="1Chr.2.42"> De zonen nu van Caleb<note n="20">Dat deze Caleb dezelfde is, van wien v. 18 en volg. reeds nakomelingen werden genoemd, blijkt uit de bepaling Jerameël's broeder. Met dit vers begint het aanhangsel op de geslachtslijst van het huis Juda.</note>, den broeder van Jerameël waren, Mesa, zijn eerstgeborene, die de vader is van Ziph<note n="21">Vader van Ziph kan beteekenen stichter van Ziph (een stadje in Juda) of stamvader van de bewoners van Z. Het slot van v. 42 is onduidelijk, ook in het Hebr. Volgens sommigen staat Maresa verkeerdelijk voor Mesa; zoodat het slot zoude luiden: en de kinderen van Mesa: Abi-Hebron (vader van Hebron).</note>, en de kinderen van Maresa, den vader van Hebron.</verse>
<verse osisID="1Chr.2.43"> En de zonen van Hebron waren Core en Taphua en Recem en Samma.</verse>
<verse osisID="1Chr.2.44"> Samma nu gewon Raham, den vader van Jercaäm, en Recem gewon Sammaï.</verse>
<verse osisID="1Chr.2.45"> De zoon van Sammaï was Maon, en Maon was de vader van Bethsur<note n="22">Maon en Bethsur zijn wel is waar namen van steden in Juda, maar Maon is hier, gelijk het zinverband leert, zeker naam van een persoon.</note>.</verse>
<verse osisID="1Chr.2.46"> Epha nu, de bijvrouw van Caleb, baarde Haran en Mosa en Gezez. Haran voorts gewon Gezez.</verse>
<verse osisID="1Chr.2.47"> En de zonen van Jahaddaï<note n="23">Wij weten niet, hoe Johaddaï van Juda afstamde. Ook zijn zonen zijn ons van elders niet bekend.</note> waren Regom en Joathan en Gesan en Phalet en Epha en Saäph.</verse>
<verse osisID="1Chr.2.48"> De bijvrouw van Caleb, Maächa, baarde Saber en Tharana.</verse>
<verse osisID="1Chr.2.49"> Saäph nu, de vader van Madmena, gewon Sue<note n="24">Volgens den Hebr. tekst waren Saäph en Sue broeders, zonen van Maächa.</note>, den vader van Machbena en den vader van Gabaä. En de dochter van Caleb was Achsa<note n="25">Verg. over haar Jos. XV 16; Jud. I 12.</note>.</verse>
<verse osisID="1Chr.2.50"> Dit waren de kinderen van Caleb, die zonen waren van Hur<note n="26">Zonen van Caleb van de lijn Hur. Zie v. 19.</note>, den eerstgeborene van Ephratha, Sobal, de vader van Cariathiarim,</verse>
<verse osisID="1Chr.2.51"> Salma, de vader van Bethlehem, Hariph, de vader van Bethgader.</verse>
<verse osisID="1Chr.2.52"> En zonen werden geboren aan Sobal, den vader van Cariathiarim, die de helft zag der Rustoorden<note n="27">De tweede helft van het vers, welke in de Vulgaat onverstaanbaar is, luidt in het Hebr.: haroeh chatsi hammenukoth. Haroeh, dat beteekenen kan de ziende of die zag, is vermoedelijk de foutief geschreven naam van Raia, die IV 2 als zoon van Sobal genoemd wordt. Chatsi beteekent helft. Men gist dat Chatsi hammenukoth de helft aanduidt van de bevolking van Manahath (stadje aan de grenzen van Juda en Dan. (Vgl. VIII 6), wier andere helft v. 54 als van Salma afkomstig vermeld wordt.</note>.</verse>
<verse osisID="1Chr.2.53"> En van het geslacht van Cariathiarim waren de Jethreërs en de Aphuteërs en de Sematheërs en de Masereërs. Van dezen zijn uitgegaan de Saraieten en de Esthaolieten<note n="28">Van de vier geslachten van Cariathiarim komen alleen nog de Jethreërs XI 40 voor. De Saraieten (zie ook het slot van v. 54) hebben hun naam van Sarea (Jos. XVI 33), stad op de grens van Dan, in de geschiedenis van Samson herhaaldelijk genoemd, de Esthaolieten van de ter zelfder plaats genoemde stad Esthaol.</note>.</verse>
<verse osisID="1Chr.2.54"> De zonen van Salma waren Bethlehem en Netophathi, de Kronen van het huis Joab en de Helft der rust van Saraï<note n="29">V. 54, in de Vulgaat ten deele onverklaarbaar, luidt naar het Hebr.: ‘Zonen van Salma: Bethlehem en Netophati, Athroth-Beth-Joab en de helft der Manahthieten, de Sareërs’. Netophati komt nog IX 16 en Esdr. II 22 voor; de ligging van de volgende stad is onbekend; over de twee laatste zie noot 17 en noot 18.</note>.</verse>
<verse osisID="1Chr.2.55"> Evenzoo de familiën der schrijvers, welke te Jabes wonen, de Zangers en de Spelers en de Tentbewoners. Dit zijn de Cinieten, die gekomen zijn uit de Hitte van den vader van het huis Rechab<note n="30">Hebr.: ‘En de geslachten der schrijvers, welke Jabes bewonen, Tirathieten, Sjimathieten en Soukathieten. Dit zijn de Cinieten, welke afstammen van Hammath, den vader van het huis van Rechab’. Er is hier sprake van een stam of een genootschap van geleerden, welke te Jabes in Juda woonden; volgens de Vulgaat waren zij verdeeld in drie klassen, volgens het Hebr. vermoedelijk in drie stammen. Zij worden afgeleid van Ceni, zwager van Moses, of nader van Hammath, den vader der Rechabieten; zij zijn derhalve geen Israëlieten. Wellicht stonden zij gelijk de Gabaonieten in eenige betrekking tot den tempeldienst; wij weten echter niet, wanneer en naar aanleiding waarvan zij in den stam Juda werden ingelijfd. Zie over de Cinieten Jud. I 16; IV 11, 17; I Reg. XV 6; XXVII 10; XXX 29.</note>.</verse>
</chapter>
<chapter osisID="1Chr.3">
<title>Hoofdstuk III.</title><p>Geslachtsboek van David (v. 1-24).</p>
<verse osisID="1Chr.3.1"> David nu had deze zonen, die hem geboren werden te Hebron: den eerstgeborene Amnon uit Achinoam de Jezrahelietische, den tweeden Daniël van Abigaïl de Carmelietische<note n="31">Verg. I Reg. XXV 43; XXVII 3. De tweede zoon wordt II Reg. III 3 Cheleab genoemd. Wellicht had hij twee namen, gelijk meermalen voorkomt.</note>,</verse>
<verse osisID="1Chr.3.2"> den derden Absalom, den zoon van Maächa, eene dochter van Tholmaï, koning van Gessur, den vierden Adonias, den zoon van Aggith,</verse>
<verse osisID="1Chr.3.3"> den vijfden Saphatias uit Abital, den zesden Jethraham van Egla, zijne vrouw.</verse>
<verse osisID="1Chr.3.4"> Zes zonen dus werden hem geboren te Hebron, waar hij zeven jaren en zes maanden regeerde. Drie en dertig jaren echter regeerde hij te Jerusalem.</verse>
<verse osisID="1Chr.3.5"> Te Jerusalem nu werden hem de zonen geboren<note n="32">Verg. XIV 4-7.</note>: Simmaä en Sobab en Nathan en Salomon, vier van Bethsabeë, de dochter van Ammiël<note n="33">Dat hier vier zonen aan Bethsabeë worden toegeschreven, is slechts schijnbaar in strijd met Prov. IV 3, waar Salomon zich noemt jachid, naar de Vulgaat: eenigen zoon zijner moeder. Jachid toch kan ook lieveling beteekenen.</note>,</verse>
<verse osisID="1Chr.3.6"> voorts Jebaär en Elisama</verse>
<verse osisID="1Chr.3.7"> alsook Eliphaleth en Noge<note n="34">Deze wordt II Reg. V 14-16 niet genoemd; waarschijnlijk stierf hij vroegtijdig. Te zelfder plaats komt de naam Eliphaleth slechts eens voor; in onze lijst schijnt hij derhalve eenmaal (zie v. 8) overtollig. Mogelijk ook is hij jong gestorven. Immers ook XIV 5 en 7 komt de naam tweemaal voor.</note> en Nepheg, Japhia</verse>
<verse osisID="1Chr.3.8"> en Elisama en Eliada en Elipheleth, negen.</verse>
<verse osisID="1Chr.3.9"> Dezen allen zijn zonen van David, behalve de zonen zijner bijvrouwen<note n="35">Deze bijvrouwen worden in de H. Schrift niet met name genoemd.</note>, en zij hadden tot zuster Thamar<note n="36">Verg. over Thamar II Reg. XIII.</note>.</verse>
<verse osisID="1Chr.3.10"> De zoon nu van Salomon<note n="37">Hier begint de lijst van David's nakomelingen, die hem als koningen opvolgden tot aan de Babylonische gevangenschap.</note> was Roboam, wiens zoon Abia Asa gewon. En van dezen werd Josaphat geboren,</verse>
<verse osisID="1Chr.3.11"> de vader van Joram; en deze Joram gewon Ochozias, van wien Joas geboren werd;</verse>
<verse osisID="1Chr.3.12"> en diens zoon Amasias gewon Azarias. De zoon nu van Azarias, Joathan,</verse>
<verse osisID="1Chr.3.13"> gewon Achaz, den vader van Ezechias, van wien Manasses geboren werd.</verse>
<verse osisID="1Chr.3.14"> En Manasses nu gewon Amon, den vader van Josias.</verse> 
<verse osisID="1Chr.3.15"> En de zonen van Josias waren Johanan, de eerstgeborene, Joakim de tweede, Sedecias de derde, Sellum de vierde<note n="38">Sellum, die zijn vader opvolgde, heette als koning Joachaz, Jer. XXII 11. Johanan schijnt jong te zijn gestorven. Joakim heette, alvorens hij den troon beklom, Eliacim, IV Reg. XXIII 34, Sedecias Mathanias, IV Reg. XXIV 17.</note>.</verse>
<verse osisID="1Chr.3.16"> Van Joakim werden geboren Jechonias en Sedecias<note n="39">Volgens den grondtekst is deze Sedecias, die een andere is dan de in v. 15 genoemde, niet de broeder, maar de zoon van Joehonias. Voor de oplossing van de moeilijkheid, welke v. 17 oplevert, is deze afwijking niet van belang ontbloot. Zie noot 10.</note></verse>
<verse osisID="1Chr.3.17"> De zonen van Jechonias waren Asir, Salathiël<note n="40">David's nakomelingen in de koningslijn na de ballingschap. De Hebreeuwsche tekst van dit vers laat een dubbele vertaling toe. De eerste luidt: ‘En de zonen van Jechonias: Assir, Salathiël, zijn zoon’, de tweede: ‘En de zonen van Jechonias, den gevangene, (waren) Salathiël, zijn zoon’. Het Hebreeuwsche woord Assir kan een eigennaam zijn, maar ook gevangene beteekenen. Beide vertalingen schijnen in strijd met Luc. III 27, waar Salathiël, die volgens Agg. I 1, 12; I Esdr. III 2; Matth. I 12 de vader is van Zorobabel, een zoon heet van Neri, die door Nathan van David afstamde. Vertaalt men Assir door den gevangene, dan laat zich deze tegenspraak op vrij eenvoudige wijze verklaren. Volgens v. 16 van den Hebr. tekst (zie vorige noot) had Jechonias een zoon met name Sedecias. Neemt men aan, dat hij dezen gewon en verloor vóór zijne gevangenschap en dat hij als gevangene slechts dochters gewon - wat ook de meest voor de hand liggende verklaring is van Jer. XXII 30 - dan kan eene zijner dochters volgens de leviraatswet gehuwd zijn met den door Lucas genoemden Neri uit het geslacht van David. Haar zoon Salathiël, kleinzoon van Jechonias, wordt dan hier als zoodanig zijn in de gevangenschap gewonnen zoon genoemd, evenals dat het geval is met de in v. 18 genoemden, die geen zonen van Jechonias, maar broeders van Salathiël zijn. Beschouwt men Assir echter als eigennaam, dan wordt het wel niet onmogelijk, maar toch zeer moeilijk, het bericht van Lucas met onze plaats te rijmen.</note>,</verse>
<verse osisID="1Chr.3.18"> Melchiram, Phadaia, Senneser en Jecemia, Sama en Nabadia.</verse>
<verse osisID="1Chr.3.19"> Van Phadaia werden geboren Zorobabel<note n="41">Zorobabel heet elders - zie noot 10 - zoon van Salathiël. Phadaia zal diens nog kinderlooze weduwe gehuwd en bij haar Zorobabel gewonnen hebben, die dan zoowel zoon van Salathiël als van Phadaia kon heeten. Verg. Deut. XXV 5-10.</note> en Semeï. Zorobabel gewon Mosollam, Hananias en Salomith, hunne zuster;</verse>
<verse osisID="1Chr.3.20"> alsook Hasaban en Ohol en Barachias en Hasadias, Josabhesed, vijf.</verse>
<verse osisID="1Chr.3.21"> De zoon van Hananias nu was Phaltias<note n="42">Hier ter plaatse vertoont zich een veel besproken verschil tusschen de Vulgaat, met welke de Septuagint en de Syrische vertaling overeenstemmen, en den Hebreeuwschen tekst. In de Vulgaat vormt v. 21 eene regelmatige verbinding door zes geslachten tusschen Hananias van v. 19 en Sechenias van v. 22; volgens deze lezing worden tot en met v. 24 in het geheel elf geslachten genoemd als in geregelde opvolging uit Zorobabel voortgekomen. De Hebr. tekst echter luidt: ‘21. En de zoon van Hananias: Phaltias en Jeseia; de zonen van Raphaia, de zonen van Arnan, de zonen van Obdia, de zonen van Sechenias; 22. En de zonen van Sechenias: Semeia’. Deze lezing zegt niet, of en hoe Raphaia, Arnan enz. zich aan de lijn Zorobabel aansluiten, noch ook wie hunne zonen waren. Voorts zijn het enkelvoud zoon van Hananias, terwijl twee zonen genoemd worden, alsmede de herhaling van de zonen van Sechenias verdacht. Wil men zich, althans in hoofdzaak, aan den Hebr. tekst houden, dan kan men aannemen, dat Sechenias een zoon is van Hananias, wiens nakomelingen in v. 22-24 tot in het zesde geslacht worden genoemd, of wel, dat de schrijver in v. 21 familiën noemt uit een zijlinie van Zorobabel's huis en in v. 22-24 de verdere geslachten biedt van eene dier familiën, welke te zijnen tijde door de zonen van Elioënaï in aanzien stond. Vertegenwoordigt de lezing der Vulgaat den ouderen tekst - en daarvoor pleiten zoowel haar goede en geregelde staat als haar overeenstemming met Septuagint en Syrische vertaling, welke op verschillende tijden en onafhankelijk van elkander uit het Hebr. vertaald werden - dan komen wij met deze reeks van elf geslachten na Zorobabel zeker tot in de vierde eeuw v.Chr. Heeft Esdras, de schrijver dezer Boeken, vroeger geleefd, dan kan men aannemen, dat de Joodsche priesters na hem, maar vóór het ontstaan der Septuagint, een aantal geslachten aan de door Esdras vermelde hebben toegevoegd.</note>, de vader van Jeseias, wiens zoon Raphaia was; diens zoon wederom was Arnan, van wien geboren werd Obdia, wiens zoon Sechenias was.</verse>
<verse osisID="1Chr.3.22"> De zoon van Sechenias was Semeia, wiens zonen waren Hattus en Jegaäl en Baria en Naäria en Saphat, zes in getal.</verse>
<verse osisID="1Chr.3.23"> De zonen van Naäria: Elioënaï en Ezechias en Ezricam, drie.</verse>
<verse osisID="1Chr.3.24"> De zonen van Elioënaï: Oduia en Eliasub en Pheleia en Accub en Johanan en Dalaia en Anani, zeven<note n="43">De geringe overeenkomst dezer geslachtslijst met de stamboomen van Christus bij den eersten en derden Evangelist behoeft ons niet te bevreemden. Onze schrijver vermeldt slechts de familiën, die in Israël tot uiterlijk aanzien zijn gekomen, en slaat waarschijnlijk talrijke namen over, welke in de ambtelijke tempelregisters voorkwamen, waaruit men ten tijde van Christus nog kon putten. Diens voorouders leefden na de Babylonische gevangenschap in stille deugd, om de geboorte van hun grooten, maar nederigen Nazaat voor te bereiden. Alleen in de familieregisters en het tempelarchief werden hunne namen opgeteekend; alleen door het Evangelie van hun grooten Nazaat werden zij vereeuwigd.</note>.</verse>
</chapter>
<chapter osisID="1Chr.4"> 
<title>Hoofdstuk IV.</title><p>Andere afstammelingen van Juda (v. 1-23). - De Simeonieten (v. 24-43).</p>
<verse osisID="1Chr.4.1"> De zonen van Juda: Phares, Hesron en Charmi en Hur en Sobal<note n="44">Alleen Phares was zoon van Juda in den eigenlijken zin. Zie II 4. Hesron was zoon van Phares, II 8, Charmi afstammeling van Zara, II 6, 7, Hur zoon van Caleb, Hesron's zoon II 9, 50, en Sobal zoon van Hur, II 50. Vermoedelijk zijn de vijf genoemde nakomelingen van Juda de stamvaders van de volgende familiën, wier onderlinge samenhang intusschen niet valt aan te geven.</note>.</verse>
<verse osisID="1Chr.4.2"> Raia nu, de zoon van Sobal, gewon Jahath, van wien geboren werden Ahumaï en Laäd. Dit zijn de geslachten der Sarathieten<note n="45">Verg. II 53.</note>.</verse>
<verse osisID="1Chr.4.3"> En dit is de nakomelingschap van Etam<note n="46">Waarschijnlijk is hier sprake van de bewoners van een in het gebergte van Juda gelegen stadje, Etam genaamd, hetwelk II Par. XI 6 vermeld wordt. Van wien die bewoners afstamden is onbekend.</note>: Jezrahel en Jesema en Jedebos. En de naam hunner zuster was Asalelphuni.</verse>
<verse osisID="1Chr.4.4"> Phanuel echter was de vader van Gedor, en Ezer de vader van Hosa<note n="47">Gedor en Hosa zijn steden in Juda.</note>; dit zijn de zonen van Hur, den eerstgeborene van Ephratha, den vader van Bethlehem.</verse>
<verse osisID="1Chr.4.5"> Maar Assur<note n="48">Over Assur zie II 24.</note>, de vader van Thecua, had twee vrouwen: Halaä en Naära.</verse>
<verse osisID="1Chr.4.6"> Naära nu baarde hem Oözam en Hepher en Themani en Ahasthari; dezen zijn de zonen van Naära.</verse>
<verse osisID="1Chr.4.7"> De zonen voorts van Halaä: Sereth, Isaär en Ethnan.</verse>
<verse osisID="1Chr.4.8"> Cos<note n="49">Hoe Cos van Juda afstamde, wordt hier noch elders gezegd.</note> nu gewon Anob en Soboba en het geslacht van Aharehel, den zoon van Arum.</verse>
<verse osisID="1Chr.4.9"> Maar Jabes was beroemder dan zijne broeders, en zijne moeder had hem den naam van Jabes gegeven, zeggende: ik heb hem in smarte gebaard.</verse>
<verse osisID="1Chr.4.10"> Doch Jabes riep den God van Israël aan, zeggende: Zoo Gij mij met zegen wildet zegenen en mijne landpalen uitbreiden, en zoo uwe hand met mij mocht zijn en Gij teweegbracht, dat ik door de boosheid niet verdrukt worde<note n="50">Jabes legde blijkbaar eene gelofte af, welke hier niet wordt uitgedrukt. Zijn gebed vond verhooring, zoodat hij in tegenstelling met zijn naam, Jabes, eigenlijk Jaëseb, d.i. smart veroorzakend, meer voorspoed genoot dan zijn broeders.</note>. En God deed hetgeen hij vroeg.</verse>
<verse osisID="1Chr.4.11"> Caleb nu, de broeder van Sua<note n="51">Van dezen Caleb weet men niet, hoe hij van Juda afstamde. Het bijvoegsel broeder van Sua belet ons, hem te vereenzelvigen met Caleb, Hesron's zoon, II 18, 42, of met Caleb, zoon van Jephone v. 15.</note>, gewon Mahir, die de vader van Esthon was.</verse>
<verse osisID="1Chr.4.12"> Esthon voorts gewon Bethrapha en Phesse en Tehinna, den vader der stad Naäs. Dit zijn de mannen van Recha<note n="52">Recha, Septuagint Rechab, is van elders niet bekend.</note>.</verse>
<verse osisID="1Chr.4.13"> De zonen nu van Cenez<note n="53">Cenez stamt af van Hesron, zoon van Phares, want zijn hier genoemde nakomeling Othoniël, die geen andere is dan de rechter van dien naam, zie Jud. III 9 volg., wordt Jos. XV 17 en Jud. I 13 broeder van Caleb, Jephone's zoon, genoemd. Deze Caleb was uit het geslacht van Hesron. Was Othoniël dus een broeder van Caleb, zoon van Jephone, dan was Cenez niet zijn vader; het woord zonen moet daarom in v. 13 in ruimeren zin worden genomen.</note> waren: Othoniël en Saraia. De zonen voorts van Othoniël: Hathath, en Maonathi.</verse>
<verse osisID="1Chr.4.14"> Maonathi gewon Ophra, en Saraia nu gewon Joab, den vader van het Handwerkersdal; want daar woonden de handwerkers<note n="54">Het Handwerkersdal wordt ook II Esdr. XI 35 genoemd. Vermoedelijk bevond zich deze kolonie van handwerkers niet ver van Jerusalem.</note>.</verse>
<verse osisID="1Chr.4.15"> En de zonen van Caleb, den zoon van Jephone<note n="55">Zie noot 8, alsmede II 46-49, waar zeker van denzelfden Caleb sprake is.</note>: Hir en Ela en Naham. En de zonen van Ela: Cenez.</verse>
<verse osisID="1Chr.4.16"> De zonen verder van Jaleleël: Ziph en Zipha, Thiria en Asraël<note n="56">De hier genoemden zijn van elders niet bekend.</note>.</verse>
<verse osisID="1Chr.4.17"> En de zonen van Ezra<note n="57">De vv. 17-19 schijnen in het ongereede te zijn geraakt; in de tweede helft van v. 17 ontbreekt, ook in het Hebreeuwsch, het onderwerp; voorts worden ondanks de woorden van v. 18: Dit zijn de kinderen van Bethia enz. die kinderen niet genoemd. Brengt men genoemde woorden over naar v. 17 achter Jalon, dan zijn beide gebreken verholpen en verkrijgt men een goeden zin: Mered, Ezra's zoon, had dan twee vrouwen; de ééne was eene dochter van Pharao, de andere uit den stam van Juda. Het Judaia toch der Vulgaat is in het Hebr. zeker adjectief en beteekent Judeesche. Zoo werd Mered de stamvader van twee geslachten, welke verschillende steden van Juda bevolkten.</note>: Jether en Mered en Epher en Jalon; en hij gewon Mariam en Sammaï en Jesba, den vader van Esthamo.</verse>
<verse osisID="1Chr.4.18"> Ook baarde zijne huisvrouw Judaia Jared, den vader van Gedor, en Heber, den vader van Socho, en Icuthiël, den vader van Zanoë. Dit nu zijn de kinderen van Bethia, de dochter van Pharao, welke Mered tot vrouw genomen had.</verse>
<verse osisID="1Chr.4.19"> En de zonen der huisvrouw van Odaia<note n="58">Odaia is zeker de naam van een man, gelijk ook uit het Hebr. blijkt. Op hoedanige wijze de ongenoemde vrouw van Odaia afstamde van Juda, is niet te bepalen.</note>, der zuster van Naham, den vader van Ceïla: Garmi en Esthamo, die van Machathi was.</verse>
<verse osisID="1Chr.4.20"> De zonen ook van Simon waren Amnon en Rinna, zoon van Hanan, en Thilon. En de zonen van Jesi: Zobeth en Benzoheth.</verse>
<verse osisID="1Chr.4.21"> De zonen van Sela, den zoon van Juda: Her, de vader van Lecha, en Laäda, de vader van Maresa, en de geslachten van het huis der byssuswerkers in het huis des Eeds<note n="59">Hebr.: ‘En de huisgezinnen van het huis der byssuswerkers in het huis van Asbea’. Deze huisgezinnen waren vermoedelijk verbonden aan eene beroemde weverij, hetzij in Chanaän, hetzij in Egypte.</note>.</verse>
<verse osisID="1Chr.4.22"> En die de Zon deed stilstaan, en de Leugenmannen, en de Veilige, en de Brandstichter, die vorsten waren in Moab, en die wederkeerden naar Lahem; doch deze woorden zijn oud<note n="60">Het vers luidt naar het Hebr.: ‘En Jokim en de mannen van Chozeba en Joasj en Saraph, die over Moab regeerde, en Jasjubi-Lachem. Doch deze woorden zijn oud’. Chozeba is wellicht Achzib, Jos. XV 44, ook Chezeb geheeten, waar volgens Gen. XXXVIII 5 (Hebr. tekst) Sela geboren werd. Zijn de hier genoemde familiehoofden overigens niet bekend: daar deze woorden oud zijn, wekt zulks geen bevreemding. De raadselachtige vertaling, welke de Vulgaat van v. 22 biedt, berust op eene rabbijnsche overlevering. In het boek Ruth wordt verhaald, hoe Elimelech van Bethlehem, om den hongersnood in Chanaän te ontgaan, zich met zijn gezin in Moab vestigde. Men meende nu in de woorden die over Moab heerschten eene zinspeling op deze gebeurtenis te ontdekken en gaf door eene kunstmatige vertaling en verklaring der eigennamen aan het vers den zin, dien de H. Hiëronymus in zijn vertaling heeft uitgedrukt. Jokim, d.i. die de Zon deed stilstaan, moest Elimelech zijn. En de mannen van Chozeba en Joasj en Saraph, vertaald door: En de Leugenmannen en de Veilige en de Brandstichter, moesten de twee zonen van Elimelech, Chalian en Mahallon, beteekenen; de bijnaam Leugenmannen zoude uitdrukken, dat zij van kroost verstoken bleven. Eindelijk moest de eigennaam Jasjubi-Lachem beteekenen bewoners van Lahem d.i. van Bethlehem, om aan te duiden, dat Noëmi met hare schoondochter Ruth naar haar vaderland terugkeerde.</note>.</verse>
<verse osisID="1Chr.4.23"> Dit zijn de pottenbakkers, die wonen in de Plantingen en in de Omheining<note n="61">Hebr. ‘Dit zijn de pottenbakkers en de bewoners van Netaïm en Gedera.’ De Vulgaat heeft hier wederom de eigennamen vertaald. Gedera wordt Jos. XV 36 genoemd; Nataïm is onbekend. Vermoedelijk is hier sprake van eene koninklijke pottenbakkerij, in welke de nakomelingen van Sela met uitzondering van de v. 21 genoemden werkzaam waren.</note> bij den koning in zijne werken, en zij verbleven daar.</verse>
<verse osisID="1Chr.4.24"> De zonen van Simeon<note n="62">Tweede hoofddeel (IV 24-43): De familiën van Simeon en hunne woonplaatsen. De zonen van Simeon en de nakomelingen van Saül (v. 24-27). De oude woonplaatsen der Simeonieten (v. 28-33). Verhuizingen der Simeonieten (v. 34-43). Van de zes zonen van Simeon, Gen. XLVI 10; Exod. VI1 5 ontbreekt hier zoowel als Num. XXVI 12 Ahod, waarschijnlijk omdat zijn huis was uitgestorven. Jarib is vermoedelijk een schrijffout voor Jachin.</note>: Namuel en Jamin, Jarib, Zara, Saül,</verse>
<verse osisID="1Chr.4.25"> Sellum diens zoon, Mapsam diens zoon, Masma diens zoon.</verse>
<verse osisID="1Chr.4.26"> De zonen van Masma: Hamuel diens zoon, Zachur diens zoon, Semeï diens zoon.</verse>
<verse osisID="1Chr.4.27"> Semeï had zestien zonen en zes dochters, maar zijne broeders hadden niet vele zonen, en het geheele geslacht kon niet het getal van de kinderen van Juda evenaren.</verse>
<verse osisID="1Chr.4.28"> En zij woonden te Bersabeë en te Molada en te Hasarsuhal</verse>
<verse osisID="1Chr.4.29"> en te Bala en te Ason en te Tholad</verse>
<verse osisID="1Chr.4.30"> en te Bathuel en te Horma en te Siceleg</verse>
<verse osisID="1Chr.4.31"> en te Bethmarchaboth en te Hasarsusim en te Bethberaï en te Saärim; dit waren hunne steden tot den koning David toe<note n="63">Deze woorden, welke naar sommiger meening oorspronkelijk achter v. 33 stonden, schijnen aan te duiden, dat de Simeonieten sedert den tijd van David allengs hun recht van eigendom op de genoemde steden althans ten deele verloren. Wij weten zulks met zekerheid van Siceleg, dat door de Philistijnen aan David kwam en in het vervolg het eigendom bleef van de koningen van Juda. I Reg. XXVII 6.</note>.</verse>
<verse osisID="1Chr.4.32"> En hunne vlekken waren: Etam en Aën, Remmon en Thochen en Asan, vijf steden.</verse>
<verse osisID="1Chr.4.33"> En al de dorpjes rondom die steden tot bij Baäl; dit is hunne woonstede en de verdeeling hunner nederzettingen.</verse> 
<verse osisID="1Chr.4.34"> En Mosobab<note n="64">De dertien stamhoofden, welke v. 34-38 worden opgesomd, waren de aanvoerders der Simeonieten bij hun verhuizing ten tijde van Ezechias, zie v. 39-41.</note> en Jemlech en Josa, de zoon van Amasias,</verse>
<verse osisID="1Chr.4.35"> en Joël en Jehu, de zoon van Josabia, den zoon van Saraia, den zoon van Asiël,</verse>
<verse osisID="1Chr.4.36"> en Elioënaï en Jacoba en Isuhaia en Asaia en Adiël en Ismiël en Banaia,</verse>
<verse osisID="1Chr.4.37"> Ziza ook, de zoon van Sepheï, den zoon van Allon, den zoon van Idaia, den zoon van Semri, den zoon van Samaia.</verse>
<verse osisID="1Chr.4.38"> Dit zijn de hoofdmannen met name genoemd in hunne geslachten, en in het huis hunner verwantschap vermenigvuldigden zij zich geweldig.</verse>
<verse osisID="1Chr.4.39"> En zij togen uit, om in Gador te trekken tot aan het oosten van het dal, en om weiden te zoeken voor hunne kudden.</verse>
<verse osisID="1Chr.4.40"> En zij vonden vette en zeer goede weiden en een land, zeer uitgestrekt en vreedzaam en vruchtbaar, waar vroeger nakomelingen van Cham gewoond hadden.</verse>
<verse osisID="1Chr.4.41"> Zij dan, die wij boven met name hebben opgeteekend, kwamen in de dagen van Ezechias, den koning van Juda, en zij sloegen hunne tenten en de bewoners, welke daar gevonden werden, en zij roeiden ze uit tot op den huidigen dag, en zij bleven er wonen in hunne plaats, dewijl zij daar zeer vette weiden vonden.</verse>
<verse osisID="1Chr.4.42"> Er togen ook van de kinderen van Simeon naar het gebergte van Seïr, vijfhonderd mannen, die tot hoofdmannen hadden Phaltias en Naärias en Raphaias en Oziël, de zonen van Jesi.</verse>
<verse osisID="1Chr.4.43"> En zij versloegen de overblijfselen der Amalekieten, welke hadden kunnen ontkomen<note n="65">Zij waren grootendeels reeds door Saül en David uitgeroeid.</note>, en woonden daar in hunne plaats tot op dezen dag<note n="66">De woorden tot op dezen dag nam onze schrijver over uit zijne bron, welke dagteekende uit een tijd, welke aan de gevangenschap voorafging. Men ziet daaruit, hoe getrouw hij zijn bronnen volgt.</note>.</verse>
</chapter>
<chapter osisID="1Chr.5"> 
<title>Hoofdstuk V.</title><p>Geslachtslijst van Ruben (v. 1-10) en Gad (v. 11-17). Oorlog tusschen de stammen aan de overzijde van den Jordaan en de Arabische volken (v. 18-22). De halve stam Manasses (v. 23-26).</p>
<verse osisID="1Chr.5.1"> En de zonen van Ruben<note n="67">Derde hoofddeel. (V): De familiën van Ruben, van Gad en van den halven stam Manasses, oostelijk van den Jordaan. De familiën van den stam Ruben (v. 1-10). De familiën van den stam Gad en hunne woonplaatsen (v. 11-17). Oorlog tusschen de stammen aan de overzijde van den Jordaan en de Arabische volksstammen (v. 18-22). De halve stam Manasses in Basan en de wegvoering der Oost-Jordaansche stammen naar Assyrië (v. 23-26).</note>, den eerstgeborene van Israël. (Want hij was zijn eerstgeborene; maar vermits hij zijns vaders bed onteerd had, werd zijn eerstgeboorterecht gegeven aan de zonen van Joseph<note n="68">Naar de Septuagint: ‘gaf hij (Israël) zijne zegening aan Joseph’. Ook in v. 2 heeft de Grieksche tekst zegening. Voor becharto, zijn eerstgeboorterecht, las de vertaler zeker berachto, zijn zegening. Volgt men deze lezing, dan zal men zeker niet Ruben, maar Joseph als onderwerp van de laatste zinsnede van v. 1 moeten nemen. Men verkrijgt dan dit zinverband: Ofschoon Ruben de eerstgeborene was van Israël, ontving Joseph den zegen van den eerstgeborene; toch werd hij (Joseph) niet als eerstgeborene aangemerkt. Volgens den tegenwoordigen Hebr. tekst is het twijfelachtig, wie het onderwerp van den slotzin van het vers is, Ruben of Joseph. Over hetgeen Joseph of zijn geslacht door den zegen van Israël verkreeg, zie Gen. XLVIII noot 4.</note>, den zoon van Israël, en hij werd niet als eerstgeborene gerekend.</verse>
<verse osisID="1Chr.5.2"> Edoch was Juda zeer machtig onder zijne broeders en uit zijn stam zijn vorsten voortgesproten<note n="69">d.i. Uit den stam Juda kwam het koninklijk geslacht van David voort.</note>, maar het eerstgeboorterecht werd aan Joseph toegekend.)</verse>
<verse osisID="1Chr.5.3"> De zonen dan van Ruben, den eerstgeborene van Israël, waren Henoch en Phallu, Esron en Charmi.</verse>
<verse osisID="1Chr.5.4"> De zonen van Joël<note n="70">Van welken zoon van Ruben Joël afstamde, is onbekend.</note>: Samia diens zoon, Gog diens zoon, Semeï diens zoon,</verse>
<verse osisID="1Chr.5.5"> Micha diens zoon, Reia diens zoon, Baäl diens zoon,</verse>
<verse osisID="1Chr.5.6"> Beëra diens zoon, dien Thelgathphalnasar<note n="71">IV Reg. XV 29 heet hij Theglathphalasar.</note>, koning van Assyrië, gevangen wegvoerde, en hij was vorst in den stam Ruben.</verse> 
<verse osisID="1Chr.5.7"> Zijne broeders<note n="72">De broeders van Beëra zijn de aan het geslacht van Beëra verwante geslachten, welke van Joël's broeders afstammen.</note> echter en zijne geheele maagschap hadden, toen zij naar hunne huisgezinnen werden opgeteld, Jehiël en Zacharias tot vorsten.</verse>
<verse osisID="1Chr.5.8"> Voorts Bala, de zoon van Azaz, den zoon van Samma, den zoon van Joël<note n="73">Vermoedelijk dezelfde als de in v. 4 genoemde. Over Aroër zie Jos. XII 2, over Nebo Num. XXXII 21, over Beëlmeon Jos. XIII 17.</note>; deze woonde in Aroër tot aan Nebo en Beëlmeon.</verse>
<verse osisID="1Chr.5.9"> Ook had hij woonplaatsen naar den kant van het oosten tot aan den ingang der woestijn en de rivier Euphraat<note n="74">d.i. Tot aan de woestijn, welke tusschen Galaäd en den Euphraat ligt.</note>. Want zij bezaten eene groote menigte vee in het land Galaäd.</verse>
<verse osisID="1Chr.5.10"> En in de dagen van Saül voerden zij krijg tegen de Agareërs en zij doodden hen en in hunne plaats gingen zij wonen in hunne tenten over geheel de landstreek tegenover de oostzijde van Galaäd.</verse>
<verse osisID="1Chr.5.11"> De zonen nu van Gad<note n="75">Over de woonplaatsen der Gadieten zie Num. XXI 33; Deut. III 10; Jos. XIV 24-28.</note> woonden tegenover hen in het land van Basan tot aan Selcha.</verse>
<verse osisID="1Chr.5.12"> Joël was hun hoofd en Saphan de tweede, en Janaï en Saphat in Basan.</verse>
<verse osisID="1Chr.5.13"> En hunne broeders naar de huizen hunner maagschap zijn Michaël en Mosollam en Sebe en Joraï en Jachan en Zië en Heber, zeven<note n="76">De woonplaatsen van deze zeven worden te gelijk met die van de volgenden, wier afstamming gedeeltelijk wordt vermeld, in v. 16 opgegeven.</note>.</verse>
<verse osisID="1Chr.5.14"> Dit zijn de zonen van Abihaïl, den zoon van Huri, den zoon van Jara, den zoon van Galaäd, den zoon van Michaël, den zoon van Jesesi, den zoon van Jeddo, den zoon van Buz.</verse>
<verse osisID="1Chr.5.15"> Broeders van hen zijn ook de zonen van Abdiël, den zoon van Guni, vorst van een huis met zijn gezinnen<note n="77">Hebr.: ‘Achi, zoon van Abdiël, zoon van Guni, was het hoofd van het huis hunner vaderen’.</note>.</verse> 
<verse osisID="1Chr.5.16"> En zij woonden in Galaäd en Basan en in diens dorpen en in al de ommelanden van Saron<note n="78">Hebr.: ‘in de weiden van Saron’. Dit is niet de vlakte tusschen Joppe en den berg Karmel. Wellicht is hier sprake van de Jos. XIII 9 genoemde vlakte (Hebr. hammisjor) Medeba, of van Sareon (Hebr. Sirjon), dat Deut. III 9 genoemd wordt. Over de ommelanden zie Num. XXXV 3-5.</note> tot aan de grenspalen.</verse>
<verse osisID="1Chr.5.17"> Allen dezen werden geteld in de dagen van Joathan, den koning van Juda, en in de dagen van Jeroboam, den koning van Israël.</verse>
<verse osisID="1Chr.5.18"> De zonen van Ruben en Gad en van den halven stam Manasses, krijgsmannen, die schild en zwaard droegen en den boog spanden en ervaren waren in den oorlog, waren vier en veertig duizend zevenhonderd en zestig. Optrekkende ten strijd</verse>
<verse osisID="1Chr.5.19"> voerden zij krijg<note n="79">Hebr.: ‘En zij voerden krijg met de Azareërs en Jetur en Naphis en Nodab. En zij ontvingen hulp (van God) tegen hen’. Deze oorlog had zeker later plaats dan de in v. 10 vermelde.</note> met de Agareërs; de Itureërs echter en Naphis en Nodab</verse>
<verse osisID="1Chr.5.20"> boden hun hulp. En de Agareërs en allen, die met hen waren, werden in hunne handen geleverd, daar genen God aanriepen in den strijd, en Hij verhoorde hen, omdat zij op Hem vertrouwden.</verse>
<verse osisID="1Chr.5.21"> En zij maakten buit al wat zij bezaten, vijftig duizend kameelen en tweehonderd vijftig duizend schapen en twee duizend ezels en honderdduizend zielen van menschen<note n="80">Levende menschen.</note>.</verse>
<verse osisID="1Chr.5.22"> En velen werden gekwetst en sneuvelden, want het was een krijg des Heeren<note n="81">Een krijg des Heeren, d.i. een geweldige krijg, of wel een krijg, waarin God met hen streed.</note>. En zij woonden in de plaats van dezen tot aan de wegvoering.</verse>
<verse osisID="1Chr.5.23"> De kinderen ook van den halven stam Manasses bezaten het land, van de grenzen van Basan af tot aan Baäl Hermon<note n="82">Baäl en Hermon vormen slechts één naam; er is hier zeker sprake van Baäl-Hermon, ook Baäl-Gad geheeten, dat aan den voet van den Hermon lag (Jos. XI 17).</note> en Sanir en het gebergte Hermon, want hun getal was zeer groot.</verse> 
<verse osisID="1Chr.5.24"> En dit waren de vorsten van het huis hunner maagschap: Epher en Jesi en Eliël en Ezriël en Jeremia en Odoia en Jediël, zeer kloeke en dappere mannen en vermaarde vorsten in hunne geslachten.</verse>
<verse osisID="1Chr.5.25"> Maar zij hebben den God hunner vaderen verlaten en gehoereerd de goden van de volkeren des lands volgende, welke God voor hun aangezicht verdelgd had.</verse>
<verse osisID="1Chr.5.26"> En de God van Israël wekte op den geest van Phul, koning der Assyriërs, en den geest van Thelgath-phalnasar, koning van Assur<note n="83">Zie over de vermoedelijke identiteit van Phul en Thelgath-Phalnasar de noot op IV Reg. XV 19. Sommigen zien in de woorden: ‘en den geest van Thelgath-Phalnasar, koning van Assur’ eene verklaring of aanvulling, oorspronkelijk door een afschrijver op den rand geschreven, anderen eene schrijffout voor ‘en den geest van Salmanasar enz.’</note>. En hij voerde Ruben en Gad en den halven stam Manasses weg en bracht ze naar Lahela en naar Habor en naar Ara en aan de rivier Gozan, tot op dezen dag<note n="84">Zie IV Reg. XVII 6, XVII 11 met de aanteekeningen.</note>.</verse>
</chapter>
<chapter osisID="1Chr.6">
<title>Hoofdstuk VI.</title><p>De afstammelingen van Levi (v. 1-53). Hunne steden (v. 54-81).</p>
<verse osisID="1Chr.6.1"> De zonen van Levi<note n="85">Vierde hoofddeel (VI): De familiën der Levieten en hunne steden. De nakomelingen van Levi door Aäron of de hoogepriesters tot aan de gevangenschap (v. 1-15). Uittreksels uit de geslachtsregisters van Gerson, Caäth en Merari (v. 16-30). De voorzaten van Heman, Asaph en Ethan (v. 31-49). Herhaling van de lijst der hoogepriesters van Eleazar tot Achimaäz (v. 50-53). De steden der Levieten (v. 54-81).</note>: Gerson, Caäth en Merari.</verse>
<verse osisID="1Chr.6.2"> De zonen van Caäth: Amram, Isaär, Hebron en Oziël.</verse>
<verse osisID="1Chr.6.3"> De zonen van Amram: Aäron, Moses en Maria. De zonen van Aäron: Nadab en Abiu, Eleazar en Ithamar.</verse>
<verse osisID="1Chr.6.4"> Eleazar<note n="86">De hier volgende lijst van Eleazar's nakomelingen tot aan de gevangenschap is tevens de lijst der hoogepriesters. Dat zij echter niet volledig is, zal uit de volgende aanteekeningen blijken. Het woord gewon zal daarom soms in ruimeren zin moeten worden genomen.</note> gewon Phineës en Phineës gewon Abisue.</verse> 
<verse osisID="1Chr.6.5"> En Abisue gewon Bocci en Bocci gewon Ozi<note n="87">Naar Flavius Josephus bericht (Ant. V 11, 45), bleef de hoogepriesterlijke waardigheid tot Ozi bij de lijn Eleazar, ging toen over op Heli en zijn nakomelingen - uit het geslacht Ithamar - en keerde in Sadoc weer tot het huis Eleazar terug. Uit de lijn Ithamar worden vijf hoogepriesters in de H. Schrift genoemd: Heli, Phineës, Achitob, Achias of Achimelech en Abiathar. Van hen wordt hier geene melding gemaakt. Wekt zulks het vermoeden, dat de gelijktijdig met hen levende leden van de lijn Eleazar niet ten eenenmale van de hooge waardigheid verstoken bleven: uit den tijd van David weten wij dit met zekerheid, want II Reg. VIII 17, XX 25; I Par. XXIV 5 worden Sadoc en Abiathar naast elkander als hoogepriesters genoemd. Laatstgenoemde zal als eigenlijke hoogepriester te Jerusalem gebleven zijn bij de Ark, terwijl Sadoc te Gabaon hoogepriesterlijken dienst verrichtte. Zie I Par. XVI 39. Mogelijk was ook reeds te voren de zaak op dusdanige wijze geregeld.</note>.</verse>
<verse osisID="1Chr.6.6"> Ozi gewon Zaraias en Zaraias gewon Meraioth.</verse>
<verse osisID="1Chr.6.7"> Meraioth voorts gewon Amarias en Amarias gewon Achitob.</verse>
<verse osisID="1Chr.6.8"> Achitob gewon Sadoc<note n="88">De lijst, welke Flavius Josephus Ant. X 11, 6 geeft van de hoogepriesters, welke tot aan de ballingschap op Sadoc volgden, telt zeventien namen, de onze slechts dertien. Van dezen wordt de elfde, Azarias, tusschen Helcias en Saraias, bij Josephus gemist. Zoo zijn achttien hoogepriesters uit dit tijdvak bij naam bekend.</note> en Sadoc gewon Achimaäs.</verse>
<verse osisID="1Chr.6.9"> Achimaäs gewon Azarias, Azarias gewon Johanan.</verse>
<verse osisID="1Chr.6.10"> Johanan gewon Azarias. Deze is het, die het priesterschap bekleedde in het huis, dat Salomon te Jerusalem gebouwd had<note n="89">Blijkbaar beteekenen deze woorden, dat de hier genoemde Azarias zich onder de hoogepriesters van gelijken naam in den tempel van Salomon zekere vermaardheid verwierf. Men vermoedt derhalve, dat de schrijver hier zinspeelt op hetgeen hij II Par. XXVI 17 volg. uitvoerig verhaalt, namelijk op den tegenstand, dien de hoogepriester Azarias in den tempel aan koning Ozias bood, toen deze zich priesterlijke bevoegdheden aanmatigde. Daar Ozias ook Azarias heet, schijnt dit vermoeden dubbel gegrond; voor den kundigen lezer waren deze woorden eene herinnering aan het optreden van den priester Azarias tegen den koning Azarias.</note>.</verse>
<verse osisID="1Chr.6.11"> Azarias nu gewon Amarias, en Amarias gewon Achitob.</verse>
<verse osisID="1Chr.6.12"> Achitob gewon Sadoc<note n="90">In de reeks van hoogepriesters ontbreken ongeveer op deze plaats: de zeer vermaarde Joiada, die aan de heerschappij van Athalia een einde maakte en Joas op den troon plaatste, IV Reg. XI; II Par. XXIII, en Urias, hoogepriester ten tijde van Achaz, Reg. IV XVI 10 - de elfde in de lijst van Flavius Josephus. - Sommigen nemen aan, dat Joiada, dien Flavius Josephus in zijn verhaal over het einde van Athalia Joda noemt, de in v. 10 vermelde Johanan is. In de lijst van Josephus volgt op Azarias Joram. Vermoedelijk heeft de gelijkenis van namen hier verwarring of eene leemte veroorzaakt. Is Joiada uitgevallen, dan wordt het in noot 4 genoemde getal negentien.</note>, en Sadoc gewon Sellum.</verse> 
<verse osisID="1Chr.6.13"> Sellum gewon Helcias, en Helcias gewon Azarias<note n="91">Deze Azarias, zoon van Helcias en vader van Saraias, kan om chronologische redenen niet dezelfde zijn, welke ten tijde van koning Ezechias leefde, II Par. XXXI 10, 13. Misschien is deze te vereenzelvigen met Nerias, dien Flavius Josephus na Urias noemt.</note></verse>
<verse osisID="1Chr.6.14"> Azarias gewon Saraias, en Saraias gewon Josedec.</verse>
<verse osisID="1Chr.6.15"> Josedec nu verliet het land<note n="92">Josedec, die in de gevangenschap ging, was de vader van Josue, die met Zorobabel naar Jerusalem terugkeerde, I Esdr. III 2. De lijst van hoogepriesters, welke hier met Josedec sluit, stemt in haar laatste gedeelte, ook wat de ontbrekende namen betreft, overeen met de lijst van Esdras' voorouders, I Esdr. VII 1-5.</note>, toen de Heer Juda en Jerusalem wegvoerde door de handen van Nabuchodonosor.</verse>
<verse osisID="1Chr.6.16"> De zonen van Levi dan zijn: Gerson, Caäth en Merari<note n="93">Dit vers dient ter inleiding van de volgende lijst.</note>.</verse>
<verse osisID="1Chr.6.17"> En dit zijn de namen van de zonen van Gerson<note n="94">De namen der kleinzonen van Levi (v. 17-19) stemmen overeen met de gegevens van den Pentateuch. Zie Exod. VI 17-19; Num. III 17-20, XXVI 58.</note>: Lobni en Semeï.</verse>
<verse osisID="1Chr.6.18"> De zonen van Caäth: Amram en Isaär en Hebron en Oziël.</verse>
<verse osisID="1Chr.6.19"> De zonen van Merari: Moholi et Musi. En dit zijn de gezinnen van Levi naar hunne familiën<note n="95">Deze woorden schijnen betrekking te hebben op de volgende lijst en niet te dienen tot besluit van het voorafgaande, gelijk zulks Exod. VI 19 het geval is.</note>.</verse>
<verse osisID="1Chr.6.20"> Gersom<note n="96">Van de nakomelingen van Gersom door Lobni keeren de namen van Jahath (Jeth), Zamma en Zara terug onder de voorzaten van Asaph van de lijn Semeï v. 39-43.</note>, Lobni diens zoon, Jahath diens zoon, Zamma diens zoon,</verse>
<verse osisID="1Chr.6.21"> Joah diens zoon, Addo diens zoon, Zara diens zoon, Jethraï diens zoon.</verse>
<verse osisID="1Chr.6.22"> De zonen van Caäth<note n="97">De geslachtslijst van Caäth (v. 22-29) vertoont eene opmerkelijke overeenkomst met de in v. 33-38 in opgaande lijn genoemde voorzaten van Heman. Wij duiden, om de vergelijking te vergemakkelijken, de eerstgenoemde lijst door A, de tweede door B aan. B schijnt over 't algemeen in beteren staat dan A.</note>: Aminadab<note n="98">In B (v. 38) wordt Isaär als zoon van Caäth genoemd. Aminadab was misschien een kleinzoon van Caäth; ook is het mogelijk dat Aminadab een schrijffout is voor Isaär. De Alexandrijnsche codex van de Septuagint heeft werkelijk Isaär.</note> diens zoon, Core diens zoon, Asir diens zoon,</verse> 
<verse osisID="1Chr.6.23"> Elcana diens zoon, Abiasaph<note n="99">A noemt Elcana, Asir en Abiasaph als zoon, kleinzoon en achterkleinzoon van Core, B alleen Abiasaph als zoon, in overeenstemming met Exod. VI 24, waar de drie genoemden als drie zonen van Core verschijnen. Waarschijnlijk is hier A nauwkeuriger dan B.</note> diens zoon, Asir diens zoon,</verse>
<verse osisID="1Chr.6.24"> Thahath diens zoon, Uriël diens zoon, Ozias diens zoon, Saül<note n="100">Aan de drie laatstgenoemde namen beantwoorden in B Sophonias, Azarias en Johel. In de twee lijsten werd hier vermoedelijk uit eene lange reeks van geslachten eene verschillende keuze gedaan.</note> diens zoon.</verse>
<verse osisID="1Chr.6.25"> De zonen van Elcana<note n="101">Hebr.: ‘en de zonen van Elcana’. Daar hier de aansluiting gemist wordt, moeten wellicht uit B tusschen Saül en Elcana een of meer leden worden ingelascht, b.v. Johel enz.</note>: Amasaï en Achimoth<note n="102">Achimoth is wellicht Mahath in B (v. 35), die daar echter niet broeder, maar zoon van Amasaï is.</note></verse>
<verse osisID="1Chr.6.26"> en Elcana<note n="103">Leest men voor en Elcana naar eene kantteekening van den Hebr. tekst Elcana diens zoon, terwijl men het tweede Elcana verwijdert, dan beantwoordt Elcana's zoon Sophaï aan Suph in B (v. 35).</note>. De zonen van Elcana: Sophaï diens zoon, Nahath diens zoon,</verse>
<verse osisID="1Chr.6.27"> Eliab<note n="104">Nahath en Eliab zullen dezelfden zijn als Thohu en Eliël in B (v. 34), daar ook de twee volgende geslachten Jeroham en Elcana in A en B dezelfden zijn.</note> diens zoon, Jeroham diens zoon, Elcana diens zoon<note n="105">Vermoedelijk moet hier als overgang tot v. 28 worden ingelascht: Samuel diens zoon.</note>.</verse>
<verse osisID="1Chr.6.28"> De zonen van Samuel: de eerstgeborene Vasseni en Abia<note n="106">De tekst is hier geschonden en moet oorspronkelijk ongeveer geluid hebben: ‘de eerstgeborene Joël, de tweede (Hebr. Hasseni) Abia. Vgl. I Reg. VIII 2.</note>.</verse>
<verse osisID="1Chr.6.29"> En de zonen van Merari: Moholi, Lobni diens zoon, Semeï diens zoon, Oza diens zoon,</verse>
<verse osisID="1Chr.6.30"> Sammaä diens zoon, Haggia diens zoon, Asaia diens zoon.</verse>
<verse osisID="1Chr.6.31"> Dezen nu zijn het, welke David gesteld heeft over de zangers van het huis des Heeren, sedert de Ark hare plaats kreeg<note n="107">Op Sion.</note>.</verse>
<verse osisID="1Chr.6.32"> En zij dienden voor den tabernakel der getuigenis als zangers, totdat Salomon het huis des Heeren te Jerusalem bouwde, en zij stonden naar hunne orde in den dienst.</verse>
<verse osisID="1Chr.6.33"> Dezen nu zijn het, die daar dienden met hunne zonen. Van de zonen van Caäth: Heman, de zanger<note n="108">Heman is de zanger bij uitnemendheid, daar hij de opperleiding had van den liturgischen zang.</note>, de zoon van Joël, den zoon van Samuel,</verse>
<verse osisID="1Chr.6.34"> den zoon van Elcana, den zoon van Jeroham, den zoon van Eliël, den zoon van Thohu,</verse>
<verse osisID="1Chr.6.35"> den zoon van Suph, den zoon van Elcana, den zoon van Mahath, den zoon van Amasaï,</verse>
<verse osisID="1Chr.6.36"> den zoon van Elcana, den zoon van Johel, den zoon van Azarias, den zoon van Sophonias,</verse>
<verse osisID="1Chr.6.37"> den zoon van Thahath, den zoon van Asir, den zoon van Abiasaph, den zoon van Core,</verse>
<verse osisID="1Chr.6.38"> den zoon van Isaär, den zoon van Caäth, den zoon van Levi, den zoon van Israël.</verse>
<verse osisID="1Chr.6.39"> En zijn broeder Asaph<note n="109">Asaph heet hiei broeder van Heman in den ruimeren zin des woords, daar hij een nakomeling van Gerson door Semeï was. Zijne geslachtslijst schijnt niet volledig.</note>, die stond aan zijne rechterzijde, was Asaph, de zoon van Barachias, den zoon van Samaä,</verse>
<verse osisID="1Chr.6.40"> den zoon van Michaël, den zoon van Basaias, den zoon van Melchias,</verse>
<verse osisID="1Chr.6.41"> den zoon van Athanaï, den zoon van Zara, den zoon van Adaia,</verse>
<verse osisID="1Chr.6.42"> den zoon van Ethan, den zoon van Zamma, den zoon van Semeï,</verse>
<verse osisID="1Chr.6.43"> den zoon van Jeth, den zoon van Gersom, den zoon van Levi.</verse>
<verse osisID="1Chr.6.44"> En de zonen van Merari, hunne broeders<note n="110">Hunne broeders, d.i. de zangers, die het linker koor vormden.</note>, ter linkerzijde: Ethan, de zoon van Cusi, den zoon van Abdi, den zoon van Maloch,</verse>
<verse osisID="1Chr.6.45"> den zoon van Hasabias, den zoon van Amasias, den zoon van Helcias,</verse>
<verse osisID="1Chr.6.46"> den zoon van Amasaï, den zoon van Boni, den zoon van Somer,</verse>
<verse osisID="1Chr.6.47"> den zoon van Moholi, den zoon van Musi, den zoon van van Merari, den zoon van Levi.</verse>
<verse osisID="1Chr.6.48"> En hunne broeders<note n="111">En hunne broeders, d.i. de overige Levieten, welke niet tot de zangers behoorden.</note>, de Levieten, die waren aangesteld tot den geheelen dienst van den tabernakel van het huis des Heeren.</verse>
<verse osisID="1Chr.6.49"> Maar Aäron en zijne zonen deden de offers branden op het brandofferaltaar en op het reukaltaar, ten dienste van al het werk van het Heilige der heiligen, en om te bidden voor Israël overeenkomstig al hetgeen Moses, de dienaar Gods, had voorgeschreven.</verse>
<verse osisID="1Chr.6.50"> Dit nu zijn de zonen van Aäron<note n="112">De hier herhaalde lijst van hoogepriesters (v. 50-53) stemt in de namen volledig overeen met de eerste, maar reikt slechts tot den tijd van David en Salomon, toen ook de drie genoemde meesters van den zang leefden. De herhaling is hieruit te verklaren, dat hier geheel het register der Levieten uit den tijd van David en Salomon werd opgenomen.</note>: Eleazar diens zoon, Phineës diens zoon, Abisue diens zoon,</verse>
<verse osisID="1Chr.6.51"> Bocci diens zoon, Ozi diens zoon, Zarahia diens zoon,</verse>
<verse osisID="1Chr.6.52"> Meraioth diens zoon, Amarias diens zoon, Achitob diens zoon,</verse>
<verse osisID="1Chr.6.53"> Sadoc diens zoon, Achimaäs diens zoon.</verse>
<verse osisID="1Chr.6.54"> En dit zijn hunne woonplaatsen<note n="113">De volgende lijst stemt in 't algemeen overeen met die van Jos. XXI; maar de volgorde der steden verschilt.</note> naar de steden en hare omstreken, te weten van de kinderen van Aäron, volgens de geslachten der Caäthieten; aan hen toch waren zij door het lot ten deel gevallen.</verse>
<verse osisID="1Chr.6.55"> Zij gaven hun dan Hebron, in het land Juda, met zijne ommelanden in het rond;</verse>
<verse osisID="1Chr.6.56"> de akkers echter van de stad en de vlekken aan Caleb, den zoon van Jephone.</verse>
<verse osisID="1Chr.6.57"> Voorts gaven zij aan de kinderen van Aäron de vrijsteden Hebron en Lobna en zijne ommelanden,</verse>
<verse osisID="1Chr.6.58"> ook Jether en Esthemo met zijne ommelanden, gelijk ook Helon en Dabir met zijne ommelanden,</verse>
<verse osisID="1Chr.6.59"> ook Asan<note n="114">Na Asan mist men Jeta en vóór Gabeë in v. 60 Gabaon. Zie Jos. XXI 16, 17. Telt men deze twee mede, dan is het getal 13 in v. 60 juist.</note> en Bethsemes en hunne ommelanden.</verse>
<verse osisID="1Chr.6.60"> En uit den stam Benjamin: Gabeë en zijne ommelanden en Almath met zijne ommelanden, ook Anathoth met zijne ommelanden; alle steden, dertien, naar hunne familiën.</verse>
<verse osisID="1Chr.6.61"> Doch aan de overige zonen van Caäth uit zijn geslacht gaven zij uit den halven stam Manasses<note n="115">Volgens Jos. XXI 5 moet hier worden toegevoegd: ‘van Ephraïm en van den stam Dan’.</note> tien steden ter bezitting.</verse>
<verse osisID="1Chr.6.62"> Voorts aan de zonen van Gersom naar hunne familiën uit den stam Issachar en uit den stam Aser en uit den stam Nephthali en uit den stam Manasses in Basan, dertien steden.</verse>
<verse osisID="1Chr.6.63"> En aan de zonen van Merari naar hunne familiën uit den stam Ruben en uit den stam Gad en uit den stam Zabulon gaven zij bij loting twaalf steden.</verse>
<verse osisID="1Chr.6.64"> De kinderen van Israël gaven ook aan de Levieten<note n="116">De vv. 64 en 65 staan blijkbaar niet op hunne plaats; vermoedelijk las men ze oorspronkelijk na v. 54.</note> steden met hare ommelanden.</verse>
<verse osisID="1Chr.6.65"> En zij gaven hun bij loting uit den stam der zonen van Juda en uit den stam der zonen van Simeon en uit den stam der zonen van Benjamin deze steden, welke zij noemden met hunne namen;</verse>
<verse osisID="1Chr.6.66"> en aan hen, die van het geslacht waren der zonen van Caäth; en de steden van hun gebied waren uit den stam Ephraïm.</verse>
<verse osisID="1Chr.6.67"> Men gaf hun dan vrijsteden: Sichem met zijne ommelanden in het gebergte Ephraïm, en Gazer met zijne ommelanden,</verse>
<verse osisID="1Chr.6.68"> ook Jecmaäm met zijne ommelanden en eveneens Bethoron,</verse>
<verse osisID="1Chr.6.69"> voorts ook Helon<note n="117">Vóór v. 69 ontbreekt volgens Jos. XXI 23: ‘Ook van den stam Dan: Etheto en Gabathon’.</note> met zijne ommelanden en Gethremmon op dezelfde wijze.</verse>
<verse osisID="1Chr.6.70"> Wijders uit den halven stam Manasses: Aner en zijne ommelanden, Balaäm en zijne ommelanden, te weten aan hen, die van het geslacht der zonen van Caäth nog overbleven.</verse> 
<verse osisID="1Chr.6.71"> En aan de zonen van Gersom: uit het geslacht van den halven stam Manasses Gaulon in Basan en zijne ommelanden, en Astaroth met zijne ommelanden.</verse>
<verse osisID="1Chr.6.72"> Uit den stam Issachar: Cedes<note n="118">Cedes moet waarschijnlijk zijn Cesion. Jos. XXI 28, XIX 20.</note> en zijne ommelanden en Dabereth met zijne ommelanden,</verse>
<verse osisID="1Chr.6.73"> alsook Ramoth en zijne ommelanden, en Anem met zijne ommelanden.</verse>
<verse osisID="1Chr.6.74"> Maar uit den stam Aser: Masal met zijne ommelanden en Abdon insgelijks.</verse>
<verse osisID="1Chr.6.75"> Ook Hucac en zijne ommelanden, en Rohob met zijne ommelanden<note n="119">Onder de steden van Zabulon ontbreken hier Jecnam en Cartha, Jos. XXI 34. Thabor in v. 77 schijnt een schrijffout voor Naälol. t.a. pl.</note>.</verse>
<verse osisID="1Chr.6.76"> Wijders uit den stam Nephthali: Cedes in Galilea en zijne ommelanden, Hamon met zijne ommelanden en Cariathaïm en zijne ommelanden.</verse>
<verse osisID="1Chr.6.77"> En aan de overige zonen van Merari: uit den stam Zabulon Remmono en zijne ommelanden, en Thabor met zijne ommelanden.</verse>
<verse osisID="1Chr.6.78"> Ook over den Jordaan tegenover Jericho aan de oostzijde van den Jordaan: uit den stam Ruben Bosor in de woestijn met zijne ommelanden en Jassa met zijne ommelanden.</verse>
<verse osisID="1Chr.6.79"> ook Cademoth en zijne ommelanden, en Mephaät met zijne ommelanden.</verse>
<verse osisID="1Chr.6.80"> Alsook uit den stam Gad: Ramoth in Galaäd en zijne ommelanden, en Manaïm met zijne ommelanden,</verse>
<verse osisID="1Chr.6.81"> alsook Hesebon met zijne ommelanden en Jeser met zijne ommelanden.</verse>
</chapter>
<chapter osisID="1Chr.7"> 
<title>Hoofdstuk VII.</title><p>De geslachtslijsten der overige zonen van Jacob (v. 1-40).</p>
<verse osisID="1Chr.7.1"> De zonen nu van Issachar<note n="120">Vijfde hoofddeel (VII): De familiën van de overige zonen van Jacob. De zonen en de familiën van Issachar (v. 1-5). De zonen en de familiën van Benjamin (v. 6-11). De zonen van Nephthali (v. 13). De familiën van Manasses (v. 14-19). De familiën van Ephraïm (v. 20-29). De zonen en de familiën van Aser (v. 30-40).</note> waren Thola en Phua, Jasub en Simeron, vier.</verse>
<verse osisID="1Chr.7.2"> De zonen van Thola: Ozi en Raphaia en Jeriël en Jemaï en Jebsem en Samuel, vorsten naar de huizen hunner geslachten. Van het geslacht Thola telde men in de dagen van David twee en twintig duizend zeshonderd zeer dappere mannen.</verse>
<verse osisID="1Chr.7.3"> De zonen van Ozi: Izrahia, van wien geboren zijn Michaël en Obadia en Joël en Jesia, alle vijf vorsten.</verse>
<verse osisID="1Chr.7.4"> En met hen waren naar hunne familiën en geslachten zes en dertig duizend strijdvaardige, zeer dappere mannen; want zij hadden vele vrouwen en kinderen<note n="121">In vergelijking tot de andere nakomelingen van Thola hadden de afstammelingen van Izrahia zich buitengewoon vermeerderd.</note>.</verse>
<verse osisID="1Chr.7.5"> Ook hunne broeders, naar alle geslachten van Issachar, werden geteld, zeer kloeke krijgslieden, zeven en tachtig duizend<note n="122">Dit is het gansche getal van de afstammelingen van Issachar, die van v. 2 en 4 medegerekend.</note>.</verse>
<verse osisID="1Chr.7.6"> De zonen van Benjamin<note n="123">De hier en elders voorkomende berichten omtrent de zonen van Benjamin loopen ver uiteen. Gen. XLVI 21 worden tien zonen van hem genoemd, maar uit Num. XXVI 40 blijkt, dat minstens twee hunner, Hered en Noëman, zijn kleinzonen waren. Op laatstgenoemde plaats ontbreken Bechor, Gera en Ros, welke onder de in Gen. genoemde tien voorkomen. Men kan daaruit besluiten, dat bij de volkstelling ten tijde van Moses de geslachten dezer drie onaanzienlijk waren; het huis van Bechor moet echter later weer tot beteekenis zijn gekomen, want v. 8 worden negen stamvorsten als zijn nakomelingen genoemd. Dit bericht heeft vermoedelijk betrekking op den tijd van David.</note>: Bela en Bechor en Jadihel, drie.</verse>
<verse osisID="1Chr.7.7"> De zonen van Bela<note n="124">Niet zonen van Bela in strengen zin, maar nakomelingen in het tijdperk der koningen; vandaar stemmen de namen niet overeen met VIII 3, 4; Num. XXVI 40.</note>: Esbon en Ozi en Oziël en Jerimoth en Uraï, vijf familievorsten en zeer kloeke krijgslieden; hun getal nu bedroeg twee en twintig duizend vier en dertig.</verse>
<verse osisID="1Chr.7.8"> De zonen wijders van Bechor: Zamira en Joas en Eliëzer en Elioënaï en Amri en Jerimoth en Abia en Anathoth en Almath: zij allen zijn zonen van Bechor.</verse>
<verse osisID="1Chr.7.9"> En geteld werden naar hunne familiën de vorsten hunner geslachten, twintig duizend tweehonderd zeer krijgshaftige mannen.</verse>
<verse osisID="1Chr.7.10"> Voorts de zonen<note n="125">Het meervoud zonen sluit met den éénen zoon Balan diens nakomelingen in.</note> van Jadihel: Balan. En de zonen van Balan: Jehus en Benjamin en Aod en Chanana en Zethan en Tharsis en Ahisahar.</verse>
<verse osisID="1Chr.7.11"> Deze allen waren zonen van Jadihel, vorsten hunner geslachten, zeer dappere mannen, zeventien duizend en tweehonderd, die ten oorlog trokken.</verse>
<verse osisID="1Chr.7.12"> Sepham ook en Hapham<note n="126">Men vermoedt dat Sepham en Hapham de Gen. XLVI 21 genoemde zonen van Benjamin Moppim en Ophim zijn. Het tweede gedeelte van het vers: ‘en Hasim zonen van Aher’ is zeer raadselachtig. Sommigen meenen, dat Hasim de eenige zoon van Dan (Gen. XLVI 23), anderen, dat inderdaad een der nakomelingen van Benjamin bedoeld is</note>, zonen van Hir, en Hasim, zonen van Aher.</verse>
<verse osisID="1Chr.7.13"> En de zonen van Nephthali: Jasiël en Guni en Jeser en Sellum, zonen van Bala.</verse>
<verse osisID="1Chr.7.14"> De zoon wijders van Manasses was Esriël, en zijne Syrische bijvrouw baarde Machir, den vader van Galaäd<note n="127">Hier is sprake van den halven stam Manasses in het West-Jordaansche. Vgl. V 23, 24. Volgens Num. XXVI 31 was Esriël de achterkleinzoon van Manasses. Manasses' zoon was Machir, diens zoon was Galaäd, en Galaäd's zoon was Esriël. Ook hier dus heeft het woord zoon de algemeene beteekenis van afstammeling.</note>.</verse>
<verse osisID="1Chr.7.15"> Machir echter nam vrouwen voor zijne zonen Happhim en Saphan, en hij had eene zuster met name Maächa; de naam echter van den tweeden was Salphaäd, en Salphaäd had dochters<note n="128">Deze plaats heeft noch in den grondtekst, noch in de vertalingen een behoorlijken zin en is onder de hand der afschrijvers bedorven. Alleen de woorden: ‘de naam echter van den tweeden was Salphaäd en Salphaäd had (slechts) dochters’ (zie Num. XXVI 33), schijnen onbetwistbaar echt. Men kan aannemen, dat in het thans onherstelbaar gedeelte van het vers sprake was van een zoon van Galaäd, te weten van Esriël (v. 14), en dat aan het bericht over zijn afkomst zich de woorden aansloten: ‘En de naam van den tweeden’ enz.</note>.</verse> 
<verse osisID="1Chr.7.16"> En Maächa<note n="129">Niet te verwarren met zijne zuster van denzelfden naam v. 15.</note>, de vrouw van Machir, baarde eenen zoon, en gaf hem den naam Phares; en de naam zijns broeders was Sares, wiens zonen waren Ulam en Recen.</verse>
<verse osisID="1Chr.7.17"> Zoon nu van Ulam was Badan; dit zijn de zonen van Galaäd, den zoon van Machir, den zoon van Manasses.</verse>
<verse osisID="1Chr.7.18"> Maar zijne zuster De Koningin, baarde Schoonman<note n="130">De Koningin en Schoonman zijn vertalingen van eigennamen: Hammoleheth en Isjhod. Moleheth is wellicht dezelfde als Maächa, v. 15, zoodat de naam op de eene of de andere plaats verschreven is.</note> en Abiëzer en Mohola.</verse>
<verse osisID="1Chr.7.19"> En de zonen van Semida<note n="131">Semida was het hoofd van den vierden tak der Manassieten. Num. XXVI 32.</note> waren Ahin en Sechem en Leci en Aniam.</verse>
<verse osisID="1Chr.7.20"> De zonen nu van Ephraïm: Suthala, Bared diens zoon, Thahath diens zoon, Elada diens zoon, Thahath diens zoon, Zabad diens zoon.</verse>
<verse osisID="1Chr.7.21"> En diens zoon Suthala en diens zoon<note n="132">Dit diens zoon is een toevoegsel der Vulgaat. Het staat noch in den grondtekst, noch in de LXX, waar overeenkomstig den inhoud van v. 23 Ezar en Elad verschijnen als broeders van den ouderen Suthala, Ephraïm's zoon. Num. XXVI 35 worden met Suthala Becher en Thehen zonen van Ephraïm genoemd, maar wellicht als zonen in ruimeren zin. Misschien zijn zij te vereenzelvigen met Suthala's zoon en kleinzoon Bared en Thahath.</note> Ezer en Elad; en hen doodden de mannen van Geth, de inboorlingen des lands, want zij waren afgedaald om hunne bezittingen te rooven<note n="133">Daar deze gebeurtenis nog plaats had bij het leven van Ephraïm (v. 22), moet zij vóór den uittocht uit Egypte worden gesteld. Ter verklaring dezer duistere plaats nam men oudtijds aan, dat de bedoelde Ephraïmieten van Egypte uit een rooftocht naar Geth ondernamen en daar sneuvelden. Maar van waar daalden zij af naar Geth? Zeker niet van het lager gelegen Egypte. Twee andere verklaringen zijn mogelijk. Volgens de eene heeft men den tekst aldus te verstaan: De Philistijnen van Geth, die uit noordelijk Egypte, waar de Israëlieten woonden, afkomstig waren (vgl. Gen. X 14 noot 15) en daarom inboorlingen van het land (Beneden-Egypte) worden genoemd, deden een strooptocht naar hun vroegere woonsteden, waaruit zij waarschijnlijk met de Hyksos (Gen. XLVI 34 noot 19) waren verdreven, en doodden bij die gelegenheid de genoemde zonen van Ephraïm. De andere verklaring gaat van de veronderstelling uit, dat een gedeelte van de in de Nijl-delta wonende Joden kort na den dood van Joseph zich in Chanaän ging vestigen, waarschijnlijk bij gelegenheid van den oorlog der inheemsche dynastie met de vreemde Hyksos, bij welke laatsten zij zich zouden hebben aangesloten. Aanduidingen ten gunste dier onderstelling meent men te vinden in enkele in Egypte ontdekte oude opschriften. Ezer en Elad zouden zich dan met hunne stamgenooten, onder welke ook hunne zuster Sara (v. 24), in Judea hebben gevestigd en van daar naar Geth zijn afgedaald, om vee van de inboorlingen weg te voeren.</note>.</verse> 
<verse osisID="1Chr.7.22"> Hierover was hun vader Ephraim vele dagen in rouw, en zijne broeders kwamen om hem te troosten.</verse>
<verse osisID="1Chr.7.23"> En hij ging tot zijne vrouw, welke ontving en eenen zoon baarde, en zij gaf hem den naam Beria<note n="134">Beria of eigenlijk Beraäh beteekent in ongeluk.</note>, omdat hij geboren was in de rampen van zijn huis.</verse>
<verse osisID="1Chr.7.24"> En zijne dochter was Sara welke Laag- en Hoog-Bethoron bouwde en Ozensara<note n="135">Het is niet duidelijk of Sara hier wordt aangeduid als dochter van Ephraïm of van Beria. In beide gevallen kan dochter hier in 't algemeen nakomelinge beteekenen. Het woord bouwen wordt in de Oostersche talen meermalen gebezigd waar slechts spraak kan zijn van herbouwen, zoodat dit feit niet noodzakelijk vóór den uittocht uit Egypte behoeft te hebben plaats gehad. Ozensara wordt in de H. Schrift niet meer genoemd, Bethoron echter herhaaldelijk. Het bestond reeds onder dien naam tijdens de verovering van het Heilig Land door Josue. Jos. X 10-11.</note>.</verse>
<verse osisID="1Chr.7.25"> Voorts was zijn zoon Rapha en Reseph en Thale<note n="136">Hebr.: ‘en Thelah zijn zoon en Thakan zijn zoon’.</note>, van wien Thaän geboren is.</verse>
<verse osisID="1Chr.7.26"> Deze gewon Laädan, wiens zoon was Ammiud, die Elisama gewon,</verse>
<verse osisID="1Chr.7.27"> van wien Nun ontsproten is, die Josue tot zoon had.</verse>
<verse osisID="1Chr.7.28"> Hunne bezitting en woonstede nu was<note n="137">v. 28-29 worden in algemeene trekken de bezittingen van Ephraïm en westelijk Manasses aangeduid.</note> Bethel met zijne dochteren<note n="138">De dochteren zijn de omliggende onderhoorige plaatsen.</note>, en naar het oosten Noran en naar de westelijke zijde Gazer en zijne dochteren, voorts Sichem met zijne dochteren tot Aza<note n="139">Voor Aza = Gaza, dat aan de Philistijnen behoorde, leest men in de beste Hebr. handschriften Aïah. Dit plaatsje moet gelegen hebben niet ver van Sichem in de nabijheid van Machmethath. Zie Jos. XVI 6, XVII 7,</note> met zijne dochteren.</verse>
<verse osisID="1Chr.7.29"> En nevens de zonen van Ma- nasses: Bethsan en zijne dochteren, Thanach en zijne dochteren, Mageddo en zijne dochteren, Dor en zijne dochteren<note n="140">De hier genoemde vier steden lagen in het gebied van de stammen Issachar en Aser, maar waren aan Manasses toegewezen. Jos. XVII 11.</note>. Daar woonden de zonen van Joseph, den zoon van Israël.</verse>
<verse osisID="1Chr.7.30"> De zonen van Aser: Jemna en Jesua en Jessuï en Baria, en Sara hunne zuster.</verse>
<verse osisID="1Chr.7.31"> En de zonen van Baria: Heber en Melchiël; deze is de vader van Barsaïth.</verse>
<verse osisID="1Chr.7.32"> En Heber gewon Jephlat en Somer en Hotham en Suaä hunne zuster.</verse>
<verse osisID="1Chr.7.33"> De zonen van Jephlat: Phosech en Chamaäl en Asoth; dit zijn de zonen van Jephlat.</verse>
<verse osisID="1Chr.7.34"> Wijders de zonen van Somer: Ahi en Roaga en Haba en Aram.</verse>
<verse osisID="1Chr.7.35"> En de zonen van Helem<note n="141">Daar Helem de broeder was van Somer, was hij wellicht de derde zoon van Heber, die v. 32 Hotham genoemd wordt. Een der twee namen schijnt daarom foutief.</note> zijnen broeder: Supha en Jemna en Selles en Amal.</verse>
<verse osisID="1Chr.7.36"> De zonen van Supha: Sue, Harnapher en Sual en Beri en Jamra,</verse>
<verse osisID="1Chr.7.37"> Bosor en Hod en Samma en Salusa en Jethran en Bera.</verse>
<verse osisID="1Chr.7.38"> De zonen van Jether: Jephone en Phaspha en Ara.</verse>
<verse osisID="1Chr.7.39"> De zonen nu van Olla: Areë en Haniël en Resia.</verse>
<verse osisID="1Chr.7.40"> Zij allen zijn zonen van Aser, vorsten hunner geslachten, uitgelezen en zeer dappere oversten der oversten. En het getal hunner, die den leeftijd hadden om ten oorlog te trekken, was zes en twintig duizend<note n="142">Dit bericht heeft vermoedelijk betrekking op den tijd van David; in de dagen van Moses was het getal grooter. Num. I 41; XXVI 43.</note>.</verse>
</chapter>
<chapter osisID="1Chr.8"> 
<title>Hoofdstuk VIII.</title><p>De zonen en nakomelingen van Benjamin (v. 1-32). Geslachtslijst van Saül (33-.40</p>
<verse osisID="1Chr.8.1"> Benjamin<note n="143">Zevende hoofddeel (VIII): Andere familiën van Benjamin en geslachtslijst van Saül. De familën van Benjamin (v. 1-28). Geslachtslijst van Saül (v. 29-40). De nieuwe lijst van familiën van Benjamin dient ter inleiding van den geslachtsboom van Saül. Zij wijkt in menig opzicht af van de lijst in Hoofdst. VII. De schrijver schijnt daarom hier nog bijzondere oorkonden te hebben geraadpleegd.</note> nu gewon Bale zijn eerstgeborene, Asbel<note n="144">Volgens Gen. XLVI 2 was Bethar de tweede zoon en Asbel de derde. Eerstgenoemde werd wellicht stichter eener familie, welke spoedig uitstierf of te klein bleef, om als afzonderlijke familie te gelden; hij wordt ook Num. XXVI 38 niet vermeld. De daar genoemde Ahiram zal de Ahara zijn van deze lijst. Aan Nohaä en Bapha beantwoorden Num. XXVI 39 Supham en Hapham.</note> den tweeden, Ahara den derden,</verse>
<verse osisID="1Chr.8.2"> Nohaä den vierden en Rapha den vijfden.</verse>
<verse osisID="1Chr.8.3"> En de zonen van Bale waren: Addar<note n="145">Wellicht een schrijffout voor Ared, Gen. XLVI 21.</note> en Gera en Abiud,</verse>
<verse osisID="1Chr.8.4"> wijders Abisue en Naäman en Ahoë,</verse>
<verse osisID="1Chr.8.5"> ook nog Gera en Sephuphan en Huram.</verse>
<verse osisID="1Chr.8.6"> Dit zijn de zonen van Ahod<note n="146">Misschien is hij dezelfde als Aod (VII 10), hoewel de spelling, ook in het Hebr., nogal verschilt.</note>, vorsten der geslachten te Gabaä wonend, welke werden overgebracht naar Manahath<note n="147">De gebeurtenis hier aangeduid is verder niet bekend.</note>.</verse>
<verse osisID="1Chr.8.7"> Naäman dan en Achia en Gera; deze bracht ze over en gewon Oza en Ahiud.</verse>
<verse osisID="1Chr.8.8"> Saharaïm<note n="148">Zijne afstamming is onbekend.</note> voorts gewon in het land Moab, nadat hij Husim en Bara, zijne vrouwen, had verstooten,</verse>
<verse osisID="1Chr.8.9"> hij gewon dan van Hodes zijne vrouw: Jobab en Sebia en Mosa en Molchom,</verse>
<verse osisID="1Chr.8.10"> ook Jehus en Sechia en Marma: dit zijn zijne zonen, vorsten in hunne familiën.</verse> 
<verse osisID="1Chr.8.11"> En Mehusim gewon<note n="149">Hebr.: ‘en bij Husim gewon hij...’</note> Abitob en Elphaäl.</verse>
<verse osisID="1Chr.8.12"> De zonen voorts van Elphaäl: Heber en Misaäm en Samad; deze bouwde Ono en Lod en zijne dochteren<note n="150">Het Hebr. heeft beter: hunne dochteren. Ono wordt nog genoemd I Esdr. II 23; II Esdr. VII 37, XI 35. Lod is het latere Lydda, waar de H. Petrus AEnaeas van zijn lamheid genas. Act. XI 32-34.</note>;</verse>
<verse osisID="1Chr.8.13"> En Baria<note n="151">Omtrent de betrekking, waarin de volgende familiehoofden van den stam Benjamin stonden tot de vooraf genoemden, kan men slechts gissingen maken.</note> en Sama, vorsten der familiën, welke te Aialon woonden; dezen joegen de bewoners van Geth op de vlucht,</verse>
<verse osisID="1Chr.8.14"> en Ahio en Sesac en Jerimoth</verse>
<verse osisID="1Chr.8.15"> en Zabadia en Arod en Heder,</verse>
<verse osisID="1Chr.8.16"> ook Michaël en Jespha en Joha. zonen van Baria,</verse>
<verse osisID="1Chr.8.17"> en Zabadia en Mosollam en Hezeci en Heber</verse>
<verse osisID="1Chr.8.18"> en Jesamari en Jezlia en Jobab, zonen van Elphaäl,</verse>
<verse osisID="1Chr.8.19"> en Jacim en Zechri en Zabdi</verse>
<verse osisID="1Chr.8.20"> en Elioënaï en Selethaï en Eliël</verse>
<verse osisID="1Chr.8.21"> en Adaia en Baraia en Samarath, zonen van Semeï,</verse>
<verse osisID="1Chr.8.22"> en Jespham en Heber en Eliël,</verse>
<verse osisID="1Chr.8.23"> en Abdon en Zechri en Hanan</verse>
<verse osisID="1Chr.8.24"> en Hanania en Aelam en Anathothia</verse>
<verse osisID="1Chr.8.25"> en Jephdaia en Phanuel, zonen van Sesac,</verse>
<verse osisID="1Chr.8.26"> en Samsari en Sohoria en Otholia</verse>
<verse osisID="1Chr.8.27"> en Jersia en Elia en Zechri, zonen van Jeroham.</verse>
<verse osisID="1Chr.8.28"> Dit zijn de patriarchen en de vorsten van familiën, welke te Jerusalem woonden.</verse>
<verse osisID="1Chr.8.29"> Te Gabaon echter woonden Abigabaon, en de naam zijner vrouw was Maächa,</verse>
<verse osisID="1Chr.8.30"> en zijn eerstgeboren zoon Abdon en Sur en Cis en Baäl en Nadab,</verse> 
<verse osisID="1Chr.8.31"> ook Gedor en Ahio en Zacher en Macelloth<note n="152">IX 36-37 worden tien zonen van Jehiël genoemd, hier slechts negen. De naam van Ner, wiens nakomelingen v. 33 worden opgesomd, is wellicht uitgevallen.</note>;</verse>
<verse osisID="1Chr.8.32"> en Macelloth gewon Samaä, en zij woonden tegenover hunne broeders te Jerusalem met hunne broeders.</verse>
<verse osisID="1Chr.8.33"> Ner<note n="153">Ner was een der voorouders, niet de vader van Cis in den strengen zin. I Reg. IX 1.</note> nu gewon Cis en Cis gewon Saül. Wijders gewon Saül Jonathas en Melchisua en Abinadab en Esbaäl<note n="154">Abinadab is misschien dezelfde, die I Reg. XIV 49 Jessui heet. Esbaäl heet II Reg. II 8 Isboseth. Boseth (schande) is een scheldnaam voor den afgod Baäl. Zie Jer. III 24, XI 13; Os. IX 10. De naam Baäl beteekent heer, en duidde ten tijde van Saül nog niet altijd den afgod Baäl aan; later echter zag men in Baäl altijd den schandgod, en werden de namen, in welke het woord voorkwam, veranderd in eene samenstelling met boseth. Zie ook noot 13.</note>.</verse>
<verse osisID="1Chr.8.34"> En de zoon van Jonathas: Meribbaäl<note n="155">Meribbaäl heette ook Miphiboseth. II Reg. IV 4. Beide namen beteekenen ongeveer hetzelfde, de eerste Tegenstander van Baäl, de tweede Verpletteraar van den afgod.</note>, en Meribbaäl gewon Micha.</verse>
<verse osisID="1Chr.8.35"> De zonen van Micha: Phiton en Melech en Tharaä en Ahaz.</verse>
<verse osisID="1Chr.8.36"> En Ahaz gewon Joada, en Joada gewon Alamath en Azmoth en Zamri; Zamri voorts gewon Mosa,</verse>
<verse osisID="1Chr.8.37"> en Mosa gewon Banaä, wiens zoon Rapha was, van wien Elaza geboren werd, die Asel gewon.</verse>
<verse osisID="1Chr.8.38"> Asel voorts had zes zonen met deze namen: Ezricam, Bocru, Ismahel, Saria, Obdia en Hanan; deze allen zijn zonen van Asel.</verse>
<verse osisID="1Chr.8.39"> En de zonen van Esec, zijnen broeder: Ulam zijn eerstgeborene, en Jehus de tweede, en Eliphalet de derde.</verse>
<verse osisID="1Chr.8.40"> En de zonen van Ulam waren zeer sterke mannen en spanden den boog met groote kracht, en zij hadden vele zonen en kleinzonen tot honderd en vijftig. Deze allen zijn zonen van Benjamin.</verse>
</chapter>
<chapter osisID="1Chr.9"> 
<title>Hoofdstuk IX.</title><p>De bewoners van Jerusalem (v. 1-34). Herhaling van de geslachtslijst van Saül (v. 35-44).</p>
<verse osisID="1Chr.9.1"> Aldus werd geheel Israël geteld en hun getal werd opgeteekend in het Boek der koningen van Israël en Juda, en zij werden weggevoerd naar Babylon wegens hunne zonden<note n="156">Met dit vers besluit de schrijver de geslachtsregisters van de twaalf stammen, waarop hij nog als aanhangsel (IX) eene lijst van de bewoners van Jerusalem laat volgen. Deze lijst bevat: de hoofden der familiën van Juda en van Benjamin (v. 4-9), de priesterlijke familiën (v. 10-13), de Levietische familiën met korte vermelding van hare ambtsverrichtingen (v. 14-34).</note>.</verse>
<verse osisID="1Chr.9.2"> Maar zij, die het eerst woonden in hunne bezittingen en hunne steden, waren Israël en de Priesters en de Levieten en de Nathineërs<note n="157">De Joodsche bevolking van Palestina bestond van den beginne af uit gewone Israëlieten of leeken en uit de verschillende klassen, welke aan den eeredienst verbonden waren. De Nathineërs waren de tempelknechten. Oorspronkelijk uitsluitend Gabaonieten (zie Jos. IX 27), werden zij later vermeerderd met krijgsgevangen Chananeërs. Zie I Esdr. VIII 20; III Reg. IX 20, 21.</note>.</verse>
<verse osisID="1Chr.9.3"> Te Jerusalem woonden<note n="158">De inleiding en inrichting van de lijst der bewoners van Jerusalem beantwoordt geheel aan II Esdr. XI. Daar worden echter de stammen Ephraïm en Manasse, van welke ook in deze lijst niet nader sprake is, niet eens genoemd. Vermoedelijk telden deze stammen onder de bewoners der hoofdstad slechts enkele familiën, welke zich na den ondergang van het noordelijk rijk daar gevestigd hadden.</note> van de zonen van Juda en van de zonen van Benjamin, wijders van de zonen van Ephraïm en van Manasse<note n="159">Sommigen meenen dat de v. 4 beginnende lijst slaat op de bevolking der hoofdstad ten tijde van David. Dit schijnt echter slechts in zooverre waar, als er onder de vermelde voorzaten der hier genoemde bewoners zeker niet weinigen waren, welke tot de oudste bevolking behoorden. Want zooveel mogelijk hebben de uit Babylonië teruggekeerden de woonplaatsen en ambten hunner voorouders ingenomen. Voor het overige biedt deze lijst, welke wij door A zullen aanduiden, een overzicht van de bevolking na de ballingschap, evenals de lijst II Esdr. XI (B), met welke zij nauw verwant is. Beide schijnen, elk met zekere zelfstandigheid, aan dezelfde bron te zijn ontleend. Soms is A, soms B uitvoeriger. Uit de voorouders van de genoemde familiehoofden doet B herhaaldelijk eene andere keuze dan A. Maar verdere verschillen tusschen de twee lijsten bestaan enkel in schijn.</note>.</verse>
<verse osisID="1Chr.9.4"> Otheï<note n="160">Van den stam Juda noemt A drie, B twee familiën en hare hoofden en deze met eene ten deele afwijkende geslachtslijst. Otheï en Asaia in A heeten Athaias en Maäsiä in B. Dit verschil raakt slechts den vorm der namen.</note>, de zoon van Ammiud, den zoon van Omraï, den zoon van Bonni, uit de kinderen van Phares, den zoon van Juda.</verse> 
<verse osisID="1Chr.9.5"> En van Siloni: Asaia, de eerstgeborene, en zijne zonen.</verse>
<verse osisID="1Chr.9.6"> En van de zonen van Zara: Jehuel en hunne broeders, zeshonderd negentig.</verse>
<verse osisID="1Chr.9.7"> Wijders van de zonen van Benjamin<note n="161">Ten opzichte van de familiehoofden van Benjamin is het verschil tusschen de twee lijsten geringer dan het schijnt. Salo in A (Gr. Salom) is Sellum in B. Zijn stamboom is in A en B althans gedeeltelijk dezelfde. Vermoedelijk zijn de familiehoofden Jobania en Ela in A dezelfden, welke in B Gebbai en Sellai genoemd worden. Het verschil is wel groot, maar men herinnere zich, hoe reeds de H. Hiëronymus er over klaagde, dat bij het afschrijven van de Boeken Paralipomenon, zoo rijk aan eigennamen, juist in de eigennamen vele fouten werden gemaakt. Hetzelfde geldt ook van de getallen. Als derhalve het aantal leden der verschillende familiën in A en B verschilt, dan bewijst zulks geenszins, dat de twee lijsten op verschillende tijdperken betrekking hebben.</note>: Salo, de zoon van Mosollam, den zoon van Oduia, den zoon van Asana,</verse>
<verse osisID="1Chr.9.8"> en Jobonia, de zoon van Jeroham, en Ela, de zoon van Ozi, den zoon van Mochori, en Mosollam, de zoon van Saphatias, den zoon van Rahuel, den zoon van Jebanias,</verse>
<verse osisID="1Chr.9.9"> en hunne broeders naar hunne familiën, negenhonderd zes en vijftig. Zij allen waren vorsten van geslachten naar de huizen hunner vaderen.</verse>
<verse osisID="1Chr.9.10"> Van de priesters voorts: Jedaia, Joiarib en Jachin<note n="162">Deze namen wijzen zekerlijk drie klassen van te Jerusalem woonachtige priesters aan. Volgens I Par. XXIV 7, 17 de tweede, de eerste en de een-en-twintigste. Zij worden ook in B genoemd.</note>.</verse>
<verse osisID="1Chr.9.11"> Ook Azarias<note n="163">Azarias heet in B Saraia.</note>, de zoon van Helcias, den zoon van Mosollam, den zoon van Sadoc, den zoon van Maraioth, den zoon van Achitob, de hoogepriester van het huis Gods.</verse>
<verse osisID="1Chr.9.12"> Wijders Adaias, de zoon van Jeroham, den zoon van Phassur, den zoon van Melchias, en Maäsaï<note n="164">Maäsai heet in B Amassai.</note>, de zoon van Adiël, den zoon van Jezra, den zoon van Mosollam, den zoon van Mosollamith, den zoon van Emmer,</verse>
<verse osisID="1Chr.9.13"> en hunne broeders, vorsten in hunne familiën<note n="165">De zeventienhonderd en zestig vorsten in hunne familiën zijn de huisvaders van priesterlijken bloede.</note>, duizend zevenhonderd en zestig zeer sterke man- nen vol kracht om het werk der bediening te verrichten in het huis Gods.</verse>
<verse osisID="1Chr.9.14"> En van de Levieten: Semeia<note n="166">Van de familiehoofden uit den stam Levi worden in beide lijsten gelijkelijk genoemd: Semeia, Mathania, Obdias (Abda in B), Accub en Telmon. Ook hunne voorouders, in zooverre zij genoemd worden, stemmen overeen. Alleen heet Zechri van A, die II Esdr. XIII 13 als Zachur voorkomt, Zebedei in B, en Semeia van A Samua in B. Voorts noemt A als familiehoofden nog Galal, Barachia en Sellum, welke in B ontbreken, terwijl B Sabathaï en Jozabed vermeldt, die in A gemist worden. Eindelijk noemt A nog Bacbatar, aan welken vermoedelijk Becbecia in B beantwoordt.</note>, de zoon van Hassub, den zoon van Ezricam, den zoon van Hasebia uit de kinderen van Merari,</verse>
<verse osisID="1Chr.9.15"> ook Bacbacar de timmerman<note n="167">Hebr.: Chered, wat timmerman beteekenen kan, maar vermoedelijk een eigennaam is.</note> en Galal en Mathania, de zoon van Micha, den zoon van Zechri, den zoon van Asaph,</verse>
<verse osisID="1Chr.9.16"> en Obdia, de zoon van Semeia, den zoon van Galal, den zoon van Idithun, en Barachia de zoon van Asa, den zoon van Elcana, welke woonde in de hoven van Netophati<note n="168">De betrekkelijke volzin sluit zich niet aan bij Barachia, die te Jerusalem woonde, maar aan Elcana.</note>.</verse>
<verse osisID="1Chr.9.17"> Maar de poortwachters waren: Sellum en Accub en Telmon en Ahimam<note n="169">Hebr.: ‘Accub en Telmon en Ahimam en hunne broeders’. Ahimam wordt echter II Esdr. XI 19 niet genoemd. Wellicht kwam de naam hier verkeerdelijk in den tekst doordat en hunne broeders (vaächehem) tweemaal geschreven werd. De in v. 17 genoemden waren niet eenvoudige deurwachters, maar stonden aan het hoofd der Levieten, aan welke de bewaking van den tempel was opgedragen.</note>, en hun broeder Sellum was het hoofd.</verse>
<verse osisID="1Chr.9.18"> Tot op dezen tijd aan de koningspoort oostwaarts hadden zonen van Levi beurtelings de wacht<note n="170">Hebr.: ‘En tot heden toe (is hij) aan de koningspoort ten oosten. Dit (zijn) de wachters voor de schaar van Levi's zonen’. De eerste vershelft slaat zeker nog alleen op Sellum, die zoomede de oostelijke poort bewaakte, door welke de koning binnen ging. Zie IV Reg. XVI 18.</note>.</verse>
<verse osisID="1Chr.9.19"> En Sellum, de zoon van Core, den zoon van Abiasaph, den zoon van Core, met zijne broeders en het huis zijns vaders; dit zijn de Corieten, gesteld over de werken van den dienst, wachters van de toegangen tot den tabernakel, en hunne gezinnen bewaakten bij beurten den ingang van de legerplaats des Heeren.</verse>
<verse osisID="1Chr.9.20"> En Phineës, de zoon van Elea- zar, was hun hoofdman voor den Heer<note n="171">Hebr.: ‘Phineës.... was voorheen hun hoofd. De Heer zij met hem’. Omdat Phineës voorheen aan het hoofd stond van hen, die den ingang van den tabernakel bewaakten, had het huis Sellum, dat van hem afstamde, de hoede van den hoofdingang des tempels.</note>.</verse>
<verse osisID="1Chr.9.21"> En Zacharias, de zoon van Mosollamia, was deurwachter aan de poort van den tabernakel<note n="172">Volgens XXVI 14 aan de noordzijde.</note> der getuigenis.</verse>
<verse osisID="1Chr.9.22"> Zij allen<note n="173">Zij allen zijn de van v. 14 af genoemde Levieten in het algemeen. Zij woonden voor het meerendeel niet te Jerusalem, maar rondom de stad op hunne hoeven en kwamen slechts voor hun dienst in de stad. Zie II Esdr. XII 29.</note>, uitverkoren tot deurwachters aan de poorten, waren tweehonderd en twaalf, en ingeschreven in hunne eigen woonplaatsen<note n="174">Het Hebr. bezigt hier en in v. 25 hetzelfde woord als in v. 16: hoven of hoeven.</note>. David en Samuel, de Ziener, hadden hen aangesteld wegens hunne getrouwheid,</verse>
<verse osisID="1Chr.9.23"> zoo hen als hunne kinderen, om op hunne beurt te zijn aan de deuren van het huis des Heeren en aan den tabernakel.</verse>
<verse osisID="1Chr.9.24"> Naar de vier winden waren zij poortwachters, dat is naar het oosten en naar het westen en naar het noorden en naar het zuiden.</verse>
<verse osisID="1Chr.9.25"> Hunne broeders<note n="175">Hunne broeders, d.i. de broeders der oversten in v. 17 vermeld.</note> echter woonden in de dorpen en kwamen telkens op hun Sabbath van den éénen tijd tot den anderen tijd.</verse>
<verse osisID="1Chr.9.26"> Aan deze vier Levieten<note n="176">De in v. 17 genoemde oversten; van de tweede helft van het vers maken de Levieten in het algemeen het onderwerp uit.</note> was geheel het getal der poortwachters toevertrouwd en zij waren gesteld over de kamers en de schatten van het huis des Heeren.</verse>
<verse osisID="1Chr.9.27"> Ook bleven zij rondom den tempel des Heeren in hunne wachten, opdat zij des morgens, als het tijd was, zelf de deuren openden<note n="177">Bedoeld zijn de oversten, welke in de stad woonden.</note>.</verse>
<verse osisID="1Chr.9.28"> Van hun geslacht waren er ook gesteld<note n="178">De schrijver vermeldt in het volgende in het kort nog eenige andere ambtsverrichtingen der Levieten, van welke hij XXIII en volg. uitvoeriger gewaagt. Zie de aanteekeningen aldaar.</note> over het vaatwerk van den dienst; want de vaten werden bij getal ingedragen en uitgedragen.</verse>
<verse osisID="1Chr.9.29"> Van dezelfden en van hen, welke de hoede hadden over de gereedschappen van het heiligdom, waren er ook over de meelbloem en den wijn en de olie en den wierook en de specerijen.</verse>
<verse osisID="1Chr.9.30"> Die echter het reukwerk uit de specerijen bereidden, waren zonen van priesters.</verse>
<verse osisID="1Chr.9.31"> En de Leviet Mathathias, de eerstgeboren zoon van Sellum, den Coriet, was gesteld over hetgeen in de pan geroost werd.</verse>
<verse osisID="1Chr.9.32"> Wijders waren er van de zonen van Caäth hunne broeders over de toonbrooden, om altijd nieuwe te bereiden voor alle sabbatdagen.</verse>
<verse osisID="1Chr.9.33"> Dit zijn<note n="179">De verzen 33-34 besluiten al hetgeen van v. 14 af gezegd werd. V. 33 bedoelt alleen de v. 14-16 genoemden, v. 34 al de genoemden van v. 14 af.</note> de hoofden der zangers onder de gezinnen der Levieten, welke in de kameren bleven, om bij dag en nacht hun dienst te verrichten.</verse>
<verse osisID="1Chr.9.34"> De hoofden der Levieten, vorsten in hunne familiën, woonden te Jerusalem.</verse>
<verse osisID="1Chr.9.35"> Maar te Gabaon woonden de vader van Gabaon, Jehiël, en zijne vrouw, welke Maächa heette<note n="180">De schrijver herhaalt hier het geslachtsregister van Saül, en zelfs nauwkeuriger dan voorheen VIII 29-38, om tot inleiding te dienen van het nu volgend verhaal.</note>.</verse>
<verse osisID="1Chr.9.36"> Zijn zoon, de eerstgeborene, was Abdon, en Sur en Cis en Baäl en Ner en Nadab,</verse>
<verse osisID="1Chr.9.37"> ook Gedor en Ahio en Zacharias en Macelloth.</verse>
<verse osisID="1Chr.9.38"> Macelloth nu gewon Samaän; dezen woonden tegenover hunne broeders in Jerusalem met hunne broeders.</verse>
<verse osisID="1Chr.9.39"> Ner echter gewon Cis, en Cis gewon Saül, en Saül gewon Jonathan en Melchisua en Abinadab en Esbaäl.</verse>
<verse osisID="1Chr.9.40"> En de zoon van Jonathan was Meribbaäl, en Meribbaäl gewon Micha.</verse> 
<verse osisID="1Chr.9.41"> De zonen wijders van Micha: Phiton en Melech en Tharaä en Ahaz.</verse>
<verse osisID="1Chr.9.42"> Maar Ahaz gewon Jara, en Jara gewon Alamath en Azmoth en Zamri, en Zamri gewon Mosa.</verse>
<verse osisID="1Chr.9.43"> Mosa nu gewon Banaä, wiens zoon Raphaia Elasa gewon, van wien Asel geboren is.</verse>
<verse osisID="1Chr.9.44"> Asel voorts had zes zonen met deze namen: Ezricam, Bocru, Ismahel, Saria, Obdia, Hanan. Dit zijn de zonen van Asel.</verse>
</chapter>
<chapter osisID="1Chr.10">
<title>Hoofdstuk X.</title><p>De ondergang van Saül en zijn huis (v. 1-14).</p>
<verse osisID="1Chr.10.1"> De Philistijnen nu streden tegen Israël, en de mannen van Israël vloden voor de Philistijnen en vielen gewond op het gebergte Gelboë<note n="181">Ter inleiding van de geschiedenis van David geeft de schrijver een beknopt bericht over den ondergang van Saül en zijn huis met een korte beschouwing over de oorzaak van dien ondergang. In hoofdzaak eensluidend met I Reg. XXXI, vult het verhaal op enkele punten het daar gezegde aan.</note>.</verse>
<verse osisID="1Chr.10.2"> En toen de Philistijnen, Saül en zijne zonen vervolgend, nabij gekomen waren, doodden zij Jonathan en Abinadab en Melchisua, de zonen van Saül.</verse>
<verse osisID="1Chr.10.3"> En de strijd tegen Saül verzwaarde, en de boogschutters ontdekten hem en kwetsten hem met pijlen<note n="182">Hebr.: ‘en hij (Saül) vreesde voor de boogschutters’. Het is echter twijfelachtig, of deze lezing wel de oorspronkelijke is.</note>.</verse>
<verse osisID="1Chr.10.4"> En Saül sprak tot zijn wapendrager: Trek uw zwaard en dood mij, opdat die onbesnedenen niet komen en met mij den spot drijven. Maar zijn wapendrager, door vrees verlamd, wilde dit niet doen; daarom nam Saül het staal en wierp er zich in.</verse>
<verse osisID="1Chr.10.5"> En toen de wapendrager dit zag, dat namelijk Saül gestorven was, wierp ook hij zich in zijn zwaard en stierf.</verse>
<verse osisID="1Chr.10.6"> Aldus stierf Saül en zijne drie zonen, en zijn gansche huis<note n="183">I Reg. XXXI 6 wordt gezegd: ‘en al zijne mannen’. Hier wordt de nadruk gelegd op den ondergang van de familie van Saül.</note> kwam tevens om.</verse>
<verse osisID="1Chr.10.7"> Toen de mannen van Israël, die in de vlakten<note n="184">Bedoeld zijn de vlakten, welke oostelijk en westelijk van het gebergte Gelboë gelegen zijn.</note> woonden, dit gezien hadden, vloden zij, en daar Saül en zijne zonen gedood waren<note n="185">Hebr.: ‘Toen de mannen.... zagen, dat zij gevlucht en Saül en zijne zonen gevallen waren’.</note>, verlieten zij hunne steden en verstrooiden zich herwaarts en derwaarts; en de Philistijnen kwamen en vestigden zich daarin.</verse>
<verse osisID="1Chr.10.8"> Als nu des anderen daags de Philistijnen de verslagenen uitplunderden, vonden zij Saül en zijne zonen, liggende op het gebergte Gelboë.</verse>
<verse osisID="1Chr.10.9"> En nadat zij hem uitgeplunderd, en hem het hoofd afgehouwen en de wapenen afgenomen hadden, zonden zij naar hun land, opdat men het zou ronddragen en vertoonen in de tempels der goden en aan de volksscharen<note n="186">Hebr.: ‘en zij zonden (boden) door het land der Philistijnen rondom, om de blijde boodschap te brengen aan hunne afgoden en aan het volk’.</note>.</verse>
<verse osisID="1Chr.10.10"> En zijne wapenen droegen zij op in het heiligdom huns gods, en zijn hoofd hechtten zij vast in den tempel van Dagon<note n="187">I Reg. XXX 10 wordt nog bericht, dat zij den romp van Saül ophingen aan den muur van Bethsan.</note>.</verse>
<verse osisID="1Chr.10.11"> Toen de mannen van Jabes Galaäd dit vernamen, al wat namelijk de Philistijnen met Saül hadden gedaan,</verse>
<verse osisID="1Chr.10.12"> kwamen al de dappere mannen op en namen de lijken van Saül en zijne zonen weg en droegen ze naar Jabes; en zij begroeven hun gebeente onder den eik, die te Jabes was, en vastten zeven dagen.</verse>
<verse osisID="1Chr.10.13"> Aldus stierf Saül wegens zijne ongerechtigheden, omdat hij overtreden had het gebod, hetwelk de Heer had gegeven, en het niet onderhouden had, ja zelfs de waarzegster had geraadpleegd</verse>
<verse osisID="1Chr.10.14"> en niet had vertrouwd op den Heer; daarom doodde Hij hem en bracht zijn koningschap over op David, den zoon van Isaï.</verse>
</chapter>
<chapter osisID="1Chr.11">
<title>Hoofdstuk XI.</title><p>David wordt tot koning gezalfd (v. 1-3). Jerusalem wordt veroverd (v. 4-9). De helden van David (10-.46</p>
<verse osisID="1Chr.11.1"> Geheel Israël nu verzamelde zich om David te Hebron en zeide: Wij zijn uw gebeente en uw vleesch<note n="188">Van den dood van Saül gaat de schrijver onmiddellijk over tot de erkenning van David's koningschap door geheel Israël. Wat hij hieromtrent verhaalt, stemt in hoofdzaak overeen met II Reg. V 1 en volg.</note>.</verse>
<verse osisID="1Chr.11.2"> Gisteren ook en eergisteren, toen Saül nog regeerde, waart gij het, die Israël uitleiddet en terugleiddet; tot u toch heeft de Heer, uw God, gezegd: Gij zult mijn volk Israël weiden, en gij zult vorst zijn over hetzelve.</verse>
<verse osisID="1Chr.11.3"> Zoo kwamen dan al de oudsten van Israël tot den koning te Hebron, en David sloot een verbond met hen voor den Heer; en zij zalfden hem tot koning over Israël naar het woord des Heeren, dat Hij had gesproken door de bediening van Samuel.</verse>
<verse osisID="1Chr.11.4"> En David en geheel Israël toog heen naar Jerusalem; dat is Jebus, waar de Jebusieten de landbewoners waren.</verse>
<verse osisID="1Chr.11.5"> Doch de bewoners van Jebus zeiden tot David: Gij zult hier niet binnenkomen<note n="189">Zie het volledige antwoord der Jebusieten II Reg. V 6.</note>. Maar David veroverde den burg Sion, dat is de Stad van David,</verse>
<verse osisID="1Chr.11.6"> en hij zeide: Alwie den Jebu- siet het eerst verslaat, zal vorst en aanvoerder zijn. Joab nu, de zoon van Sarvia, klom het eerst naar boven en is vorst geworden<note n="190">Hij werd als aanvoerder bevestigd.</note>.</verse>
<verse osisID="1Chr.11.7"> David nu woonde in den burg, en daarom werd deze genoemd Stad van David.</verse>
<verse osisID="1Chr.11.8"> En hij bouwde de stad rondom van het Mello tot aan den omtrek<note n="191">David begon bij het Mello en zette het werk voort, totdat hij weder bij het Mello kwam. Dit was een kasteel aan den noordwestelijken hoek van Sion. Zie III Reg IX 15, XI 27; II Par. XXXII 5.</note>; Joab echter trok het overige der stad op.</verse>
<verse osisID="1Chr.11.9"> En David was voorspoedig en ging vooruit en nam toe, en de Heer der heerscharen was met hem.</verse>
<verse osisID="1Chr.11.10"> Dit zijn de hoofden der dappere mannen van David<note n="192">De hier volgende lijst van David's helden komt, met uitzondering van v. 41-47, ook II Reg. XXIII 8-39 voor. Zie de aanteekeningen aldaar. De afwijkingen in de namen en getallen zijn zeker voor het meerendeel aan de afschrijvers te wijten.</note>, die hem hielpen om koning te worden over geheel Israël naar het woord des Heeren, dat Hij gesproken had tot Israël.</verse>
<verse osisID="1Chr.11.11"> En dit is het getal der helden van David: Jesbaäm, de zoon van Hachamoni, de hoofdman onder de dertig<note n="193">Hebr. rosj-ha-sjalisjim, een militaire titel, evenals sjalisjim, zie II Reg. XXIII 8.</note>; deze zwaaide zijn spies over driehonderd<note n="194">Achthonderd volgens II Reg. XXIII 8.</note>, bij ééne gelegenheid doorboord.</verse>
<verse osisID="1Chr.11.12"> En na hem Eleazar, de zoon van zijns vaders broeder<note n="195">Naar het Hebr.: ‘de zoon van Dodo’. Evenzoo v. 26.</note>, de Ahohiet, die onder de drie helden was<note n="196">De drie hier bedoelde helden zijn Jesbaäm (v. 11), Eleazar (v. 12) en Semma. De naam van dezen komt echter hier niet voor, daar, gelijk uit II Reg. XXIII 10-12 blijkt, eenige regels wegvielen. Aan Semma moet volgens II Reg. XXIII 11 het in v. 14 vermelde heldenfeit worden toegeschreven. Het onderwerp van de eerste helft van genoemd vers is derhalve Semma; het meervoud der Vulgaat is een gevolg van de begane vergissing.</note>.</verse>
<verse osisID="1Chr.11.13"> Deze was bij David in Phesdomim, toen de Philistijnen daar ter plaatse bijeenkwamen tot den strijd; en het akkerveld dier streek was vol gerst, en het volk was gevloden voor de Philistijnen.</verse> 
<verse osisID="1Chr.11.14"> Zij hielden stand in het midden des velds en verdedigden het, en toen zij de Philistijnen verslagen hadden, verleende de Heer een groot heil aan zijn volk.</verse>
<verse osisID="1Chr.11.15"> En drie van de dertig oversten<note n="197">Naar het Hebr. vermoedelijk: ‘drie van de rosj-ha-sjalisjim’. Deze drie waren waarschijnlijk de boven genoemden.</note> daalden af naar de rots, waarin David was, naar de spelonk Odollam, toen de Philistijnen gelegerd waren in het Dal Raphaïm.</verse>
<verse osisID="1Chr.11.16"> David was dan in de sterkte, en er bevond zich eene bezetting van Philistijnen te Bethlehem.</verse>
<verse osisID="1Chr.11.17"> David nu verlangde en zeide: Och, dat mij iemand water gave uit den put van Bethlehem, die aan de poort is!</verse>
<verse osisID="1Chr.11.18"> Deze drie nu gingen midden door het leger der Philistijnen en schepten water uit den put van Bethlehem, die aan de poort is, en brachten het aan David, opdat hij drinken zou; deze echter wilde niet, maar liever plengde hij het den Heere,</verse>
<verse osisID="1Chr.11.19"> zeggende: Verre zij het, dat ik dit doen zou voor het aangezicht van mijnen God en het bloed dier mannen drinken; want met gevaar van hun leven hebben zij mij het water gebracht. En om die reden wilde hij niet drinken: dat deden de drie dappersten.</verse>
<verse osisID="1Chr.11.20"> Ook Abisaï, de broeder van Joab, hij was de overste der drie en hij verhief zijne lans tegen driehonderd doorboorden, en hij was onder de drie de beroemdste</verse>
<verse osisID="1Chr.11.21"> en onder de tweede drie befaamd en hun hoofd<note n="198">Hebr.: ‘20. Ook Abisaï.... was rosj-ha-sjelosja.... en hij had naam onder de sjelosja, 21. van de sjelosja (was hij) onder de twee befaamd en hij was hun tot hoofd, maar de drie evenaarde hij niet.’ De plaats schijnt bedorven. Mogelijk gaf de oorspronkelijke lezing dezen zin: Ook Abisaï was rosj-ha-sjalisjim; onder de sjalisjim was hij (voorheen) van twee bijzonder dapperen de meest befaamde en (daarom) werd hij hun hoofd, d.i. rosj-ha-sjalisjim; toch evenaarde hij als held niet het boven genoemde drietal (zie noot 9).</note>; maar de eerste drie evenaarde hij niet.</verse> 
<verse osisID="1Chr.11.22"> Banaias, de zoon van Joiada, een zeer dapperen man, die menige groote daad verricht had, van Cabseël; deze versloeg de twee Ariëls<note n="199">Ariël beteekent een groote leeuw. Zie over deze daad de noot op II Reg. XXIII 20.</note> van Moab, en hij daalde af en doodde een leeuw midden in een kuil ten tijde van de sneeuw.</verse>
<verse osisID="1Chr.11.23"> En ook versloeg hij een Egyptenaar, die eene lengte had van vijf el en eene lans droeg als een weversboom; hij ging dan op hem af met een stok en ontrukte hem de lans, welke hij in de hand droeg, en doodde hem met zijn eigen lans.</verse>
<verse osisID="1Chr.11.24"> Dat deed Banaias, de zoon van Joiada, die onder de drie dapperen de meest befaamde was.</verse>
<verse osisID="1Chr.11.25"> Onder de dertig de eerste, evenaarde hij toch de drie niet<note n="200">Hebr.: ‘Dat deed Banaias.... en hij had naam onder de sjalisjim, en hij was befaamd onder de sjalisjim, maar de drie evenaarde hij niet.’</note>; en David plaatste hem bij zijn oor<note n="201">d.i. Maakte hem tot zijn vertrouweling.</note>.</verse>
<verse osisID="1Chr.11.26"> Voorts de dapperste mannen in het leger<note n="202">Onder de volgende 31 namen ontbreekt hier volgens II Reg. XXIII 25 Elica van Harodi.</note>: Asahel, de broeder van Joab, en Elchanan, de zoon van zijns vaders broeder, van Bethlehem,</verse>
<verse osisID="1Chr.11.27"> Sammoth de Aroriet, Helles de Phaloniet,</verse>
<verse osisID="1Chr.11.28"> Ira, de zoon van Acces de Thecuïet, Abiëzer de Anathothiet,</verse>
<verse osisID="1Chr.11.29"> Sobbochaï de Husathiet, Ilaï de Ahohiet,</verse>
<verse osisID="1Chr.11.30"> Maharaï de Netophathiet, Heled, de zoon van Baäna, de Netophathiet,</verse>
<verse osisID="1Chr.11.31"> Ethaï, de zoon van Ribaï, van Gabaäth van de zonen van Benjamin, Banaia de Pharatoniet,</verse>
<verse osisID="1Chr.11.32"> Huraï van de beek Gaäs, Abiël de Arbathiet, Azmoth de Baüramiet, Eliaba de Salaboniet.</verse> 
<verse osisID="1Chr.11.33"> De zonen van Assem<note n="203">Vermoedelijk moet hier gelezen worden Benihassem, de Gersoniet.</note>, de Gezoniet, Jonathan, de zoon van Sage, de Arariet,</verse>
<verse osisID="1Chr.11.34"> Ahiam, de zoon van Sachar, de Arariet,</verse>
<verse osisID="1Chr.11.35"> Eliphal, de zoon van Ur,</verse>
<verse osisID="1Chr.11.36"> Hepher de Mecherathiet, Ahia de Pheloniet,</verse>
<verse osisID="1Chr.11.37"> Hesro de Carmeliet en Naäraï, de zoon van Asbaï,</verse>
<verse osisID="1Chr.11.38"> Joël, de broeder van Nathan, Mibahar, de zoon van Agaraï,</verse>
<verse osisID="1Chr.11.39"> Selec de Ammoniet, Naäraï de Berothiet, de schildknaap van Joab, den zoon van Sarvia,</verse>
<verse osisID="1Chr.11.40"> Ira de Jethreër, Gareb de Jethreër,</verse>
<verse osisID="1Chr.11.41"> Urias de Hetheër, Zabad, de zoon van Oholi<note n="204">Zabad met de 15 volgende helden komen II Reg. XXIII niet voor.</note>,</verse>
<verse osisID="1Chr.11.42"> Adina, de zoon van Siza, van den stam Ruben, hoofd der Rubenieten, en dertig met hem,</verse>
<verse osisID="1Chr.11.43"> Hanan, de zoon van Maächa, en Josaphath de Mathaniet,</verse>
<verse osisID="1Chr.11.44"> Ozia de Astarothiet, Samma en Jehiël, de zonen van Hotham, de Aroriet<note n="205">Astaroth lag in het Oost-Jordaansche stamgebied van Manasse (VI 71), Aroër eveneens in het Oost-Jordaansche land, maar daar bevonden zich twee steden van dien naam, de eene oostelijk van Rabbath Ammon (Jos. XIII 25), de andere aan den Arnon (Isai. XVII 2).</note>.</verse>
<verse osisID="1Chr.11.45"> Jedihel, de zoon van Samri, en Joha, zijn broeder, de Thosaïet,</verse>
<verse osisID="1Chr.11.46"> Eliël de Mahumiet<note n="206">d.i. Of van Baäl-Maon (Jos. XIII 17) òf van Manaim, Levietenstad in Gad. Zie Jos. XIII 26; Gen. XXXII 2.</note> en Jeribaï en Josaia, de zonen van Elnaëm, en Jethma de Moabiet, Eliël en Obed en Jasiël van Masobia<note n="207">Masobia is onbekend. Wellicht echter moet in het Hebr. gelezen worden mi-Soba, d.i. van Soba, een Syrisch stadje. Zie II Reg. XXIII 36.</note>.</verse>
</chapter>
<chapter osisID="1Chr.12"> 
<title>Hoofdstuk XII.</title>
<p>Verdere helden, die zich gedurende Saül's regeering bij David aansloten (v. 1-22). Het getal krijgsvaardige mannen, welke hem te Hebron tot koning uitriepen (v. 23-46).</p>
<verse osisID="1Chr.12.1"> Dezen ook<note n="208">Wat den inhoud van dit hoofdstuk uitmaakt, komt in II Reg. niet voor. Het dient ter aanvulling van de voorafgaande berichten.</note> kwamen tot David te Siceleg<note n="209">Te Siceleg, dat hij van Achis, koning van Geth, ontving, toefde David zestien maanden. I Reg. XXVII 7.</note>, toen hij nog vluchtte voor Saül, den zoon van Cis. Het waren zeer dappere en uitgelezen krijgers,</verse>
<verse osisID="1Chr.12.2"> die den boog spanden en met elke hand steenen wierpen met den slinger, en pijlen richtten. Van de broeders<note n="210">Van Saül's stamgenooten, die desniettemin tot David overgingen.</note> van Saül uit Benjamin:</verse>
<verse osisID="1Chr.12.3"> de overste Ahiëzer en Joas, de zonen van Samaä, den Gabaäthiet, en Jaziël en Phallet, de zonen van Azmoth, en Baracha en Jehu, de Anathothiet.</verse>
<verse osisID="1Chr.12.4"> Ook Samaias de Gabaoniet, de dapperste onder de dertig en over de dertig<note n="211">Hebr.: ‘een held onder de sjalisjim en over de sjalisjim (staande)’.</note>, Jeremias en Jeheziël en Johanan en Jezabad, de Gaderothiet<note n="212">Gedera behoorde volgens Jos. XV 36 niet aan den stam Benjamin, maar aan Juda. Wellicht hebben zich in lateren tijd familiën van Benjamin daar gevestigd.</note>,</verse>
<verse osisID="1Chr.12.5"> en Eluzaï en Jerimuth en Baälia en Samaria en Saphatia, de Haruphiet<note n="213">Haruphiet beteekent ongetwijfeld zoon van Haruph. Vgl. II Esdr. VII 24.</note>,</verse>
<verse osisID="1Chr.12.6"> Elcana en Jesia en Azareël en Joëzer en Jesbaäm van Carehim<note n="214">Hebr. hakkorchim, d.i. de Corachieten. Bedoeld zijn vermoedelijk Levieten, die zich in het stamgebied van Benjamin gingen vestigen, toen de Ark naar Silo werd verplaatst.</note>,</verse>
<verse osisID="1Chr.12.7"> alsook Joëla en Zabadia, de zonen van Jeroham van Gedor.</verse>
<verse osisID="1Chr.12.8"> Maar ook van Gaddi<note n="215">Hebr.: ‘En van de Gadieten’.</note> liepen er tot David over, toen hij zich schuil hield in de woestijn<note n="216">Gedurende de eerste jaren van zijne vlucht. Zie I Reg. XXII 2; XXIII 13.</note>, zeer dappere mannen en voortreffelijke krijgslieden, schild en lans dragend; hunne aangezichten waren als leeuwenaangezichten en zij waren vlug als hinden op de bergen.</verse>
<verse osisID="1Chr.12.9"> Ezer was de eerste, Obdias de tweede, Eliab de derde,</verse>
<verse osisID="1Chr.12.10"> Masmana de vierde, Jeremias de vijfde,</verse>
<verse osisID="1Chr.12.11"> Ethi de zesde, Eliël de zevende,</verse>
<verse osisID="1Chr.12.12"> Johanan de achtste, Elzebad de negende,</verse>
<verse osisID="1Chr.12.13"> Jeremias de tiende, Machbanaï de elfde.</verse>
<verse osisID="1Chr.12.14"> Dezen waren van de zonen van Gad oversten in het leger; de minste was over honderd krijgers, de grootste over duizend<note n="217">Naar het Hebr. is de zin waarschijnlijk: De minste gold voor honderd, de beste voor duizend man. Eene dichterlijke overdrijving.</note>.</verse>
<verse osisID="1Chr.12.15"> Dezen zijn het, die over den Jordaan togen in de eerste maand, als hij pleegt zijne oevers te overstroomen<note n="218">In het voorjaar maakt de snelheid van den stroom den overgang zeer gevaarlijk. Zie Jos. III 15.</note>, en zij dreven allen op de vlucht, die in de dalen woonden ten oosten en ten westen.</verse>
<verse osisID="1Chr.12.16"> Er kwamen er echter ook van Benjamin en Juda naar de sterkte, in welke David toefde<note n="219">Zie v. 8. David schijnt in de woestijn eene sterkte te hebben aangelegd.</note>.</verse>
<verse osisID="1Chr.12.17"> En David ging uit hun te gemoet en zeide: Indien gij vreedzaam tot mij gekomen zijt om mij te helpen, dan vereenige zich mijn hart met u; doch indien gij mij lagen legt ter wille mijner vijanden, terwijl ik geen onrecht heb in mijne handen, zoo zie het de God onzer vaderen en Hij richte het.</verse>
<verse osisID="1Chr.12.18"> Maar de geest kwam over Amasaï, den hoofdman der dertig<note n="220">Hebr.: ‘Rosj-ha-sjalisjim’. Vermoedelijk is hij de neef van David, van wien II Reg. XVII 25; XIX 13; XX 4 sprake is.</note>, en hij zeide: Wij zijn de uwen, o David, en met u, zoon van Isaï; vrede, vrede zij u, en vrede uwen helpers; want u helpt uw God. David nam hen dan aan en stelde hen tot aanvoerders der bende.</verse> 
<verse osisID="1Chr.12.19"> Voorts liepen er van Manasse tot David over, toen hij met de Philistijnen tegen Saül ten strijde optrok<note n="221">Zie I Reg. XXIX 2-11.</note>; en hij streed niet met hen; want na gehouden beraad zonden hem de aanvoerders der Philistijnen terug, zeggende: Met gevaar voor onze hoofden zal hij terugkeeren tot Saül, zijnen heer.</verse>
<verse osisID="1Chr.12.20"> Toen hij derhalve naar Siceleg terugkeerde, liepen tot hem over van Manasse: Ednas en Jozabad en Jedihel en Michaël en Ednas en Jozabad en Eliu en Salathi, oversten van duizenden in Manasse.</verse>
<verse osisID="1Chr.12.21"> Zij boden David hulp tegen de roovers<note n="222">De Amalekieten. Zie I Reg. XXX. Niet slecht de zeven Manassieten, in v. 20 genoemd, maar al de v. 3-20 opgesomden stonden David in dien oorlog bij.</note>; want allen waren zeer dappere mannen en werden aanvoerders in het leger.</verse>
<verse osisID="1Chr.12.22"> Maar ook telken dage kwamen er tot David, om hem te helpen, totdat hun getal groot werd als een leger Gods<note n="223">d.i. Een geweldig leger. Vgl. Ps. XXXV 7; LXXIX 11.</note>.</verse>
<verse osisID="1Chr.12.23"> En dit is het getal der legerhoofden<note n="224">Hebr.: ‘En dit zijn de getallen der scharen van de tot den krijgsdienst gewapenden’. Het Hebr. woord rosj, hoofd, wordt Jud. VII 16; I Reg. XI 11 gebruikt voor troep of legerschaar. Blijkbaar heeft het hier deze beteekenis, daar in de volgende lijst het aantal strijdbare mannen wordt opgegeven, die uit de verschillende stammen David te Hebron kwamen huldigen.</note>, die tot David kwamen, toen hij te Hebron was, om het koningschap van Saül op hem over te dragen naar het woord des Heeren:</verse>
<verse osisID="1Chr.12.24"> Zonen van Juda, dragende schild en lans, zes duizend achthonderd, vaardig ten strijd<note n="225">Daar David reeds geruimen tijd over Juda had geheerscht, behoefde deze stam niet al de krijgsvaardige mannen naar Hebron te zenden. Vandaar het betrekkelijk gering aantal mannen van Juda.</note>.</verse>
<verse osisID="1Chr.12.25"> Van de kinderen van Simeon, mannen zeer dapper ten strijde, zeven duizend eenhonderd.</verse>
<verse osisID="1Chr.12.26"> Van de kinderen van Levi vier duizend zeshonderd<note n="226">Levieten, welke niet tot den priesterstand behoorden.</note>.</verse> 
<verse osisID="1Chr.12.27"> Voorts Joiada, de vorst uit het geslacht van Aäron, en met hem drie duizend zevenhonderd.</verse>
<verse osisID="1Chr.12.28"> Ook Sadoc, een jonkman van uitnemende inborst, en het huis zijns vaders, twee en twintig vorsten.</verse>
<verse osisID="1Chr.12.29"> En van de kinderen van Benjamin, de broeders van Saül, drie duizend; want een groot gedeelte hunner volgde nog het huis van Saül.</verse>
<verse osisID="1Chr.12.30"> Voorts van de kinderen van Ephraim twintig duizend achthonderd, zeer krachtige helden, mannen vermaard in hunne geslachten.</verse>
<verse osisID="1Chr.12.31"> En uit den halven stam Manasse achttien duizend; zij kwamen, elk bij name, om David tot koning aan te stellen.</verse>
<verse osisID="1Chr.12.32"> Ook van de kinderen van Issachar ervaren mannen, welke alle tijden kenden om te bepalen wat aan Israël te doen stond<note n="227">De hoofden van den stam waren ervaren genoeg om te weten, wat thans oorbaar was voor Israël.</note>, tweehonderd vorsten; en geheel het overige gedeelte van den stam volgde hun raad.</verse>
<verse osisID="1Chr.12.33"> Van Zabulon voorts, die uittogen ten strijde en in de slagorde stonden met krijgswapenen toegerust, kwamen vijftig duizend om hulp te bieden zonder dubbelhartigheid.</verse>
<verse osisID="1Chr.12.34"> En van Nephthali duizend vorsten, en met hen zeven en dertig duizend, toegerust met schild en speer.</verse>
<verse osisID="1Chr.12.35"> Ook van Dan, vaardig ten strijde, acht en twintig duizend zeshonderd.</verse>
<verse osisID="1Chr.12.36"> En van Aser, uittrekkend ten strijde en in de slagorde uitdagend, veertig duizend.</verse>
<verse osisID="1Chr.12.37"> Aan de overzijde van den Jordaan nu van de zonen van Ruben en van Gad en van de helft van den stam Manasse met krijgswapenen toegerust, honderd en twintig duizend.</verse> 
<verse osisID="1Chr.12.38"> Al deze krijgslieden, toegerust ten strijde, kwamen met een oprecht hart te Hebron, om David tot koning te maken over geheel Israël. Maar ook al de overigen van Israël waren één van zin, dat David koning zou worden.</verse>
<verse osisID="1Chr.12.39"> En zij bleven daar bij David gedurende drie dagen etend en drinkend, want hunne broeders<note n="228">De bewoners van Hebron en omstreken.</note> hadden het voor hen gereed gemaakt.</verse>
<verse osisID="1Chr.12.40"> Maar ook zij, die hunne buren waren, tot aan Issachar en Zabulon en Nephthali, brachten brood op ezels en kameelen en muilezels en runderen, om te eten, meel, gedroogde vijgen, rozijnen, wijn, olie, rundvee, rammen in allen overvloed; want er was vreugde in Israël.</verse>
</chapter>
<chapter osisID="1Chr.13">
<title>Hoofdstuk XIII.</title><p>De Ark des verbonds afgehaald van Cariathiarim (v. 1-8). Dood van Oza (v. 9-11). De Ark geplaatst in het huis van Obededom (v. 12-14).</p>
<verse osisID="1Chr.13.1"> En David hield raad<note n="229">De eerste verplaatsing der Ark wordt ook II Reg. VI 1-16 verhaald, veelal met dezelfde woorden, maar in enkele opzichten minder uitvoerig. Zie de aanteekeningen aldaar.</note> met de regimentsoversten en de honderdmannen<note n="230">Hebr.: ‘met de oversten der duizenden en der honderden’. Deze twee klassen van bevelhebbers in het leger worden herhaaldelijk genoemd.</note> en al de vorsten,</verse>
<verse osisID="1Chr.13.2"> en sprak tot de geheele vergadering van Israël: Zoo het u behaagt, en van den Heer, onzen God, het woord uitgaat, dat ik spreek, laat ons dan zenden tot onze overige broeders in al de gewesten van Israël en tot de Priesters en de Levieten, welke in de ommelanden der steden<note n="231">Bedoeld worden hier zeker de priestersteden met hare omgeving.</note> wonen, dat zij bij ons samenkomen,</verse>
<verse osisID="1Chr.13.3"> en wij de Ark van onzen God weer tot ons terughalen; want wij hebben ons niet om haar bekommerd in de dagen van Saül.</verse>
<verse osisID="1Chr.13.4"> En geheel de menigte antwoordde, dat het aldus zou geschieden; want het woord had bijval gevonden bij het geheele volk.</verse>
<verse osisID="1Chr.13.5"> Bijgevolg verzamelde David geheel Israël van Sihor van Egypte tot waar men intreedt te Emath<note n="232">De Sihor of Sichor is een beek of rivier, welke de zuidelijke grens vormde van het rijk der twaalf stammen, zie Gen. XV noot 14. Emath was de noordelijke grensstad van het rijk. Vgl. Amos VI noot 18. ‘Van Sichor.... Emath’ beteekent derhalve van het zuiden tot aan het noorden.</note>, om de Ark Gods af te halen van Cariathiarim.</verse>
<verse osisID="1Chr.13.6"> En David met al de mannen van Israël ging op naar de hoogte van Cariathiarim, welke in Juda is<note n="233">Hebr.: ‘Naar Baäla, naar Cariathiarim van Juda’. Baäla is de oude naam van dit oord. (Jos. XV 9).</note>, om van daar de Ark af te halen van den Heere God, die zetelt op de cherubijnen, waar zijn naam is aangeroepen<note n="234">Deze volzin, ook in den tegenwoordigen grondtekst niet duidelijk en vermoedelijk niet ongerept, schijnt in verband met het voorafgaande te beteekenen: waar de Heer wordt aangeroepen als de God, die zetelt op de cherubijnen.</note>.</verse>
<verse osisID="1Chr.13.7"> En zij plaatsten de Ark Gods op een nieuwen wagen uit het huis van Abinadab; Oza nu en zijn broeder menden den wagen.</verse>
<verse osisID="1Chr.13.8"> David voorts en geheel Israël speelden voor God uit alle macht met gezangen en op harpen en psalters en trommelen en cymbalen en trompetten.</verse>
<verse osisID="1Chr.13.9"> Maar toen zij gekomen waren tot den dorschvloer van Chidon, strekte Oza zijne hand uit, om de Ark tegen te houden, want een rund had door zijn dartelen haar een weinig doen overhellen.</verse>
<verse osisID="1Chr.13.10"> Daarom ontstak de Heer in toorn tegen Oza en sloeg hem, omdat hij de Ark had aangeraakt; en hij stierf aldaar voor den Heer.</verse>
<verse osisID="1Chr.13.11"> En David was bedroefd, omdat de Heer Oza had doen verschei- den<note n="235">Het divisisset en het Divisio der Vulgaat duiden hier zeker de scheiding van ziel en lichaam aan. Het Hebr. perez, dat gelijk hier ook II Reg. VI 8 gebezigd wordt, beteekent vooreerst ‘scheuring’ of ‘verdeeling’ (vgl. Gen. XXXVIII noot 18) en voorts ‘verplettering’ of ‘vernieling’.</note>, en hij noemde deze plaats Verscheiden van Oza, tot op den dag van heden.</verse>
<verse osisID="1Chr.13.12"> En hij werd te dien tijde vervuld van vreeze voor God, zeggende: Hoe kan ik de Ark Gods tot mij inhalen?</verse>
<verse osisID="1Chr.13.13"> En daarom bracht hij haar niet naar zich, dat is naar de Stad van David, maar zette ze af in het huis van Obededom, den Getheër.</verse>
<verse osisID="1Chr.13.14"> Zoo bleef de Ark Gods in het huis van Obededom drie maanden, en de Heer zegende diens huis en al wat hij had.</verse>
</chapter>
<chapter osisID="1Chr.14">
<title>Hoofdstuk XIV.</title><p>David ontvangt van Hiram hout en werklieden (v. 1-2). Zijne vrouwen en kinderen (v. 3-7). Zijne zegepralen op de Philistijnen (v. 8-17).</p>
<verse osisID="1Chr.14.1"> En Hiram, de koning van Tyrus, zond afgezanten tot David, en cederhout en metselaars en timmerlieden, om hem een huis te bouwen<note n="236">In afwijking van II Reg. lascht de schrijver tusschen het verhaal van de eerste en dat van de tweede verplaatsing der Ark eenige mededeelingen in, welke zijn voorganger vóór de geschiedenis van de eerste verplaatsing bijna gelijkluidend gaf. Zie II Reg. V 11 volg. met de aanteekeningen. Bedoelde gebeurtenissen vielen echter niet in de drie maanden, welke tusschen de eerste en de tweede verplaatsing der Ark verliepen.</note></verse>
<verse osisID="1Chr.14.2"> En David erkende, dat God hem bevestigd had als koning over Israël en dat zijn koningschap verheven was over diens volk Israël.</verse>
<verse osisID="1Chr.14.3"> Ook nam David te Jerusalem nog andere vrouwen en hij gewon zonen en dochters.</verse>
<verse osisID="1Chr.14.4"> En dit zijn de namen dergenen, welke hem te Jerusalem geboren werden: Samua en Sobad, Nathan en Salomon,</verse> 
<verse osisID="1Chr.14.5"> Jebahar en Elisua en Eliphalet,</verse>
<verse osisID="1Chr.14.6"> alsook Noga en Napheg en Japhia,</verse>
<verse osisID="1Chr.14.7"> Elisama en Baäliada en Eliphalet.</verse>
<verse osisID="1Chr.14.8"> Als echter de Philistijnen vernamen, dat David tot koning gezalfd was over geheel Israël, trokken zij allen op om hem te zoeken; en toen David dit hoorde, toog hij hun te gemoet.</verse>
<verse osisID="1Chr.14.9"> En de Philistijnen kwamen en verspreidden zich in het Dal Raphaïm.</verse>
<verse osisID="1Chr.14.10"> En David raadpleegde den Heer en zeide: Zal ik optrekken tegen de Philistijnen en zult Gij hen overleveren in mijne hand? En de Heer zeide hem: Trek op, en Ik zal hen overleveren in uwe hand.</verse>
<verse osisID="1Chr.14.11"> En toen zij waren opgetrokken tegen Baälpharasim, versloeg hen David aldaar en zeide: God heeft mijne vijanden door mijne hand verdeeld gelijk de wateren zich verdeelen, en daarom werd de naam dier plaats Baälpharasim<note n="237">Baäl-pharasim beteekent ‘Oord der scheiding of vernieling’. De vergelijking, door David gebezigd, is deze: God verdeelde of vernietigde (paraz) mijne vijanden als een aanstormende vloed (perez) van water.</note> genoemd.</verse>
<verse osisID="1Chr.14.12"> En zij lieten daar hunne goden achter, welke David gelastte te verbranden.</verse>
<verse osisID="1Chr.14.13"> Nog een ander maal deden de Philistijnen een inval en verspreidden zich in het dal.</verse>
<verse osisID="1Chr.14.14"> En David raadpleegde opnieuw God, en God zeide hem: Trek niet achter hen op<note n="238">Ruk niet recht op hen af, maar streef hun ter zijde. Zie II Reg. V 23.</note>, wend u van hen af en ruk op hen los van de zijde der pereboomen.</verse>
<verse osisID="1Chr.14.15"> En als gij het gedruisch zult vernemen van iemand, die voortschrijdt in de toppen der pereboomen, ruk dan uit ten strijd. Want God is voor u uitgegaan, om het leger der Philistijnen te verslaan.</verse>
<verse osisID="1Chr.14.16"> David deed dan gelijk God hem had voorgeschreven en hij versloeg het leger der Philistijnen van Gabaon tot Gazera.</verse>
<verse osisID="1Chr.14.17"> En de naam van David werd ruchtbaar in alle landen, en de Heer deed de vrees voor hem over alle volken komen.</verse>
</chapter>
<chapter osisID="1Chr.15">
<title>Hoofdstuk XV.</title><p>De Ark des verbonds naar Sion gebracht (v. 1-28). Michol veracht David (v. .29</p>
<verse osisID="1Chr.15.1"> Ook maakte hij voor zich huizen in de Stad van David en bouwde eene plaats voor de Ark Gods en spande voor haar eene tent<note n="239">Het verhaal van het overbrengen der Ark naar Jerusalem is hier veel rijker aan bijzonderheden dan II Reg. VI 11-23. Om de verdiensten van David ten opzichte van den eeredienst in het volle licht te plaatsen, vermeldt de schrijver al de toebereidselen, welke David maakte, en somt hij de Levieten op, welke op 's konings bevel overeenkomstig de voorschriften der Wet aan de plechtigheid deelnamen.</note>.</verse>
<verse osisID="1Chr.15.2"> Toen zeide David: Het is niet geoorloofd, dat de Ark Gods door iemand gedragen worde, tenzij door de Levieten, welke de Heer heeft uitverkoren om haar te dragen en om Hem te dienen tot in eeuwigheid<note n="240">David zag in, verkeerd te hebben gehandeld, toen hij voor drie maanden de Ark op een wagen vervoerde.</note>.</verse>
<verse osisID="1Chr.15.3"> En hij vergaderde geheel Israël te Jerusalem, om de Ark Gods heen te dragen naar hare plaats, welke hij haar bereid had.</verse>
<verse osisID="1Chr.15.4"> Ook<note n="241">Verzamelde hij.</note> de zonen van Aäron en de Levieten<note n="242">Zie over de volgende Levieten VI 24 volg.</note>.</verse>
<verse osisID="1Chr.15.5"> Van de zonen van Caäth: Uriël was de vorst, en zijne broeders, honderd en twintig.</verse>
<verse osisID="1Chr.15.6"> Van de zonen van Merari: Asaia de vorst, en zijne broeders, tweehonderd en twintig.</verse>
<verse osisID="1Chr.15.7"> Van de zonen van Gersom: Joël de vorst, en zijne broeders, honderd en dertig.</verse> 
<verse osisID="1Chr.15.8"> Van de zonen van Elisaphan: Semeias de vorst, en zijne broeders, tweehonderd.</verse>
<verse osisID="1Chr.15.9"> Van de zonen van Hebron: Eliël de vorst, en zijne broeders, tachtig.</verse>
<verse osisID="1Chr.15.10"> Van de zonen van Oziël: Aminadab de vorst, en zijne broeders, honderd en twaalf.</verse>
<verse osisID="1Chr.15.11"> En David ontbood de Priesters Sadoc en Abiathar<note n="243">Sadoc, van de lijn Eleazar, en Abiathar, van de lijn Ithamar, verrichtten gelijktijdig hoogepriesterlijke diensten. Vgl. XXIV 3; II Reg. XV 24, XX 25.</note>, en de Levieten Uriël, Asaias, Joël, Semeias, Eliël en Aminadab,</verse>
<verse osisID="1Chr.15.12"> en hij zeide tot hen: Gij die de vorsten zijt van de Levietische geslachten, heiligt u met uwe broeders en draagt de Ark van den Heer, den God van Israël, naar de plaats, welke voor haar bereid is;</verse>
<verse osisID="1Chr.15.13"> opdat niet gelijk voorheen de Heer ons sloeg, omdat gij niet tegenwoordig waart, het ook nu zoo geschiede, als wij iets ongeoorloofds doen.</verse>
<verse osisID="1Chr.15.14"> De Priesters en de Levieten heiligden zich dan, om de Ark te dragen van den Heer, den God van Israël.</verse>
<verse osisID="1Chr.15.15"> En de zonen van Levi droegen de Ark Gods, gelijk Moses had voorgeschreven naar 's Heeren woord, met draagboomen op hunne schouders.</verse>
<verse osisID="1Chr.15.16"> En David gelastte aan de vorsten dei Levieten, uit hunne broeders zangers aan te stellen met muziekinstrumenten, als luiten, harpen en cymbalen, opdat tot in de hoogte de vreugdegalm mocht weerklinken.</verse>
<verse osisID="1Chr.15.17"> En zij benoemden de Levieten: Heman, den zoon van Joël, en van zijne broeders Asaph, den zoon van Barachias; en van de zonen van Merari, hunne broeders, Ethan, den zoon van Casaia.</verse>
<verse osisID="1Chr.15.18"> En met hen hunne broeders van den tweeden rang: Zacharias en Ben<note n="244">Ben komt niet voor in de Septuagint en schijnt niet in den tekst te behooren; daarentegen ontbreekt achter Jahiël Ozaziu. Zie v. 21.</note> en Jaziël en Semiramoth en Jahiël en Ani, Eliab en Banaias en Maäsias en Mathathias en Eliphalu en Macenias en Obededom en Jehiël, de deurwachters.</verse>
<verse osisID="1Chr.15.19"> En de zangers Heman, Asaph en Ethan, die op koperen cymbalen luid speelden.</verse>
<verse osisID="1Chr.15.20"> En Zacharias en Oziël en Semiramoth en Jahiël en Ani en Eliab en Maäsias en Banaias zongen de geheimen met luitspel<note n="245">Hebr.: ‘naar de wijze van maagden (speelden zij) op luiten’. Vgl. Ps. XLV 1.</note>.</verse>
<verse osisID="1Chr.15.21"> En Mathathias en Eliphalu en Macenias en Obededom en Jehiël en Ozaziu zongen een zegezang op achtsnarige harpen<note n="246">Over de verschillende verklaringen, welke gegeven worden van pro octava zie Ps. VI noot 2.</note>.</verse>
<verse osisID="1Chr.15.22"> En Chonenias, de vorst der Levieten, leidde den gewijden zang<note n="247">Het Hebr. wordt door sommigen vertaald: ‘En Chonenias.... in de voordracht, onderrichtend in de voordracht’, d.i. van den zang. De lezing der Vulgaat volgt deze opvatting. Anderen echter vertalen: En Ch.... in het opheffen, onderrichtend in het opheffen’. Zij meenen, dat Ch. de dragers der Ark bestuurde, wat minder goed in den samenhang schijnt te passen.</note> om de wijze voor te zingen; want hij was zeer ervaren.</verse>
<verse osisID="1Chr.15.23"> En Barachias en Elcana, de deurwachters der Ark.</verse>
<verse osisID="1Chr.15.24"> Sebenias wijders en Josaphat en Nathanaël en Amasaï en Zacharias en Banaias en Eliëzer, de priesters, bliezen op de trompetten voor de Ark Gods, en Obededom en Jehias<note n="248">Deze twee zullen hunne plaats gehad hebben achter, en Barachias en Elcana (v. 23) vóór de Ark. De geheele stoet was vermoedelijk saamgesteld als volgt: 1. De zangers en instrumentspelers in drie koren verdeeld. 2. Chonenias. 3. Twee deurwachters. 4. De priesters met de trompetten vóór en achter de Ark. 5. Twee deurwachters. 6. De koning met de oudsten en de legerhoofden.</note> waren deurwachters der Ark.</verse>
<verse osisID="1Chr.15.25"> Zoo togen David en al de oudsten van Israël en de regimentsoversten uit, om de Bondsark des Heeren met vreugde over te brengen van het huis van Obededom.</verse> 
<verse osisID="1Chr.15.26"> En daar God de Levieten, die de Bondsark des Heeren droegen, had bijgestaan<note n="249">Oude verklaarders geven aan deze woorden den zin, alsof de dragers den last niet zouden hebben gevoeld; dat God echter zoodanig wonder verrichtte, zegt de gewijde tekst niet.</note>, werden zeven stieren en zeven rammen geofferd.</verse>
<verse osisID="1Chr.15.27"> En David was bekleed met een kleed van byssus, ook al de Levieten, welke de Ark droegen, en de zangers, en Chonenias, de vorst van den gewijden zang onder de zangers; maar David was ook bekleed met een ephod van linnen<note n="250">Over het ephod van David zie de noot op II Reg. VI 14.</note>.</verse>
<verse osisID="1Chr.15.28"> En geheel Israël begeleidde de Bondsark des Heeren met gejuich en met bazuingeschal en op trompetten en cymbalen en luiten en harpen luid spelend.</verse>
<verse osisID="1Chr.15.29"> En toen de Bondsark des Heeren gekomen was tot de Stad van David, zag Michol, de dochter van Saül, door het venster blikkend, koning David dansen en spelen, en zij verachtte hem in haar hart.</verse>
</chapter>
<chapter osisID="1Chr.16">
<title>Hoofdstuk XVI.</title><p>De Ark in den tabernakel geplaatst (v. 1-7). Davids lofzang (v. 6-36). Regeling van den eeredienst (v. 37-43).</p>
<verse osisID="1Chr.16.1"> Zoo dan vervoerden zij de Ark en plaatsten haar te midden van de tente, welke David voor haar gespannen had, en zij droegen brandoffers en vredeoffers op voor God.</verse>
<verse osisID="1Chr.16.2"> En toen David met het opdragen van brandoffers en vredeoffers geëindigd had, zegende hij het volk in den naam des Heeren.</verse>
<verse osisID="1Chr.16.3"> En hij deelde aan allen uit, aan een iegelijk, zoo mannen als vrouwen, een broodbol en een stuk gebraden rundvleesch en meelbloem met olie geroost.</verse>
<verse osisID="1Chr.16.4"> En hij stelde Levieten aan<note n="251">Van hetgeen v. 4-41 wordt bericht, zwijgt II Reg.</note> voor de Ark des Heeren, om de bediening te verrichten en zijne werken te gedenken<note n="252">Vgl. Ps. XXXVIII 1; LXX 1.</note> en den Heer, den God van Israël, te verheerlijken en te prijzen:</verse>
<verse osisID="1Chr.16.5"> Asaph als vorst<note n="253">Vgl. XV 19-21.</note> en Zacharias als zijn tweeden; wijders Jahiël en Semiramoth en Jehiël en Mathathias en Eliab en Banaias en Obededom; Jehiël over de psalterinstrumenten en over de harpen, en Asaph om de cymbalen te roeren,</verse>
<verse osisID="1Chr.16.6"> en Banaias en Jaziël de priesters, om gedurig op de trompet te blazen voor de Verbondsark des Heeren.</verse>
<verse osisID="1Chr.16.7"> Op dien dag stelde David Asaph, den vorst, en zijne broeders aan, om den Heer te prijzen<note n="254">Hebr.: ‘Op dien dag, toen voor het eerst, gaf David het “Den Heer te loven” in de hand van Asaph en zijn broeders’. De zin dier woorden schijnt te zijn, dat David zelf den volgenden lofzang, die met Looft den Heer begint, dichtte, en bij deze gelegenheid voor het eerst liet zingen. In net vervolg werd hij gestadig bij den heiligen dienst gebezigd; vandaar dat hij bijna woordelijk in het Psalmboek terugkeert. Behoudens geringe afwijkingen beantwoorden v. 8-22 aan Ps. CIV 1-15; v. 22-33 aan Ps. XCV; v. 34-36 aan Ps. CV 1, 47, 48. Zie de aanteekeningen op genoemde Psalmen. Of de lofzang oorspronkelijk uit deze Psalmen werd saamgesteld, dan wel, of bij het vervaardigen dier Psalmen stukken van den lofzang werden gebezigd, valt niet uit te maken. Overigens vermoedt men niet zonder reden, dat de schrijver der Boeken Par. den tekst, die, naar hij wist, bij de plaatsing der Ark op Sion gezongen was, aan het Psalmboek ontleende.</note>:</verse>
<verse osisID="1Chr.16.8"> Looft den Heer en roept zijnen naam aan, verkondigt onder de volken zijne beschikkingen.</verse>
<verse osisID="1Chr.16.9"> Zingt Hem ter eere en prijst Hem op het psalter en verhaalt al zijne wonderen.</verse>
<verse osisID="1Chr.16.10"> Prijst zijnen heiligen naam, verblijde zich het hart van die den Heer zoeken.</verse>
<verse osisID="1Chr.16.11"> Zoekt den Heer en zijne sterkte, zoekt zijn aangezicht ten allen tijde.</verse>
<verse osisID="1Chr.16.12"> Gedenkt zijne wonderen, die Hij heeft gedaan, zijne teekenen en de gerichten van zijnen mond.</verse>
<verse osisID="1Chr.16.13"> Gij, zaad van Israël<note n="255">Voor zaad van Israël staat Ps. CIV 6 zaad van Abraham.</note>, zijne dienstknechten, gij, zonen van Jacob, zijne uitverkorenen.</verse> 
<verse osisID="1Chr.16.14"> Hij, de Heer, is onze God; over de gansche aarde (gaan) zijne gerichten.</verse>
<verse osisID="1Chr.16.15"> Gedenkt in eeuwigheid zijn verbond<note n="256">Voor Gedenkt, leest men Ps. CIV 8 Hij gedenkt.</note>, het woord dat Hij heeft vastgesteld voor duizend geslachten,</verse>
<verse osisID="1Chr.16.16"> dat Hij heeft gesloten met Abraham, en zijnen eed aan Isaäc.</verse>
<verse osisID="1Chr.16.17"> En Hij stelde hem aan Jacob tot een voorschrift, en aan Israël tot een eeuwigdurend verbond,</verse>
<verse osisID="1Chr.16.18"> zeggende: U geef ik het land Chanaän, het meetsnoer van uw erfdeel.</verse>
<verse osisID="1Chr.16.19"> Toen zij weinig in tal waren<note n="257">Hebr.: ‘Toen Gij waart’. De dichter richt zich dus, gelijk het in dezen lofzang voegt, tot het volk.</note>, gering en vreemdelingen daarin,</verse>
<verse osisID="1Chr.16.20"> en zij voorttrokken van volk tot volk, en van een rijk naar een ander volk,</verse>
<verse osisID="1Chr.16.21"> gedoogde Hij niet, dat iemand hen verdrukte, maar kastijdde Hij om hunnentwil koningen.</verse>
<verse osisID="1Chr.16.22"> Raakt niet aan mijne gezalfden, en weest niet kwaadwillig tegen mijne profeten.</verse>
<verse osisID="1Chr.16.23"> Zingt den Heer, gij, gansche aarde, verkondigt van dag tot dag zijn heil.</verse>
<verse osisID="1Chr.16.24"> Verhaalt onder de heidenen zijne heerlijkheid, onder alle volkeren zijne wonderen.</verse>
<verse osisID="1Chr.16.25"> Want groot is de Heer en prijzenswaardig bovenmate, en te duchten boven alle goden.</verse>
<verse osisID="1Chr.16.26"> Want alle goden der volken zijn afgoden, maar de Heer heeft de hemelen geschapen.</verse>
<verse osisID="1Chr.16.27"> Lof en heerlijkheid zijn voor Hem, kracht en blijdschap in zijne woonplaats<note n="258">Ps. XLV 6 naar het Hebr.: ‘sterkte en sieraad in zijn heiligdom’.</note>.</verse>
<verse osisID="1Chr.16.28"> Brengt den Heer, Gij, geslachten der volken, brengt den Heer roem en heerschappij.</verse> 
<verse osisID="1Chr.16.29"> Geeft den Heer den roem van zijnen naam, draagt offeranden aan en verschijnt voor zijn aangezicht<note n="259">Ps. XCV 8: ‘en treedt binnen in zijne voorhoven’.</note> en aanbidt den Heer in heiligen luister.</verse>
<verse osisID="1Chr.16.30"> Beve voor zijn aangezicht geheel de aarde, want Hij heeft het wereldrond onwankelbaar gegrondvest.</verse>
<verse osisID="1Chr.16.31"> Verheugen zich de hemelen en jubele de aarde, en zegge men onder de heidenen: De Heer regeert.</verse>
<verse osisID="1Chr.16.32"> Bruise de zee en hare volheid<note n="260">Al wat zij levends bevat.</note>, jubelen de velden en alles wat zij bevatten.</verse>
<verse osisID="1Chr.16.33"> Dan zullen lof verkondigen de boomen des wouds voor den Heer, omdat Hij komt om de aarde te richten.</verse>
<verse osisID="1Chr.16.34"> Looft den Heer, want Hij is goed, want eeuwigdurend is zijne barmhartigheid</verse>
<verse osisID="1Chr.16.35"> En zegt: Verlos ons, God, onze verlosser, en verzamel ons en red ons van de volken, opdat wij verheerlijken uwen heiligen naam en ons verblijden in uwe gezangen<note n="261">Men beroept zich op v. 35 ten bewijze, dat deze lofzang, alsmede de Psalm, die hier gebruikt werd, eerst na de ballingschap zoude gedicht zijn. Maar gestadig, en niet het minst in David's tijd, stond het volk Gods aan de aanvallen der heidenen bloot.</note>.</verse>
<verse osisID="1Chr.16.36"> Gezegend zij de Heer, de God van Israël, van eeuwigheid en tot in eeuwigheid, en zegge het gansche volk: Amen, en een lofzang den Heer.</verse>
<verse osisID="1Chr.16.37"> Hij liet dan aldaar, voor de Bondsark des Heeren, Asaph en zijne broeders, om gestadig te dienen voor de Ark naar de afzonderlijke dagen en naar hunne beurten.</verse>
<verse osisID="1Chr.16.38"> Obededom voorts en zijne broeders, acht en zestig. En hij stelde Obededom<note n="262">Of in dit vers twee van dien naam bedoeld worden, is twijfelachtig.</note>, den zoon van Idithun, en Hosa tot deurwachters;</verse>
<verse osisID="1Chr.16.39"> en Sadoc, den priester, en de priesters, zijne broeders, voor de tent des Heeren op de hoogte, welke was te Gabaon<note n="263">Daar werd de oude offerdienst voorloopig nog voortgezet. Vgl. XXI 29. Zie verder I Reg. VI 21, VII 1 volg. en II Par. I 3 volg. met de aanteekeningen.</note>,</verse>
<verse osisID="1Chr.16.40"> om gestadig den Heer brandoffers op te dragen op het brandofferaltaar, des morgens en des avonds, overeenkomstig al hetgeen geschreven staat in de Wet des Heeren, welke Hij aan Israël had voorgeschreven.</verse>
<verse osisID="1Chr.16.41"> En na hem<note n="264">Hebr.: ‘en met hen’, d.i. met Sadoc en zijne broeders.</note> Heman en Idithun en de overige uitverkorenen, een iegelijk bij zijn naam om den Heer te prijzen, want zijne barmhartigheid is eeuwig.</verse>
<verse osisID="1Chr.16.42"> En Heman en Idithun<note n="265">De twee namen zullen uit den aanhef van v. 41 herhaald zijn. De Septuagint heeft ze hier niet.</note> bliezen de trompet en roerden de cymbalen en bespeelden al de speeltuigen om God te loven. En de zonen van Idithun maakte hij tot deurwachters.</verse>
<verse osisID="1Chr.16.43"> En geheel het volk keerde naar huis terug en David mede, om ook zijn huis te zegenen.</verse>
</chapter>
<chapter osisID="1Chr.17">
<title>Hoofdstuk XVII.</title><p>David wil den Heer een tempel bouwen (v. 1-2). Hij ontvangt door Nathan Gods beloften (v. 3-15). Zijn dankgebed (v. 16-27).</p>
<verse osisID="1Chr.17.1"> Als nu David in zijn huis woonde, zeide hij tot den profeet Nathan<note n="266">Vgl. II Reg. VII, waar dezelfde gebeurtenissen als in dit hoofdstuk op bijna dezelfde wijze verhaald worden.</note>: Zie ik woon in een huis van cederhout, maar de ark van het verbond des Heeren is onder vachten.</verse>
<verse osisID="1Chr.17.2"> En Nathan sprak tot David: Doe al wat Gij in uw hart hebt; want God is met u.</verse>
<verse osisID="1Chr.17.3"> In dien nacht dan geschiedde het woord des Heeren tot Nathan, zeggende:</verse> 
<verse osisID="1Chr.17.4"> Ga en spreek tot David, mijnen dienstknecht: Dit zegt de Heer: Niet gij zult Mij een huis bouwen ter bewoning.</verse>
<verse osisID="1Chr.17.5"> Want Ik heb niet gewoond in een huis sedert den tijd, waarop Ik Israël heb uitgeleid, tot op den dag van heden, maar gestadig veranderde Ik de plaatsen van den tabernakel, en in eene tente</verse>
<verse osisID="1Chr.17.6"> woonde Ik met geheel Israël<note n="267">Vgl. II Reg. VII 6.</note>. Heb Ik ooit gesproken ook tot één der rechters van Israël, aan welke ik gelast had mijn volk te hoeden, en gezegd: Waarom hebt gij mij niet een huis gebouwd van cederhout?</verse>
<verse osisID="1Chr.17.7"> Nu dan, spreek aldus tot mijnen dienstknecht David: Dit zegt de Heer der legerscharen: Ik heb u opgenomen, toen gij in de weide achter de kudde gingt, om de leidsman te zijn van mijn volk Israël.</verse>
<verse osisID="1Chr.17.8"> En Ik was met u, waarheen gij ook toogt, en Ik versloeg al uwe vijanden voor uw aangezicht, en Ik heb u eenen naam gemaakt als van een der grooten, die beroemd zijn op aarde.</verse>
<verse osisID="1Chr.17.9"> En Ik heb aan mijn volk Israël eene woonplaats gegeven; daar zal het geplant worden en wonen en het zal niet meer worden verontrust, en de kinderen der boosheid zullen hen niet meer vertrappen gelijk van den beginne,</verse>
<verse osisID="1Chr.17.10"> sedert de dagen dat Ik rechters heb gegeven aan mijn volk Israël, en Ik heb al uwe vijanden vernederd. Ik verkondig u dan, dat de Heer u een huis zal bouwen.</verse>
<verse osisID="1Chr.17.11"> En als gij uwe dagen zult vervuld hebben, om te gaan tot uwe vaderen, dan zal Ik uw zaad doen opstaan na u, hetwelk uit uwe zonen zijn zal, en Ik zal zijn koningschap bevestigen.</verse>
<verse osisID="1Chr.17.12"> Hij zal Mij een huis bouwen, en Ik zal zijn troon bestendigen tot in eeuwigheid.</verse> 
<verse osisID="1Chr.17.13"> Ik zal hem ten vader zijn en hij zal Mij ten zoor zijn<note n="268">II Reg. VII 14 volgt op deze woorden: ‘en als hij iets zal misdrijven, zal ik hem tuchtigen met eene mannenroede en met plagen van de kinderen der menschen’. Doordat hier deze bedreiging is weggelaten blijkt nog duidelijker de beteekenis der belofte, welke in letterlijken zin op Salomon doelt, maar in voorafbeeldenden zin David's grooten Zoon aanwijst, den Godmensch (Vgl. Hebr. I 5), in wien alleen de grootsche belofte inderdaad ten volle vervuld is.</note>, en mijne barmhartigheid zal Ik niet van hem wegnemen, gelijk Ik die heb weggenomen van hem, die vóór u was.</verse>
<verse osisID="1Chr.17.14"> En Ik zal hem bevestigen in mijn huis en in mijn koninkrijk tot in eeuwigheid; en zijn troon zal zeer vast staan voor altoos.</verse>
<verse osisID="1Chr.17.15"> Volgens al deze woorden en volgens geheel dit gezicht, aldus heeft Nathan tot David gesproken.</verse>
<verse osisID="1Chr.17.16"> En toen koning David gekomen was en zich voor den Heer had nedergezet, zeide hij: Wie ben ik, Heere God, en wat is mijn huis, dat Gij mij zulks verleent?</verse>
<verse osisID="1Chr.17.17"> Maar zelfs dat scheen te weinig voor uw aanschijn, en daarom hebt Gij over het huis van uwen dienstknecht ook voor de toekomst gesproken en hebt Gij mij aanzienlijk gemaakt boven alle menschen, Heere God.</verse>
<verse osisID="1Chr.17.18"> Wat kan David nog meer zeggen, nu Gij uwen dienstknecht zoo geëerd en hem erkend hebt?</verse>
<verse osisID="1Chr.17.19"> Heer, ter wille van uwen dienstknecht hebt Gij naar uw hart al deze heerlijkheid gewrocht en hebt Gij openbaar willen maken al de wonderdaden.</verse>
<verse osisID="1Chr.17.20"> Heer, niemand is aan U gelijk, en er is geen andere God buiten U onder al degenen, van welke wij met onze ooren hebben gehoord.</verse>
<verse osisID="1Chr.17.21"> Want welk ander volk is er als uw volk Israël, de eenige stam op aarde, tot welken God is gekomen, om hem te bevrijden en zich tot zijn volk te maken, en om door zijn grootheid en zijne verschrikkingen de natiën te verdrijven voor het aanschijn van dat volk, dat Hij uit Egypte bevrijd had?</verse> 
<verse osisID="1Chr.17.22"> En Gij hebt U uw volk Israël gesteld ten volk voor eeuwig, en Gij, Heer, zijt zijn God geworden.</verse>
<verse osisID="1Chr.17.23"> Nu dan, Heer, moge het woord, dat Gij hebt gesproken tot uwen dienstknecht en over zijn huis, in stand blijven voor altoos, en doe gelijk Gij gezegd hebt.</verse>
<verse osisID="1Chr.17.24"> En uw naam blijve en worde verheerlijkt tot in eeuwigheid, en men zegge: De Heer der heerscharen is de God van Israël, en het huis van David, zijnen dienstknecht, blijft voortbestaan voor zijn aangezicht.</verse>
<verse osisID="1Chr.17.25"> Gij toch, Heer mijn God, hebt aan het oor van uwen dienstknecht geopenbaard, dat Gij hem een huis zoudt bouwen; en daarom heeft uw dienstknecht zich verstout om te bidden voor uw aangezicht.</verse>
<verse osisID="1Chr.17.26"> Nu dan, Heer, Gij zijt God en hebt uwen dienstknecht zoo groote weldaden aangezegd.</verse>
<verse osisID="1Chr.17.27"> En Gij zijt begonnen het huis van uwen dienstknecht te zegenen, opdat het altijd besta voor uw aangezicht; want indien Gij, Heer, het zegent, zal het gezegend zijn in eeuwigheid.</verse>
</chapter>
<chapter osisID="1Chr.18">
<title>Hoofdstuk XVIII.</title><p>De zegepralen van David en de schattingen door hem aan de overwonnen volken opgelegd (v. 1-13). Zijne voornaamste ambtenaren (v. 14-17).</p>
<verse osisID="1Chr.18.1"> Daarna nu geschiedde het, dat David de Philistijnen versloeg en hen vernederde, en Geth en zijne dochteren<note n="269">De stad met de haar omgevende kleinere plaatsen.</note> aan de handen der Philistijnen ontrukte<note n="270">Over de oorlogen van David zie het in hoofd zaak gelijkluidend verhaal II Reg. VIII 1-18.</note>,</verse>
<verse osisID="1Chr.18.2"> en Moab versloeg, en de Moabieten aan David onderdanig werden an hem geschenken brachten<note n="271">De schrijver gewaagt niet van de harde behandeling, welke David de overwonnen Edomieten deed ondergaan; zie II Reg. VIII 2.</note>.</verse> 
<verse osisID="1Chr.18.3"> Te dien tijde versloeg David ook Adarezer, den koning van Soba, van het land Hemath, toen hij uittoog, om zijne heerschappij uit te breiden tot aan de rivier de Euphraat.</verse>
<verse osisID="1Chr.18.4"> David maakte dan van hem duizend wagens buit en zeven duizend ruiters<note n="272">Volgens II Reg. VIII 4 slechts zeventienhonderd ruiters.</note> en twintig duizend voetknechten, en hij verlamde de pezen van alle wagenpaarden met uitzondering van honderd gespannen, welke hij voor zich behield.</verse>
<verse osisID="1Chr.18.5"> Ook de Syriër van Damascus nu snelde toe om hulp te brengen aan Adarezer, den koning van Soba; maar ook van hem versloeg David twee en twintig duizend man.</verse>
<verse osisID="1Chr.18.6"> En hij legde krijgslieden in Damascus, opdat ook Syrië hem zoude onderdanig zijn en geschenken brengen En de Heer stond hem bij in alles wat hij ondernam.</verse>
<verse osisID="1Chr.18.7"> Ook maakte David de gouden pijlkokers<note n="273">Hebr.: ‘schilden’.</note> buit, welke de knechten van Adarezer hadden, en bracht ze naar Jerusalem;</verse>
<verse osisID="1Chr.18.8"> alsmede uit Thebath en Chun<note n="274">Voor Thebath, vermoedelijk Thebach (zie Gen. XXII 24 Hebr.), staat II Reg. VIII 8 Bete (Hebr. Betach), voor Chun staat Beroth, dat bij Ezech. XLVII 16 genoemd wordt. Chun kan een schrijffout zijn.</note>, de steden van Adarezer, een groote hoeveelheid koper, waarvan Salomon de koperen zee en de kolommen en het koperen vaatwerk maakte<note n="275">Van dezen buit en de bestemming, door David daaraan gegeven, wordt II Reg. VIII niet gewaagd.</note>.</verse>
<verse osisID="1Chr.18.9"> Toen nu Thoü, de koning van Hemath, zulks vernomen had, te weten, dat David geheel het leger van Adarezer, den koning van Soba, verslagen had,</verse>
<verse osisID="1Chr.18.10"> zond hij zijn zoon Adoram tot koning David, om vrede van hem te vragen en hem geluk te wenschen, dat hij Adarezer verslagen en verwonnen had; want Thoü was een vijand van Adarezer.</verse> 
<verse osisID="1Chr.18.11"> Maar ook al het gouden en zilveren en koperen vaatwerk wijdde koning David aan den Heer, alsmede het zilver en het goud, dat hij had buit gemaakt op al de volken, zoowel op Idumea en Moab en de kinderen van Ammon, als op de Philistijnen en Amalec.</verse>
<verse osisID="1Chr.18.12"> En Abisaï, de zoon van Sarvia, versloeg Edom in het Dal der Zoutmijnen, achttien duizend man.</verse>
<verse osisID="1Chr.18.13"> En hij legde eene bezetting in Edom, opdat Idumea aan David onderdanig zoude zijn; en de Heer behoedde David in alles wat hij ondernam.</verse>
<verse osisID="1Chr.18.14"> Zoo dan regeerde David over geheel Israël en hij oefende recht en gerechtigheid aan geheel zijn volk.</verse>
<verse osisID="1Chr.18.15"> Joab nu, de zoon van Sarvia, was over het leger, en Josaphat, de zoon van Ahilud, was kanselier,</verse>
<verse osisID="1Chr.18.16"> en Sadoc, de zoon van Achitob, en Ahimelec, de zoon van Abiathar, waren priesters, en Susa<note n="276">II Reg. VIII 17, wordt Saraias als schrijver genoemd.</note> was schrijver,</verse>
<verse osisID="1Chr.18.17"> en Banaias, de zoon van Joiada, was overste over de troepen der Cerethers en Phelethers<note n="277">De Cerethers en Pheleters vormden de lijfwacht des konings.</note>, maar de zonen van David waren de eersten aan 's konings hand.</verse>
</chapter>
<chapter osisID="1Chr.19"> 
<title>Hoofdstuk XIX.</title><p>David door Hanon, koning der Ammonieten, grovelijk beleedigd (v. 1-5). Kastijding der Ammonieten en overwinning op de Syriërs (v. 6-19).</p>
<verse osisID="1Chr.19.1"> Het geschiedde nu, dat Naäs, de koning van de kinderen van Ammon, stierf en dat zijn zoon in zijn plaats koning werd<note n="278">Vgl. II Reg. X 1-19, waar hetzelfde verhaal voorkomt.</note>.</verse>
<verse osisID="1Chr.19.2"> En David zeide: Ik zal goedgunstig handelen met Hanon, den zoon van Naäs, want zijn vader heeft mij goedgunstigheid bewezen. En David zond boden, om hem te troosten over den dood zijns vaders. En als zij gekomen waren in het land van de kinderen van Ammon, om Hanon te troosten,</verse>
<verse osisID="1Chr.19.3"> zeiden de vorsten van de kinderen van Ammon tot Hanon: Gij meent misschien, dat David, om uwen vader te eeren, troosters tot u gezonden heeft, en gij ziet niet, dat, om uw land te verspieden en op te nemen en te doorzoeken, zijne dienaren tot u gekomen zijn.</verse>
<verse osisID="1Chr.19.4"> Hanon dan sneed den dienaren van David de haren af en schoor hen<note n="279">Naar II Reg. X 4 liet hij hun de helft van den baard afscheren.</note>, en sneed hun de kleederen af van de dijen tot de voeten en zond hen henen.</verse>
<verse osisID="1Chr.19.5"> Toen zij vertrokken waren en aan David bericht daarvan gegeven hadden, zond deze hun te gemoet, - want eene grove beschimping hadden zij ondergaan - en hij gelastte, dat zij te Jericho zouden blijven, totdat hun baard was aangewassen, en dan zouden terugkeeren.</verse>
<verse osisID="1Chr.19.6"> Als nu de kinderen van Ammon zagen, dat zij David eene beleediging hadden aangedaan, zonden zij, Hanon zoowel als het geheele volk, duizend talenten zilver, om zich van Mesopotamië en van Syrië-Maächa en van Soba krijgswagens en ruiters te huren.</verse>
<verse osisID="1Chr.19.7"> Zij huurden dan twee en der- tig duizend krijgswagens<note n="280">Dit getal vat wagens en krijgers saam. Zie II Reg. X 6.</note> en den koning van Maächa met zijn volk. En toen dezen gekomen waren, legerden zij zich tegenover Medaba<note n="281">Medaba, II Reg. X 6 niet genoemd, lag in het stamgebied van Ruben. Zie Jos. XIII 9, 16.</note>. Ook de kinderen van Ammon kwamen uit hunne steden bijeen en togen ten strijde.</verse>
<verse osisID="1Chr.19.8"> En als David dit vernomen had, zond hij Joab en geheel het leger van dappere mannen.</verse>
<verse osisID="1Chr.19.9"> En de kinderen van Ammon togen uit en stelden zich in slagorde bij de poort der stad<note n="282">De hoofdstad Rabbath-Ammon.</note>; de koningen echter, die haar ter hulp gekomen waren, stonden afzonderlijk op het veld.</verse>
<verse osisID="1Chr.19.10"> Toen Joab nu zag, dat men hem van voren en van achteren slag leverde, koos hij uit geheel Israël de dapperste mannen en rukte tegen den Syriër op.</verse>
<verse osisID="1Chr.19.11"> En het overige gedeelte van het volk stelde hij onder leiding van zijn broeder Abisaï, en dezen rukten tegen de zonen van Ammon op.</verse>
<verse osisID="1Chr.19.12"> En hij zeide: Indien de Syriër mij overwint, dan zult gij mij te hulp komen; zoo echter de zonen van Ammon de bovenhand op u verkrijgen, dan zal ik u komen helpen.</verse>
<verse osisID="1Chr.19.13"> Schep moed en laten wij als mannen strijden voor ons volk en voor de steden van onzen God; en de Heer zal doen wat goed is voor zijn aangezicht.</verse>
<verse osisID="1Chr.19.14"> Joab dan en het leger, dat met hem was, rukte op ten strijde tegen den Syriër en hij sloeg hen op de vlucht.</verse>
<verse osisID="1Chr.19.15"> Als nu de kinderen van Ammon zagen, dat de Syriër de vlucht had genomen, vloden ook zij voor zijn broeder Abisaï en trokken de stad in, en ook Joab keerde terug naar Jerusalem.</verse>
<verse osisID="1Chr.19.16"> En de Syriër, ziende, dat hij voor Israël bezweken was, zond boden uit en haalde den Syriër, die aan de overzijde van den stroom woonde; en Sophach, de krijgsoverste van Adarezer, was hun aanvoerder.</verse>
<verse osisID="1Chr.19.17"> Toen nu zulks aan David geboodschapt was, riep hij geheel Israël op en trok over den Jordaan en rukte aan tegen hen en stelde zich in slagorde tegen hen, terwijl genen zich te weer stelden.</verse>
<verse osisID="1Chr.19.18"> En de Syriër vlood voor Israël, en David verdelgde van de Syriërs zeven duizend wagens<note n="283">d.i. Wagenspannen. De hier genoemde getallen wijken af van de II Reg. X 18 vermelde. In de getallen zijn meermalen schrijffouten ingeslopen.</note> en veertig duizend voetgangers en Sophach, den aanvoerder des legers.</verse>
<verse osisID="1Chr.19.19"> Als nu de onderdanen van Adarezer zagen, hoe zij door Israël overwonnen waren, gingen zij tot David over en onderwierpen zich aan hem, en voortaan wilde Syrië aan de kinderen van Ammon geen hulp meer verleenen.</verse>
</chapter>
<chapter osisID="1Chr.20">
<title>Hoofdstuk XX.</title>
<p>David's zegepralen op de Ammonieten en de Philistijnen (v. 1-7).</p>
<verse osisID="1Chr.20.1"> Het geschiedde nu na verloop van een jaar, te dien tijde, dat de koningen ten strijde plegen te trekken, dat Joab het leger en de krijgsmacht verzamelde en het land van de kinderen van Ammon verwoestte. En hij rukte voort en belegerde Rabba<note n="284">Het verhaal van het beleg van Rabba is hier veel korter dan II Reg. XI.</note>. Maar David bleef te Jerusalem<note n="285">Deze zinsnede is eene bedekte zinspeling op de zware misdaden, welke David volgens II Reg. XI pleegde, terwijl hij te Jerusalem bleef. De schrijver van Par. verhaalt ze wel is waar niet, maar wil geenszins bij zijne lezers de meening wekken, dat het leven van zijn held vrij van zonden was. Om redenen, in de Inleiding vermeld, gewaagt hij evenmin van het oproer van Absalom, van de samenzwering van Seba en van de uitlevering van Saül's nakomelingen aan de Gabaonieten (II Reg. XIII 1 - XXI 14). Ook bericht hij niets over David's zege- en danklied en zijn laatste woorden (II Reg. XXII, XXIII), als van minder beteekenis voor de verdiensten van David ten opzichte van den eeredienst.</note>, toen Joab Rabba sloeg en het verwoestte<note n="286">Eerst aan het laatste krijgsbedrijf tegen Rabba ging David persoonlijk deelnemen. Zie II Reg. XII 26-31.</note>.</verse>
<verse osisID="1Chr.20.2"> En David nam de kroon van Melchom<note n="287">Hebr. Malkom. Melchom of Milchom was een afgod der Ammonieten. Zie III Reg. XI 5. Hebr.; IV Reg. XXIII 13; Jer. XLIX 1. De Vulgaat vertaalt II Reg. XII 30 den eigennaam met regis eorum. Zie de noot aldaar.</note> van diens hoofd en hij bevond aan haar een talent aan gewicht in goud en zeer kostbare juweelen<note n="288">Hebr.: ‘een kostbaren steen en deze kwam op het hoofd van David’. Het geheele goudgewicht der kroon van den afgod - een talent - zou voor een menschenhoofd te zwaar zijn geweest.</note> en hij maakte er zich een kroon van. Ook maakte hij zeer veel buit in de stad.</verse>
<verse osisID="1Chr.20.3"> En het volk, dat in haar was, bracht hij naar buiten en hij liet dorschrollen, sleden en karren met ijzeren beslag over hen heengaan, zoodat zij in stukken gesneden en vermorzeld werden. Zoo deed David met al de steden van de kinderen van Ammon en hij keerde met geheel zijn volk naar Jerusalem terug.</verse>
<verse osisID="1Chr.20.4"> Daarna werd een oorlog begonnen te Gazer tegen de Philistijnen<note n="289">Voor v. 4-7 vgl. II Reg. XXI 18-24, waar, afgezien van de hier vermelde schermutselingen met de Philistijnen, ook nog sprake is van David's gevecht met Jesbinebob. Daar dit gevecht David's krijgsroem weinig of niet verhoogde, aangezien hij slechts door de tusschenkomst van Abisaï gered werd, bleef het hier onvermeld.</note>; waarin Sobachaï, de Husathiet, Saphaï van het geslacht Raphaïm versloeg, en ze ten onder bracht.</verse>
<verse osisID="1Chr.20.5"> Nog een andere krijg werd gevoerd tegen de Philistijnen, waarin Adeodatus, de zoon van Saltus, de Bethlehemiet, den broeder versloeg van Goliath den Getheër, van wiens lans het hout als een weversboom was.</verse>
<verse osisID="1Chr.20.6"> Maar nog een andere krijg had plaats te Geth, waarbij een zeer lang man was met vingers zes en zes<note n="290">Aan handen en voeten.</note>, dat is te zamen vier en twintig, en ook hij was geboren uit het geslacht van Rapha.</verse> 
<verse osisID="1Chr.20.7"> Deze hoonde Israël, en hem versloeg Jonathan, de zoon van Samaä, den broeder van David. Dit zijn de zonen van Rapha te Geth, die vielen door de hand van David en van zijne knechten<note n="291">d.i. Van zijne helden.</note>.</verse>
</chapter>
<chapter osisID="1Chr.21">
<title>Hoofdstuk XXI.</title><p>David laat zijn volk tellen (v. 1-6). God kastijdt hem daarvoor door de pest onder het volk (v. 7-15). David vraagt en verkrijgt vergiffenis en bouwt een altaar op den dorschvloer van Ornan (v. 15-30).</p>
<verse osisID="1Chr.21.1"> En de satan verhief zich tegen Israël en zette David aan om Israël te tellen<note n="292">Vgl. II Reg. XXIV 1-25, waar, blijkbaar volgens dezelfde bron, hetzelfde als in dit hoofdstuk verhaald wordt. De afwijkingen tusschen de twee verhalen zijn voor het meerendeel het gevolg van het uiteenloopend doel en standpunt der schrijvers. Dat hier de satan als hoofdoorzaak wordt genoemd van het onheil, dat over David en zijn rijk kwam, is geenszins in strijd met den aanhef van II Reg. XXIV. Doordat David gehoor gaf aan de influisteringen van den satan, wekte hij den toorn des Heeren, die daar als de oorzaak van het onheil wordt voorgesteld.</note>.</verse>
<verse osisID="1Chr.21.2"> En David zeide tot Joab en tot de oversten des volks: Gaat en telt Israël van Bersabeë tot Dan, en brengt mij het getal, opdat ik het wete.</verse>
<verse osisID="1Chr.21.3"> En Joab antwoordde: Vermeerdere de Heer zijn volk honderdmaal meer dan er zijn; zijn niet, heer mijn koning, allen uwe knechten<note n="293">Joab wilde door deze vraag den schijn van zich afkeeren, als ware hij afgunstig op David's heerschappij over een zoo talrijk volk.</note>? Waarom verlangt dit mijn heer, wat tot zonde zou gerekend worden aan Israël?</verse>
<verse osisID="1Chr.21.4"> Maar het woord des konings had de overhand; en Joab toog uit en ging rond door gansch Israël, en hij keerde terug naar Jerusalem.</verse>
<verse osisID="1Chr.21.5"> En hij gaf aan David het getal van hen, die hij was rond gegaan, en bevonden werd het geheele getal van Israël duizendmaal duizend en honderd duizend mannen, die het zwaard trokken; van Juda echter vierhonderd en zeventig duizend krijgslieden<note n="294">II Reg. XXIV 9 worden andere getallen genoemd. Zie de noot aldaar. Het aanmerkelijk verschil aangaande de getalsterkte van Israël is wellicht daaraan toe te schrijven, dat de volkstelling niet voltooid werd.</note>.</verse>
<verse osisID="1Chr.21.6"> Want Levi en Benjamin telde hij niet, omdat Joab tegen zijn wil het bevel des konings uitvoerde<note n="295">Naar het Hebr. kan deze zinsnede luiden: ‘want het woord des konings was aan Joab tot een gruwel geworden’, en den zin hebben: David herriep het aan Joab gegeven bevel. Joab staakte de telling, toen hij volgens de orde, welke II Reg. XXIV 5-8 beschreven wordt, bij den stam Benjamin gekomen was. Dat hij de Levieten niet telde, was een gevolg van hun voorrecht, waarvan Num. I 47-54 sprake is. De in dit vers vermelde bijzonderheid wordt II Reg. XXIV niet gevonden.</note>.</verse>
<verse osisID="1Chr.21.7"> Maar aan God mishaagde wat bevolen was, en Hij sloeg Israël.</verse>
<verse osisID="1Chr.21.8"> En David sprak tot God: Ik heb zeer zwaar gezondigd door dit te doen<note n="296">David kwam dus reeds tot inkeer, alvorens Gad tot hem ging.</note>; ik smeek U, neem het misdrijf weg van uwen knecht, daar ik dwaselijk gehandeld heb.</verse>
<verse osisID="1Chr.21.9"> En de Heer sprak tot Gad, den Ziener van David, zeggende:</verse>
<verse osisID="1Chr.21.10"> Ga heen en spreek tot David en zeg hem: Dit zegt de Heer: Uit drieën geef Ik u de keuze; kies daarvan één, dat gij wilt, en Ik zal het u doen.</verse>
<verse osisID="1Chr.21.11"> En toen Gad bij David gekomen was, sprak hij tot hem: Dit zegt de Heer: Kies wat gij wilt:</verse>
<verse osisID="1Chr.21.12"> of drie jaren lang hongersnood, of dat gij drie maanden lang vlucht voor uwe vijanden en aan hun zwaard niet kunt ontkomen, of dat drie dagen lang het zwaard des Heeren en pest in het land zij, en de Engel des Heeren dood verspreide in al de landpalen van Israël; nu dan zie, wat ik moet antwoorden aan Hem, die mij gezonden heeft.</verse>
<verse osisID="1Chr.21.13"> En David sprak tot Gad: Van alle kanten benauwen mij angsten; maar beter is het mij te vallen in de handen des Heeren, daar zijn ontfermingen menigvuldig zijn, dan in de handen der menschen.</verse>
<verse osisID="1Chr.21.14"> Derhalve zond de Heer eene pest in Israël, en van Israël vielen zeventig duizend man.</verse>
<verse osisID="1Chr.21.15"> Ook zond Hij een Engel<note n="297">Vermoedelijk viel in het Hebr. voor Engel het bepalende lidwoord uit, zoodat de vertaling moest luiden: Ook had Hij den Engel gezonden. Sommigen echter meenen, dat de tekst oorspronkelijk te lezen gaf: ‘En de Engel des Heeren strekte zijn hand uit’.</note> naar Jerusalem, om het te slaan, en toen het geslagen werd, zag de Heer en Hij ontfermde zich over de grootheid van het onheil, en Hij beval aan den Engel, die sloeg: Het is genoeg, nu houde uwe hand op. De Engel des Heeren nu stond bij den dorschvloer van Ornan, den Jebusiet.</verse>
<verse osisID="1Chr.21.16"> En als David zijne oogen opsloeg, zag hij den Engel des Heeren staan tusschen den hemel en de aarde, een ontbloot zwaard in zijn hand en tegen Jerusalem gekeerd; en zij vielen, zoowel hij als de oudsten, in boetkleederen gehuld, plat neder ter aarde<note n="298">Dit vers en de volgende berichten bijzonderheden, welke II Reg. XXIV niet worden medegedeeld.</note>.</verse>
<verse osisID="1Chr.21.17"> En David sprak tot God: Ben ik het niet, die beval het volk te tellen? Ik ben het, die gezondigd, ik, die kwaad gedaan heb; deze kudde, wat heeft zij verdiend? Heer mijn God, keere zich, ik smeek U, uwe hand tegen mij en tegen het huis mijns vaders; uw volk echter worde niet geslagen.</verse>
<verse osisID="1Chr.21.18"> Maar de Engel des Heeren gelastte aan Gad om David te zeggen, dat hij zoude opgaan en een altaar oprichten voor den Heere God op den dorschvloer van Ornan, den Jebusiet<note n="299">De dorschvloer was door de verschijning van den Engel als offerplaats aangeduid en gewijd. Vgl. Jud. XIII.</note>.</verse>
<verse osisID="1Chr.21.19"> David ging dan op volgens het woord van Gad, dat hij tot hem gesproken had in den naam des Heeren.</verse>
<verse osisID="1Chr.21.20"> En als Ornan opgezien en den Engel aanschouwd had, hij en zijne vier zonen met hem, verscholen zij zich; want hij dorschte op dat oogenblik tarwe op den dorschvloer.</verse>
<verse osisID="1Chr.21.21"> Toen nu David tot Ornan kwam, zag hem Ornan, en hij ging hem te gemoet van den dorschvloer en hij boog zich voor hem diep ter aarde.</verse>
<verse osisID="1Chr.21.22"> En David sprak tot hem: Geef mij de plaats van uw dorschvloer, opdat ik daarop een altaar bouwe voor den Heer, in dier voege, dat gij zooveel zilver als hij waard is, ontvangt, en dat de plaag wijke van het volk.</verse>
<verse osisID="1Chr.21.23"> Ornan nu zeide tot David: Neem, en moge de heer mijn koning doen al hetgeen hem behaagt; en ik geef ook de ossen tot het brandoffer, en de dorschrollen tot het brandhout en de tarwe tot het spijsoffer: alles zal ik gaarne geven.</verse>
<verse osisID="1Chr.21.24"> En de koning David zeide hem: Geenszins zal het aldus geschieden, maar zilver zal ik geven zooveel hij waard is; want niet mag ik u berooven en aldus den Heer kostelooze brandoffers opdragen.</verse>
<verse osisID="1Chr.21.25"> Zoo gaf David aan Ornan voor de plaats zeshonderd sikkels goud van zeer juist gewicht<note n="300">De II Reg. XXIV 24 genoemde prijs van vijftig zilveren sikkels was zeker te gering. Vgl. Gen. XXIII 15. Daar zal dus of een schrijffout begaan, of alleen de prijs voor de ossen bedoeld zijn.</note>.</verse>
<verse osisID="1Chr.21.26"> En hij bouwde daar een altaar voor den Heer en hij droeg brandoffers en dankoffers op en riep den Heer aan; en Hij verhoorde hem door het vuur van den hemel op het brandofferaltaar.</verse>
<verse osisID="1Chr.21.27"> En de Heer beval aan den Engel, en deze stak zijn zwaard in de scheede.</verse>
<verse osisID="1Chr.21.28"> Zoodra dus David zag, dat de Heer hem verhoord had op den dorschvloer van Ornan, slachtte hij daar offeranden<note n="301">Ook in het vervolg, ofschoon, gelijk terstond in v. 29 gezegd wordt, de tabernakel zich nog te Gabaon bevond.</note>.</verse>
<verse osisID="1Chr.21.29"> De takernakel echter des Heeren, dien Moses gemaakt had in de woestijn, en het brandofferaltaar was te dien tijde op de hoogte te Gabaon.</verse>
<verse osisID="1Chr.21.30"> En David vermocht niet te gaan naar het altaar, om aldaar God aan te roepen; want door eene overgroote vrees was hij bevangen, toen hij het zwaard gezien had van den Engel des Heeren<note n="302">De zin is waarschijnlijk: sedert de verschijning van den Engel des Heeren op den dorschvloer had David zoo veel eerbied voor de plaats, dat hij zijn offeranden niet meer te Gabaon durfde opdragen.</note>.</verse>
</chapter>
<chapter osisID="1Chr.22">
<title>Hoofdstuk XXII.</title>
<p>David's toebereidselen voor den bouw des tempels (v. 1-5). Hij spoort Salomon en de oversten tot den bouw aan (v. 6-19).</p>
<verse osisID="1Chr.22.1"> En David zeide: Dit is het huis van God en dit het altaar voor het brandoffer van Israël<note n="303">Ook Jacob noemde de plaats, waar God hem in den droom verscheen, Bethel, d.i. het huis Gods. Zie Gen. XXVIII 17. De verschijning van den Engel des Heeren, waarover net vorige Hoofdstuk berichtte, beschouwde David als een openbaring Gods omtrent de plaats, waar de tempel moest verrijzen. Zie II Par. III 1. Hij maakte derhalve de toebereidselen, van welke in het volgende sprake is. In de Boeken der Koningen wordt daarvan niet gewaagd.</note>.</verse>
<verse osisID="1Chr.22.2"> En hij gelastte al de vreemdelingen<note n="304">De vreemdelingen zijn de nazaten van de oorspronkelijke bewoners van Chanaän, welke niet werden uitgeroeid. Vgl. III Reg. IX 20, 21.</note> van het land van Israël te verzamelen, en hij stelde uit hen steenhouwers aan om steenen te houwen en te polijsten, opdat zou gebouwd worden het huis Gods.</verse>
<verse osisID="1Chr.22.3"> Ook ijzer in menigte voor de bouten der deuren en voor de scharnieren en krammen bereidde David, en van koper een onberekenbaar gewicht.</verse>
<verse osisID="1Chr.22.4"> Ook viel het cederhout niet te schatten, dat de Sidoniërs en de Tyriërs tot David brachten<note n="305">Hoe groot de voorraad cederhout ook was, dien David uit Phenicië ontving, toch moest Salomon nog meer doen komen. Zie zijn verdrag met Hiram III Reg. V 2-12.</note>.</verse>
<verse osisID="1Chr.22.5"> En David zeide: Salomon, mijn zoon, is een knaap, klein en teeder<note n="306">Hij was eerst na den krijg met de Ammonieten geboren. Zie II Reg. XII 24. Daar hij nog zoo jong, en het werk zoo groot was, maakte zijn vader al de mogelijke toebereidselen.</note>; maar het huis, dat ik wil doen bouwen voor den Heer, moet alzoo zijn, dat het in alle streken geroemd worde; ik zal derhalve het noodzakelijke in gereedheid brengen; en om die reden bracht hij vóór zijnen dood al de kosten in gereedheid.</verse> 
<verse osisID="1Chr.22.6"> En hij riep Salomon, zijnen zoon<note n="307">Gelijk uit de laatste woorden van v. 5 blijkt, niet lang voor zijn dood.</note>, en hij beval nem een huis te bouwen voor den Heer, den God van Israël.</verse>
<verse osisID="1Chr.22.7"> En David zeide tot Salomon: Mijn zoon, ik was willens een huis te bouwen voor den naam van den Heer mijnen God;</verse>
<verse osisID="1Chr.22.8"> maar het woord des Heeren is tot mij geschied, zeggende: Veel bloed hebt gij vergoten en zeer vele oorlogen gevoerd; gij zult geen huis kunnen bouwen voor mijnen naam, nadat gij zooveel bloed voor mijn aangezicht vergoten hebt<note n="308">Wanneer en bij welke gelegenheid dit aan David geopenbaard werd, blijft onvermeld. Nathan had (zie Hoofdstuk XVII) aan David slechts beteekend, dat niet hij, maar Salomon den tempel zoude bouwen; vooraf wilde God het huis van David bevestigen. Dit strijdt niet met de reden, welke hier wordt opgegeven. Want ter bevestiging van zijn rijk had David nog vele oorlogen te voeren. En deze oorlogen, hoe rechtvaardig en onvermijdelijk ook, druischten in tegen de oorspronkelijke verordening Gods (zie Gen. IX 5-6) en maakten David minder geschikt om zulk een werk van vrede en verzoening te verrichten, als het bouwen van den tempel was.</note>.</verse>
<verse osisID="1Chr.22.9"> De zoon, die u zal geboren worden, zal een zeer rustig man zijn; Ik zal hem rust verleenen van al zijne vijanden in het rond, en om die reden zal hij de Vreedzame<note n="309">Vgl. II Reg. XII 24.</note> genoemd worden, en vrede en rust zal Ik in Israël geven gedurende al zijne dagen.</verse>
<verse osisID="1Chr.22.10"> Hij zal een huis bouwen voor mijnen naam en hij zal Mij ten zoon en Ik hem ten vader zijn, en Ik zal den troon van zijn heerschappij over Israël bevestigen in eeuwigheid.</verse>
<verse osisID="1Chr.22.11"> Nu dan, mijn zoon, de Heer zij met u, en het ga u wel, en bouw het huis voor den Heer uwen God, gelijk Hij aangaande u gesproken heeft.</verse>
<verse osisID="1Chr.22.12"> Geve u de Heer ook verstand en inzicht, opdat gij Israël kunt regeeren en onderhouden de wet van den Heer uwen God.</verse>
<verse osisID="1Chr.22.13"> Want dan zult gij voorspoed kunnen hebben, als gij onderhoudt de geboden en bevelen, welke de Heer aan Moses gelast heeft om te leeren aan Israël; heb moed en handel mannelijk, vrees niet en versaag niet.</verse> 
<verse osisID="1Chr.22.14"> Zie, in mijn armoede<note n="310">Naar het Hebr.: ‘door inspanning mijner kracht’. Vgl. XXIX 2.</note> heb ik de kosten van het huis des Heeren in gereedheid gebracht, van goud honderd duizend talenten en van zilver duizend maal duizend talenten<note n="311">Zijn de in v. 14 voorkomende getallen juist overgeleverd, en hebben wij door talent (kikkar) het bekende gewicht te verstaan, dat, drie duizend sikkels tellend, op grond van het gewicht van de gevonden zilveren sikkels uit den tijd der Machabeën gewoonlijk op omstreeks twee en veertig kilogr. geschat wordt, dan zoude David vier millioen tweemaal honderd duizend kilogram goud en twee en veertig millioen kilogram zilver, d.i. een voorraad edel metaal verzameld hebben, waaruit men voor omstreeks twaalf milliard gulden Nederlandsche munt had kunnen slaan. Dat schijnt haast niet aannemelijk, zelfs als men zich herinnert, dat volgens geloofwaardige oude geschiedschrijvers de Aziatische vorsten ongeloofelijk groote schatten in hunne hoofdsteden plachten te verzamelen. Men zal derhalve wel met sommigen mogen veronderstellen, dat de getallen door de afschrijvers werden veranderd, of met anderen, dat het woord talent hier niet een gewicht van zulk een zwaarte beteekent. Omtrent de Hebreeuwsche gewichten verkeert men nog in het onzekere, ook nadat in 1889 te Jerusalem een steenen gewicht van ongeveer twee en veertig kilogr. ontdekt werd, dat door den vinder naar het zeer onduidelijk opschrift voor een talent van koning David gehouden wordt.</note>, en van koper en ijzer is het gewicht niet aan te geven, want de menigte gaat de berekening te boven; hout en steenen heb ik bereid voor al de behoeften.</verse>
<verse osisID="1Chr.22.15"> Ook hebt gij werklieden in menigte, steenhouwers en metselaars, en werklieden voor het timmeren en voor al de bedrijven, zeer vaardig om een werk uit te voeren</verse>
<verse osisID="1Chr.22.16"> in het goud en het zilver en het koper en het ijzer, dat niet te tellen is. Op dan en aan het werk! En de Heer zal met u zijn.</verse>
<verse osisID="1Chr.22.17"> Ook gelastte David aan al de vorsten van Israël, Salomon zijnen zoon te helpen.</verse>
<verse osisID="1Chr.22.18"> Gij ziet, zeide hij, dat de Heer uw God met ulieden is en u rust heeft gegeven in het rond en al uwe vijanden<note n="312">d.i. De gedeeltelijk nog vreemde bevolking, b.v. de Philistijnen.</note> heeft overgeleverd in uwe handen, en het land onderworpen is voor den Heer en voor zijn volk.</verse>
<verse osisID="1Chr.22.19"> Geeft dan uwe harten en uwe zielen, om den Heer, uwen God, te zoeken, en staat op en bouwt het heiligdom voor den Heere God, opdat men de Ark van het verbond des Heeren en de aan God gewijde vaten brenge in het huis, dat gebouwd wordt voor den naam des Heeren.</verse>
</chapter>
<chapter osisID="1Chr.23"> 
<title>Hoofdstuk XXIII.</title><p>Telling der Levieten en hunne dienstverrichtingen (v. 1-32).</p>
<verse osisID="1Chr.23.1"> David dan, oud en vol van dagen, stelde Salomon, zijnen zoon, tot koning over Israël<note n="313">Hij liet hem tot koning uitroepen. Van Salomon's plechtige zalving is eerst later, XXIX 22, spraak.</note>.</verse>
<verse osisID="1Chr.23.2"> En hij vergaderde al de vorsten van Israël en de priesters en de Levieten<note n="314">Bij gelegenheid van Salomon's verheffing schiep David als bij uiterste wilsbeschikking onder medewerking van al de aanzienlijken des volks de regeling van den Levietischen dienst, welke in dit hoofdstuk en de volgende wordt beschreven. In de Boeken der Koningen blijft ook deze regeling onvermeld. Zij geeft ons een hoog denkbeeld van de vroomheid en offervaardigheid niet slechts van David, maar ook van het geheele volk. De voorschriften van de Wet aangaande den heiligen dienst waren in het voorafgaande tijdperk zeker voor een groot gedeelte als in vergetelheid geraakt. Dat zij thans, ofschoon veel offers en zelfverloochening eischend, opnieuw en in hun geheel ten uitvoer werden gelegd, bewijst, dat koning en volk vol van dankbaarheid waren jegens den God des Verbonds, die hen op zoo zichtbare wijze had gezegend.</note>.</verse>
<verse osisID="1Chr.23.3"> En de Levieten van dertig<note n="315">Sommigen wenschen hier met het oog op v. 24 en II Par. XXXI 17 twintig te lezen. Zie noot 19 en 21.</note> jaren en daarboven werden geteld, en zij werden bevonden acht en dertig duizend mannen.</verse>
<verse osisID="1Chr.23.4"> Uit dezen werden<note n="316">Naar het Hebr. bevatten v. 4-5 woordelijk het voorschrift door David gegeven over de indeeling der dertig duizend.</note> uitgekozen en ingedeeld voor den dienst van het huis des Heeren<note n="317">De dienst van het huis des Heeren omvat al de werkzaamheden van den eeredienst, welke v. 28-32 worden opgesomd. Daaronder vallen niet de eigenlijke priesterlijke dienst, waarvan reeds VI 34 sprake was, het beheer en de rechtspraak, de deurenwacht en de gewijde muziek. Deze laatste drie dienstklassen worden terstond vermeld.</note> vier en twintig duizend; aan overheden echter en rechters zes duizend.</verse>
<verse osisID="1Chr.23.5"> Voorts vier duizend deurwachters en evenveel zangers, die den Heer lof zongen met de speeltuigen, welke hij gemaakt had voor den lofzang.</verse>
<verse osisID="1Chr.23.6"> En David verdeelde hen in afdeelingen van de zonen van Levi, te weten van Gerson en Caäth en Merari<note n="318">Van de eerste klas, de vier en twintig duizend van v. 4, sommen v. 6-22 de voornaamste huizen (Hebr. vaderhuizen) op. Daar de leden dezer klas uit al de drie hoofdlijnen van den stam Levi genomen werden, gaat de opsomming van dezen uit.</note>.</verse>
<verse osisID="1Chr.23.7"> De zonen van Gerson: Leëdan<note n="319">De zonen van Gerson zijn volgens VI 17 en Num. III 21 Lobni en Semeï. Vermoedelijk werd ten tijde van David het vaderhuis van Lobni naar een zijner nakomelingen Leëdan genoemd.</note> en Semeï.</verse> 
<verse osisID="1Chr.23.8"> De zonen van Leëdan: Jahiël, het hoofd, en Zethan en Joël, drie.</verse>
<verse osisID="1Chr.23.9"> De zonen van Semeï<note n="320">Niet Gerson's zoon (v. 7), wiens nazaten v. 10 worden genoemd, maar een nakomeling van Leëdan of spruit van diens geslacht.</note>: Salomith en Hosiël en Aran, drie; dit zijn de vorsten van de familiën van Leëdan.</verse>
<verse osisID="1Chr.23.10"> De zonen voorts van Semeï: Leheth en Ziza en Jaüs en Baria; dit zijn de zonen van Semeï, vier.</verse>
<verse osisID="1Chr.23.11"> En Leheth was de eerste, Ziza de tweede; maar Jaüs en Baria hadden niet vele zonen en daarom werden zij tot ééne familie en één huis gerekend<note n="321">De Gersonieten hadden dus negen vaderhuizen, tweemaal drie van Leëdan en drie van Semeï.</note>.</verse>
<verse osisID="1Chr.23.12"> De zonen van Caäth: Amram en Isaär, Hebron en Oziël, vier<note n="322">De vier zonen van Caäth worden VI 2 en Num. III 19 op gelijke wijze genoemd.</note>.</verse>
<verse osisID="1Chr.23.13"> De zonen van Amram: Aäron en Moses. En Aäron werd afgezonderd, om den dienst te verrichten in het Heilige der heiligen, hij en zijne zonen<note n="323">Als den priesterlijken dienst verrichtend behoorden de nakomelingen van Aäron niet tot de afstammelingen van Levi, van welke in deze lijst sprake is.</note> voor altijd, en om te reukofferen voor den Heer naar zijne wijze en om zijnen naam te prijzen voor altijd.</verse>
<verse osisID="1Chr.23.14"> Ook de zonen van Moses, den man Gods, werden in den stam Levi medegerekend<note n="324">Als gewone Levieten niet aan de nazaten van Aäron gelijk gesteld.</note>.</verse>
<verse osisID="1Chr.23.15"> De zonen van Moses: Gersom en Eliëzer<note n="325">De twee zonen van Moses werden beiden stichters eener lijn, de een door Subuel (v. 16), de ander door Rohobia (v. 17).</note>.</verse>
<verse osisID="1Chr.23.16"> De zonen van Gersom: Subuel de eerste.</verse>
<verse osisID="1Chr.23.17"> En de zonen van Eliëzer waren: Rohobia de eerste, en Eliëzer had geen andere zonen. Maar de zonen van Rohobia vermeerderden zich boven mate.</verse>
<verse osisID="1Chr.23.18"> De zonen van Isaär: Salomith de eerste.</verse>
<verse osisID="1Chr.23.19"> De zonen van Hebren: Jeriaü de eerste, Amarias de tweede, Jahaziël de derde, Jecmaäm de vierde.</verse> 
<verse osisID="1Chr.23.20"> De zonen van Oziël: Micha de eerste, Jesia de tweede<note n="326">De Caäthieten hadden dus twee vaderhuizen van Oziël, vier van Hebron en van Salomith, van Rohobia en Subuel elk een, samen negen.</note></verse>
<verse osisID="1Chr.23.21"> De zonen van Merari: Moholi en Musi<note n="327">Ook Num. III 20 en Par. VI 19 worden slechts deze twee zonen van Merari genoemd. Daarentegen komt XXIV 26, 27 nog Oziaü als zoon van Merari voor. Sommigen meenen de daar genoemde drie nakomelingen van Merari hier te moeten inlasschen, om zoodoende tot vier en twintig vaderhuizen van de eerste klas te komen, daar ook de andere klassen er zooveel tellen. Zij moeten dan echter Moholi, zoon van Musi (v. 23), die ook XXIV 30 onder de zonen van Musi vermeld wordt, laten wegvallen, wat bedenkelijk is. Sommigen houden XXIV 26, 27 voor onecht. Zie XXIV noot 19.</note>. De zonen van Moholi: Eleazar en Cis.</verse>
<verse osisID="1Chr.23.22"> En Eleazar stierf en had geene zonen, maar dochters, en de zonen van Cis, hare broeders<note n="328">Hare neven (Vgl. Num. XXXVI 6), van welke XXIV 29 een nakomeling genoemd wordt.</note>, namen ze tot vrouwen.</verse>
<verse osisID="1Chr.23.23"> De zonen van Musi: Moholi en Eder en Jerimoth, drie<note n="329">Van Merari worden dus vier vaderhuizen vermeld. De som van al de genoemde vaderhuizen van de eerste klas is twee en twintig.</note>.</verse>
<verse osisID="1Chr.23.24"> Dit zijn de zonen van Levi naar hunne geslachten en familiën, de hoofden naar de afdeelingen en het getal der afzonderlijke hoofden<note n="330">Hebr.: ‘Dit zijn de zonen van Levi naar de hoofden der vaderhuizen, naar zij werden opgenomen, bij name opgeteld naar hunne hoofden’.</note>, die het dienstwerk van het huis des Heeren verrichtten, van twintig<note n="331">Zie noot 3. In het volgende vers wordt de reden opgegeven, waarom de telling bij de twintigjarigen begonnen werd. Daar de arbeid der Levieten niet zoo moeilijk was als voorheen gedurende den tocht door de woestijn, konden zij op jeugdiger leeftijd den dienst beginnen.</note> jaren af en daarboven.</verse>
<verse osisID="1Chr.23.25"> Want David zeide: De Heer, de God van Israël heeft rust gegeven aan zijn volk en een woning te Jerusalem voor altoos.</verse>
<verse osisID="1Chr.23.26"> En het zal niet meer tot het ambt der Levieten behooren, dat zij voortaan nog den tabernakel dragen en al zijn vaatwerk voor den dienst.</verse>
<verse osisID="1Chr.23.27"> Ook zal volgens de laatste voorschriften<note n="332">Daar hier gewaagd wordt van de laatste verordening van David, nemen sommigen aan, dat de koning vooraf eene telling had voorgeschreven, welke eerst met de dertigjarigen begon. In dit geval ware de lezing van v. 3 juist.</note> van David het getal der zonen van Levi van twintig jaren en daarboven worden opgemaakt.</verse>
<verse osisID="1Chr.23.28"> En zij zullen onder de hand van de zonen van Aäron<note n="333">Als gewone Levieten moesten zij aan de Levieten, die tevens priesters waren, ondergeschikt zijn.</note> zijn voor den dienst van het huis des Heeren in de voorhoven en in de cellen en op de plaats der reiniging en in het heiligdom<note n="334">Hebr.: ‘en over de reiniging van al het heilige’ d.w.z. zij moesten de gereedschappen van het heiligdom en dit zelf rein houden.</note> en bij al de werken van den dienst in den tempel des Heeren.</verse>
<verse osisID="1Chr.23.29"> En de priesters<note n="335">De priesters is zinstorend en staat ook niet in den grondtekst. De Levieten moesten de toonbrooden bereiden.</note> over de toonbrooden en bij het offer van meelbloem<note n="336">Zie Levit. II 1.</note> en bij de ongedeesemde vladen<note n="337">Zie Levit. II 4.</note> en bij de pan<note n="338">Bij hetgeen in de pan gebakken werd. Zie Levit. II 5.</note> en bij het gerooste<note n="339">Zie Levit. II 14.</note> en over alle gewicht en maat<note n="340">Al de offeranden van meel, olie en wijn moesten in bepaalde hoeveelheden worden opgedragen. Exod. XXIX 40; XXX 27. De Levieten hadden het meten en wegen te bewaken.</note>.</verse>
<verse osisID="1Chr.23.30"> En de Levieten zullen des morgens staan om te loven en te zingen den Heer, en zoo ook des avonds<note n="341">Dit voorschrift heeft betrekking op de Levieten van de vierde klas, over welke eerst later uitvoerig wordt gehandeld.</note>,</verse>
<verse osisID="1Chr.23.31"> zoowel bij het opdragen der brandoffers des Heeren als op de sabbatdagen en de nieuwemaandagen en de overige feestdagen naar hun getal en naar de gebruiken van elke zaak, ten allen tijde voor den Heer.</verse>
<verse osisID="1Chr.23.32"> En zij zullen onderhouden de voorschriften van den tabernakel des verbonds en het gebruik van het heiligdom en het voorschrift van de zonen van Aäron, hunne broeders, om te dienen in het huis des Heeren<note n="342">Zij hebben alles te verrichten wat de dienst van het heiligdom eischt en wat de priesters hun gelasten.</note>.</verse>
</chapter>
<chapter osisID="1Chr.24">
<title>Hoofdstuk XXIV.</title><p>De vier en twintig priesterklassen (v. 1-19). Eene afdeeling van Levieten (v. 20-31).</p>
<verse osisID="1Chr.24.1"> De zonen van Aäron nu hadden deze afdeelingen<note n="343">In plaats van terstond over te gaan tot de tweede klas van gewone Levieten (zie XXIII 4), behandelt de schrijver hier eerst de vier en twintig priesterklassen (v. 1-19) en daarna nog eene afdeeling van Levieten, van welke hij XXIII 4 niet gewaagt. Zie noot 12.</note>. De zonen van Aäron: Nadab en Abiu en Eleazar en Ithamar.</verse> 
<verse osisID="1Chr.24.2"> Maar Nadab en Abiu stierven vóór hun vader zonder kinderen<note n="344">Vgl. Levit. X 2; Num. III 4.</note>; en het priesterschap werd bekleed door Eleazar en Ithamar.</verse>
<verse osisID="1Chr.24.3"> En David deelde hen in, te weten<note n="345">Voor id est der Vulgaat leest men in het Hebr. en of met. De zin van v. 3 schijnt te zijn, dat David met behulp of door bemiddeling van Sadoc en Ahimelech de indeeling voltrok.</note> Sadoc van de zonen van Eleazar, en Ahimelech van de zonen van Ithamar, naar hunne beurten en hunnen dienst.</verse>
<verse osisID="1Chr.24.4"> En men bevond veel meer zonen van Eleazar onder de hoofden der mannen<note n="346">d.i. Hoofden van vaderhuizen. Aangezien dezen in de lijn Eleazar veel talrijker waren dan in de lijn Ithamar, verkrijgt eerstgenoemde lijn tweemaal meer vaderhuizen of groepen van gezinnen dan de andere.</note>, dan zonen van Ithamar. En hij deelde hun, te weten den zonen van Eleazar, naar de familiën zestien vorsten toe en den zonen van Ithamar naar hunne familiën en huizen acht.</verse>
<verse osisID="1Chr.24.5"> En hij deelde beide familiën onderling in<note n="347">Hij wees hun de beurt aan, die zij voor den wekelijkschen dienst zouden innemen.</note> bij loting; want er waren vorsten van het heiligdom en vorsten van God<note n="348">Deze twee uitdrukkingen duiden hooge waardigheidsbekleeders aan. Beide lijnen konden op hoogepriesters bogen.</note> zoowel van de zonen van Eleazar als van de zonen van Ithamar.</verse>
<verse osisID="1Chr.24.6"> En Semeias, de zoon van Nathanaël, de schrijver, een Leviet, schreef hen op ten overstaan van den koning en de vorsten en Sadoc, den priester, en Ahimelech, den zoon van Abiathar, en de hoofden van de priesterlijke en Levietische geslachten: als het eene huis, dat over de overigen was gesteld, Eleazar, en als het andere huis, dat de overigen onder zich had, Ithamar<note n="349">De Vulgaat vertaalt hier zeer vrij. De plaats luidt naar het Hebr. woordelijk: ‘Een vaderhuis (werd) getrokken voor Eleazer, en getrokken, getrokken voor Ithamar’, of volgens een andere lezing het laatste gedeelte: ‘en een (vaderhuis) voor Ithamar’. Uit deze ook niet zeer duidelijke woorden leidt men af, dat de zestien vaderhuizen van Eleazar en de acht van Ithamar op eene of andere wijze beurtelings getrokken werden uit twee verschillende bussen, om zoodoende aan geen van beide een voorrang toe te kennen.</note>.</verse> 
<verse osisID="1Chr.24.7"> En het eerste lot viel op Joiarib, het tweede op Jedeï<note n="350">Van de met dit vers beginnende vier en twintig priesterklassen uit den tijd van David worden er II Esdr. XII nog acht genoemd. Joarib en Jedeï (Jedaia) worden ook IX 10 vermeld. De hoogepriester Mathathias kwam uit de klas Joarib voort. Zie I Mach. II 1.</note>,</verse>
<verse osisID="1Chr.24.8"> het derde op Harim, het vierde op Seorim,</verse>
<verse osisID="1Chr.24.9"> het vijfde op Melchia, het zesde op Maïman,</verse>
<verse osisID="1Chr.24.10"> het zevende op Accos, het achtste op Abia<note n="351">Uit de klas Abia was Zacharias, de vader van den H. Joannes den Dooper. Luc. I 5.</note>,</verse>
<verse osisID="1Chr.24.11"> het negende op Jesua, het tiende op Sechenia,</verse>
<verse osisID="1Chr.24.12"> het elfde op Eliasib, het twaalfde op Jacim,</verse>
<verse osisID="1Chr.24.13"> het dertiende op Hoppha, het veertiende op Isbaäb,</verse>
<verse osisID="1Chr.24.14"> het vijftiende op Belga, het zestiende op Emmer,</verse>
<verse osisID="1Chr.24.15"> het zeventiende op Hezir, het achttiende op Aphses,</verse>
<verse osisID="1Chr.24.16"> het negentiende op Pheteia, het twintigste op Hezechiël,</verse>
<verse osisID="1Chr.24.17"> het een-en-twintigste op Iachin, het twee-en-twintigste op Gamul,</verse>
<verse osisID="1Chr.24.18"> het drie-en-twintigste op Dalaiaü, het vier-en-twintigste op Maäziaü.</verse>
<verse osisID="1Chr.24.19"> Dit zijn hunne beurten<note n="352">Hebr.: ‘hunne klassen’.</note> voor hunne dienstverrichtingen, om in te gaan in het huis des Heeren en naar hunne voorgeschreven wijze onder de hand van Aäron, hunnen vader, gelijk de Heer, de God van Israël, had voorgeschreven<note n="353">Elke klas had gedurende eene geheele week hare beurt, en begon den dienst op den Sabbat, gelijk uit IV Reg. XI 9 en II Par. XXIII 8 blijkt.</note>.</verse>
<verse osisID="1Chr.24.20"> En van de zonen van Levi, welke overgebleven waren<note n="354">Daar v. 31 van de hier beginnende Levieten-klassen gezegd wordt: ‘Ook zij wierpen hunne loten tegenover (Hebr. gelijk) hunne broeders, de zonen van Aäron’, schijnen zij in nadere betrekking te hebben gestaan tot de priesters dan de in de Hoofdstukken XXIII, XXV en XXVI genoemde klassen van gewone Levieten. Vermoedelijk stonden zij in den onmiddellijken dienst der priesters.</note>, was Subaël van de zonen van Amram, en Jehedeia<note n="355">Jehedeia was ten tijde van David hoofd van de klas Subaël (Subuel XXIII 16), welke door Moses van Amram afstamde.</note> van de zonen van Subaël.</verse> 
<verse osisID="1Chr.24.21"> Alsook van de zonen van Rohobia de overste Jesias<note n="356">Jesias was het hoofd van de klas Rohobia, mede van Moses afkomstig.</note>.</verse>
<verse osisID="1Chr.24.22"> En de zoon van Isaär was Salemoth, en de zoon van Salemoth Jahath<note n="357">Jahath was het hoofd van de klas Salemoth, afkomstig van Isaär.</note>,</verse>
<verse osisID="1Chr.24.23"> en diens eerste zoon was Jeriaü, Amarias de tweede, Jahaziël de derde, Jecmaän de vierde<note n="358">Deze vier zijn volgens XXXIII 19 Hebronieten. Men vermoedt derhalve, dat de aanhef van v. 23 oorspronkelijk luidde: ‘En de zonen van Hebron, Jeriau de eerste....’ Ook het einde van het vers schijnt niet ongerept, daar geen hoofd dezer Levietenklas genoemd wordt.</note>.</verse>
<verse osisID="1Chr.24.24"> De zoon van Oziël, Micha; de zoon van Micha, Samir<note n="359">Samir was het hoofd van eene door Oziël van Caäth afstammende Levietenklas ten tijde van David.</note>.</verse>
<verse osisID="1Chr.24.25"> De broeder van Micha, Jesia, en de zoon van Jesia, Zacharias<note n="360">Zacharias was het hoofd der andere klas van gelijke afstamming.</note>.</verse>
<verse osisID="1Chr.24.26"> De zonen van Merari, Moholi en Musi. De zoon van Oziaü, Benno<note n="361">Naar het Hebr.: ... ‘Moholi en Musi, zonen van Oziaü, zijnen zoon: v. 27 (dat waren) de zonen (afstammelingen) van Merari (namelijk) van Oziaü, zijnen zoon. Voorts (waren zonen van Oziaü) Soam en Zachur en Hebri.’ Elders worden alleen Moholi en Musi als afstammelingen van Merari genoemd.</note>.</verse>
<verse osisID="1Chr.24.27"> Ook was een zoon van Merari Oziaü, en Soam en Zachur en Hebri.</verse>
<verse osisID="1Chr.24.28"> Wijders de zoon van Moholi, Eleazar, die geene kinderen had.</verse>
<verse osisID="1Chr.24.29"> En de zoon van Cis, Jerameël.</verse>
<verse osisID="1Chr.24.30"> De zonen van Musi, Moholi, Eder en Jerimoth<note n="362">Ofschoon ook hier wederom geen hoofden van vaderhuizen, maar slechts namen van familiën worden genoemd, behoeft men niet aan te nemen, dat dit vers bedorven is. De schrijver voegt hier slechts eenige niet onmiddellijk tot zijn onderwerp behoorende bijzonderheden bij, gelijk hij zulks ook elders doet.</note>. Dat zijn de zonen van Levi naar de huizen hunner geslachten.</verse>
<verse osisID="1Chr.24.31"> En ook zij wierpen het lot tegenover hunne broeders, de zonen van Aäron<note n="363">Men zou daarom verwachten, dat ook zij vier en twintig klassen uitmaakten. Daar echter slechts zestien klassen en zes hoofden van klassen met name genoemd worden, schijnt de lijst onvolledig te zijn.</note>, ten overstaan van David, den koning, en Sadoc en Ahimelech en de oversten van de priesterlijke en Levietische geslachten, zoowel de voornameren als de minderen: allen verdeelde het lot gelijkelijk.</verse>
</chapter>
<chapter osisID="1Chr.25"> 
<title>Hoofdstuk XXV.</title><p>David regelt den dienst der zangers (v. 1-7). De vier en twintig klassen van zangers volgens het geworpen lot (v. 8-31).</p>
<verse osisID="1Chr.25.1"> David dan en de oversten des legers<note n="364">Dit zijn vermoedelijk dezelfden, welke XXIII 2 vorsten van Israël heeten.</note> zonderden voor den dienst de zonen van Asaph en Heman en Idithun<note n="365">Asaph was Gersoniet, VI 39-43, Heman Caäthiet, VI 33-38, Idithun of Ethan Merariet, VI 44-47.</note> af, om te profeteeren<note n="366">Profeteeren, d.i. vervuld zijn van den geest Gods, wordt hier en in de volgende verzen gebezigd voor zingen of zanger zijn bij den heiligen dienst. Geen ware gewijde zang zonder den geest Gods, zonder goddelijke bezieling, vooral niet in den tijd, toen nog de gewijde dichters zelf ook de melodieën voor hun gedichten vervaardigden of aanwezen. Van deze goddelijke bezieling zien wij ook onder de eerste Christenen duidelijke teekenen in een eigenaardigen vorm van de gave der talen. Zie I Cor. XXIV 2-15; Col. III 16; Act. X 46.</note> op citers en psalters en cymbalen, en naar hun getal<note n="367">Hebr. ‘en hun getal, (dat) der mannen van het werk, voor hunnen dienst’, d.i. dit was het getal van hen, die den dienst te verrichten hadden. Dit getal wordt uitdrukkelijk eerst v. 7 genoemd.</note> het hun opgedragen ambt te bedienen.</verse>
<verse osisID="1Chr.25.2"> Van de zonen van Asaph: Zacchur en Joseph en Nathania en Asarela, de zonen<note n="368">Het woord zonen beteekent hier en in de verzen 2-5 meer dan afstammelingen in den gewonen zin; de genoemden zijn geestelijke zonen, d.i. leerlingen van de drie groote meesters. Deze leerlingen, vier en twintig in getal, hadden elk onder zich eene van de later genoemde klassen of afdeelingen.</note> van Asaph, onder de hand van Asaph, die profeteerde aan de zijde des konings<note n="369">Hebr. aan de handen des konings, d.i. volgens zijn voorschriften.</note>.</verse>
<verse osisID="1Chr.25.3"> Voorts van Idithun, de zonen van Idithun: Godolias, Sori, Jeseias en Hasabias en Mathathias, zes<note n="370">Er viel hier dus één naam uit, Semeias (v. 17), gelijk uit de vergelijking met 9-31 blijkt.</note>, onder de hand van hun vader Idithun, die op de citer profeteerde gesteld over hen, die den Heer verheerlijkten en prezen<note n="371">Hebr.: ‘die profeteerde bij het den Heer danken en prijzen’.</note>.</verse>
<verse osisID="1Chr.25.4"> En van Heman, de zonen van Heman: Bocciaü, Mathaniaü, Oziël, Subuel en Jerimoth, Hananias, Hanani, Eliatha, Geddelthi en Romemthiëzer en Jesbacassa, Mellothi, Othir, Mahazioth;</verse>
<verse osisID="1Chr.25.5"> die allen waren zonen van Heman, den Ziener des konings in de woorden Gods<note n="372">Hij wordt zoo genoemd, omdat hij tevens de gave der profetie had en aan David de goddelijke openbaringen overbracht. Vgl. XXI 9; II Par. XXXV 15.</note>, om een hoorn te verheffen<note n="373">Deze zinsnede is niet woordelijk te verstaan van een blaasinstrument, maar figuurlijk van den hoorn, zinnebeeld van kracht. Zij kan, met het voorafgaande verbonden, beteekenen, dat de woorden (voorspellingen) des Heeren dienden, om David en zijn volk te verheffen, of met het volgende, dat God Heman machtig maakte door talrijke nakomelingen.</note>; en God gaf aan Heman veertien zonen en drie dochters.</verse>
<verse osisID="1Chr.25.6"> Allen<note n="374">De van v. 2 af genoemde vier en twintig.</note> waren onder de hand van hun vader afgedeeld, om te zingen in den tempel des Heeren met cymbalen en psalters en citers voor den dienst van het huis des Heeren aan de zijde des konings, te weten Asaph en Idithun en Heman<note n="375">De drie namen zijn hier als verzamelwoorden gebezigd voor allen, in den aanvang van het vers.</note>.</verse>
<verse osisID="1Chr.25.7"> En hun aantal was met hunne broeders, die in den zang des Heeren onderwezen, allen meesters, tweehonderd acht en tachtig<note n="376">Elk der vier en twintig meesters vormde dus met elf wel geoefende zangers onder zich een twaalftal. Van de vier duizend voor den zang aangewezen Levieten waren er tweehonderd acht en tachtig volmaakt gevormd, de overigen waren leerlingen, gelijk ook uit v. 8 blijkt.</note>.</verse>
<verse osisID="1Chr.25.8"> En zij wierpen het lot voor hunne beurten, gelijkelijk zoowel de voornamere als de mindere, de kundige evenzeer als de onkundige<note n="377">Allen namen deel aan de loting, zoodat elke der volgende afdeelingen telkens uit twaalf kundigen en omstreeks honderd en vijftig minder geoefenden bestond.</note>.</verse>
<verse osisID="1Chr.25.9"> En het eerste lot viel<note n="378">Op de nakomelingen van Asaph vielen de loten 1, 3, 5, 7; op die van Idithun 2, 4, 8, 10, 12, 14, op die van Heman 6, 9, 11, 13, 15-24. Of het toeval was, dat na de veertiende loting alleen nakomelingen van Heman overbleven, dan wel het gevolg van een vooraf beraamde wijze van loting, is onzeker.</note> op Joseph<note n="379">Hier zal zijn uitgevallen wat bij al de volgende namen staat: ‘op hem en zijne zonen en zijne broeders, twaalf’. De woorden zonen en broeders zijn hier in ruimeren zin gebezigd. Door zonen kan ook de verhouding der leerlingen tot de meesters zijn uitgedrukt. Zie noot 5.</note>, die van Asaph was; het tweede op Godolias, op hem en zijne zonen en zijne broeders, twaalf;</verse>
<verse osisID="1Chr.25.10"> het derde op Zachar, zijne zonen en broeders, twaalf;</verse>
<verse osisID="1Chr.25.11"> het vierde op Isari, zijne zonen en broeders, twaalf;</verse>
<verse osisID="1Chr.25.12"> het vijfde op Nathanias, zijne zonen en broeders, twaalf;</verse> 
<verse osisID="1Chr.25.13"> het zesde op Bocciaü, zijne zonen en broeders, twaalf;</verse>
<verse osisID="1Chr.25.14"> het zevende op Isreëla, zijne zonen en broeders, twaalf;</verse>
<verse osisID="1Chr.25.15"> het achtste op Jesaias, zijne zonen en broeders, twaalf;</verse>
<verse osisID="1Chr.25.16"> het negende op Mathanias, zijne zonen en broeders, twaalf;</verse>
<verse osisID="1Chr.25.17"> het tiende op Semeias, zijne zonen en broeders, twaalf;</verse>
<verse osisID="1Chr.25.18"> het elfde op Azareël, zijne zonen en broeders, twaalf;</verse>
<verse osisID="1Chr.25.19"> het twaalfde op Hasabias, zijne zonen en broeders, twaalf;</verse>
<verse osisID="1Chr.25.20"> het dertiende op Subaël, zijne zonen en broeders, twaalf;</verse>
<verse osisID="1Chr.25.21"> het veertiende op Mathathias, zijne zonen en broeders, twaalf;</verse>
<verse osisID="1Chr.25.22"> het vijftiende op Jerimoth, zijne zonen en broeders, twaalf;</verse>
<verse osisID="1Chr.25.23"> het zestiende op Hananias, zijne zonen en broeders, twaalf;</verse>
<verse osisID="1Chr.25.24"> het zeventiende op Jesbacassa, zijne zonen en broeders, twaalf;</verse>
<verse osisID="1Chr.25.25"> het achttiende op Hanani, zijne zonen en broeders, twaalf;</verse>
<verse osisID="1Chr.25.26"> het negentiende op Mellothi, zijne zonen en broeders, twaalf;</verse>
<verse osisID="1Chr.25.27"> het twintigste op Eliatha, zijne zonen en broeders, twaalf;</verse>
<verse osisID="1Chr.25.28"> het een-en-twintigste op Othir, zijne zonen en broeders, twaalf;</verse>
<verse osisID="1Chr.25.29"> het twee-en-twintigste op Geddelthi, zijne zonen en broeders, twaalf;</verse>
<verse osisID="1Chr.25.30"> het drie-en-twintigste op Mahazioth, zijne zonen en broeders, twaalf;</verse>
<verse osisID="1Chr.25.31"> het vier-en-twintigste op Romemthiëzer, zijne zonen en broeders, twaalf.</verse>
</chapter>
<chapter osisID="1Chr.26"> 
<title>Hoofdstuk XXVI.</title><p>De deurwachters van de familiën Core en Merari (v. 1-12). De regeling van hun dienst (v. 13-19). De bewaarders en bestierders van de schatkamer (v. 20-28). De ambtenaren voor de uitwendige zaken (v. 29-32).</p>
<verse osisID="1Chr.26.1"> En de afdeelingen der deurwachters: van de Corieten Meselemia<note n="380">Dezelfde, die v. 14 Selemias en IX 17, 19 Sellum heet en aan het hoofd van al de deurwachters stond.</note>, de zoon van Core, van de kinderen van Asaph<note n="381">Schrijffout voor Abiasaph. Zie IX 19. Asaph stamde niet van Core af en was dus geen Caäthiet, maar een Gersoniet.</note>.</verse>
<verse osisID="1Chr.26.2"> De zonen van Meselemia: Zacharias<note n="382">Vgl. IX 21.</note>, de eerstgeborene, Jadihel de tweede, Zabadias de derde, Jathanaël de vierde,</verse>
<verse osisID="1Chr.26.3"> AElam de vijfde, Johanan de zesde, Elioënaï de zevende.</verse>
<verse osisID="1Chr.26.4"> En de zonen van Obededom<note n="383">Vgl. XV 18, 24; XVI 38.</note>: Semeias de eerstgeborene, Jozabad de tweede, Joaha de derde, Sachar de vierde, Nathanaël de vijfde,</verse>
<verse osisID="1Chr.26.5"> Ammiël de zesde, Issachar de zevende, Phollathi de achtste; want de Heer had hem gezegend<note n="384">Ten tijde toen de Ark des verbonds bij hem werd bewaard. Zie XIII 14.</note>.</verse>
<verse osisID="1Chr.26.6"> Aan Semeï nu, zijnen zoon, werden zonen geboren, hoofden in hunne geslachten; want zij waren zeer kloeke mannen.</verse>
<verse osisID="1Chr.26.7"> De zonen dan van Semeias: Othni en Raphaël en Obed, Elzabad<note n="385">Vóór Elzabad en vóór zijne broeders moet zeker en worden ingelascht; deze broeders zijn de aan het slot van v. 7 genoemde twee.</note>, zijne broeders, zeer kloeke mannen, alsook Eliu en Samachias.</verse>
<verse osisID="1Chr.26.8"> Die allen waren van de zonen van Obededom; zij en hunne zonen en hunne broeders zeer krachtig tot den dienst, twee en zestig van Obededom.</verse>
<verse osisID="1Chr.26.9"> De zonen wijders van Meselemias en hunne broeders, zeer duchtige lieden, achttien<note n="386">Dit vers ware als toevoegsel op de boven vermelde nakomelingschap van Meselemias wellicht tusschen v. 3 en 4 beter op zijn plaats.</note>.</verse>
<verse osisID="1Chr.26.10"> En van Hosa<note n="387">Vgl. XVI 38.</note>, dat is van de zonen van Merari: Semri, het hoofd (want gene had geenen eerstgeborene, en daarom had zijn vader dezen tot hoofd gesteld<note n="388">Hebr.: ‘daar er geen eerstgeborene was, stelde hem zijn vader tot hoofd’. Vermoedelijk was Semri niet de tweede zoon, maar werd hij om zijn bekwaamheid tot hoofd der familie aangesteld.</note>,</verse>
<verse osisID="1Chr.26.11"> Helcias de tweede, Tabelias de derde, Zacharias de vierde; zij allen zonen en broeders van Hosa, dertien<note n="389">Met de in v. 8 en 9 genoemden te zamen drie en negentig hoofden van de vier duizend deurwachters. Vgl. IX 22 en XVI 38, waar zeker van eene aan deze voorafgaande regeling sprake is.</note>.</verse>
<verse osisID="1Chr.26.12"> Dezen werden afgedeeld als deurwachters, opdat zij altijd als hoofden van de wacht, gelijk ook hunne broeders, zouden dienen in het huis des Heeren<note n="390">Naar het Hebr.: ‘Uit dezen waren de afdeelingen der deurwachters, naar de hoofden der mannen waren de wachten geschikt gelijkelijk onder hunne broeders, om in het huis des Heeren te dienen’. Uit het toevoegsel naar de hoofden der mannen (zie XXIV noot 4) blijkt, dat in de voorafgaande lijst geen klassen, maar hoofden van gezinnen genoemd zijn.</note>.</verse>
<verse osisID="1Chr.26.13"> Men wierp dan het lot gelijkelijk, zoo over de geringen als de grooten, naar hunne geslachten, voor elke poort<note n="391">Bedoeld zijn de vier poorten van het voor den tempel bestemde plein.</note>.</verse>
<verse osisID="1Chr.26.14"> Aldus viel het lot voor het oosten op Selemias. En aan Zacharias, zijn zoon, een zeer wijs en geleerd man, viel door het lot de noordelijke zijde ten deel.</verse>
<verse osisID="1Chr.26.15"> En aan Obededom en zijne zonen de zuidzijde; in dat deel des huizes was de vergadering der oudsten<note n="392">Hebr. ‘het huis van den voorraad’, vermoedelijk een magazijn voor den tempeldienst bij de zuidelijke poort. Vgl. II Esdr. XII 25; II Par. XXV 24. Daar David aan Salomon het volledig plan van den tempel gaf (zie XXVIII 11-12), konden reeds al de wachtposten worden aangewezen.</note>.</verse>
<verse osisID="1Chr.26.16"> Aan Sephim<note n="393">Hebr. lesjoeppim. Daar in v. 10 na Obededom terstond Hosa volgt, en de naam Sephim VII 12 wel is waar voorkomt, maar niet in den stam Levi, schijnt lesjoeppim door herhaling van het eindwoord van het voorafgaande vers haasoeppim in den tekst te zijn gekomen.</note> en Hosa de westzijde, naast de poort, welke leidt tot de straat van den opgang<note n="394">Hebr.: ‘bij de poort Sjallecheth aan de klimmende straat’, d.i. aan de straat, welke van de benedenstad in oostelijke richting naar het tempelplein opwaarts leidt en dit derhalve aan den westelijken rand bij de genoemde poort bereikt. De afleiding van den eigennaam is onzeker.</note>; wacht tegenover wacht<note n="395">Hebr.: ‘de eene wacht naast de andere’. Dit wordt duidelijk door v. 18, waar gezegd wordt, dat zich aan de westzijde vier en twee wachtposten bevonden.</note>.</verse>
<verse osisID="1Chr.26.17"> Aan de oostzijde nu waren zes Levieten en aan de noordzijde vier op den dag, en aan de zuidzijde evenzoo op den dag vier, en, waar de vergadering<note n="396">Zie noot 13. Vermoedelijk had dit huis twee deuren en stonden er twee bij elke deur.</note> was, twee aan twee.</verse>
<verse osisID="1Chr.26.18"> Ook in de cellen der deurwachters ten westen, vier aan de straat en telkens twee bij de cellen<note n="397">Hebr.: ‘Aan Parbar naar het westen, vier aan de straat, twee aan Parbar’. Parbar, vermoedelijk hetzelfde als Pharurim (Hebr. Pharvarim) IV Reg. XXIII 11 was een aan de westzijde van het plein gelegen tempelmagazijn. De straat is dezelfde, welke v. 16 genoemd wordt.</note>.</verse>
<verse osisID="1Chr.26.19"> Dat zijn de afdeelingen van de deurwachters<note n="398">Gelijk uit het voorafgaande blijkt, zes afdeelingen naar het oosten (Selemias), vier naar het noorden (Zacharias), vier en tweemaal twee, dus acht, naar het zuiden (Obededom), vier en twee, dus zes, naar het westen (Hosa), in het geheel vier en twintig. Waarschijnlijk waren dit alleen de oversten van de deurwachters, die volgens XXIII 5 vier duizend man bedroegen en beurtelings in sterke afdeelingen onder hun bevel de posten bezetten.</note> uit de zonen van Core en Merari.</verse>
<verse osisID="1Chr.26.20"> Voorts was Achias<note n="399">Naar de Septuagint luidt de aanhef van dit vers: ‘En de Levieten, hunne broeders, over de....’ In waarheid verwacht men hier een zoodanig opschrift.</note> over de schatten van het huis Gods en het vaatwerk der heilige zaken<note n="400">Voorwerpen, welke David en andere krijgshelden buitgemaakt en aan God toegewijd hadden. Zie v. 26-28. Zij maakten geen deel uit van den eigenlijken tempelschat.</note>.</verse>
<verse osisID="1Chr.26.21"> De zonen van Ledan, den zoon van Gersonni: van Ledan de vorsten der geslachten Ledan en Gersonni, Jehiëli.</verse>
<verse osisID="1Chr.26.22"> De zonen van Jehiëli: Zathan en Joël, zijne broeders, over de schatten van het huis des Heeren<note n="401">Naar het Hebr.: 21. ‘Ledan's zonen, de zonen der Gersonieten (uit Ledan waren de hoofden der vaderhuizen) uit Ledan, den Gersoniet, was Jehiëli. 22. De zonen van Jehiëli: Zathan en Joël, zijn broeder, waren over de schatten van het huis des Heeren’. De zin is: Zathan en Joël, hoofden van het geslacht Jehiëli, van de lijn der Gersonieten, hadden het beheer over de schatten. Vgl. XXIII 7, 8, waar blijkt, dat de zonen van Jehiëli afstamden van Ledan, den oudsten tak der Gersonieten. De vertaling der Vulgaat is wegens de verkeerd geplaatste zinteekens moeilijk te verstaan.</note>,</verse>
<verse osisID="1Chr.26.23"> de Amramiet en de Isaäriet en de Hebroniet en de Oziheliet<note n="402">Dit vers is blijkbaar niet ongeschonden. Mogelijk is de zin, dat er onder de schatbewaarders Amramieten, Isaärieten, Hebronieten en Ozihelieten waren.</note>.</verse>
<verse osisID="1Chr.26.24"> Subaël nu, de zoon van Ger- som, den zoon van Moses, was over de schatten gesteld<note n="403">Subaël, nakomeling van Gersom, Moses' zoon, dus een Amramiet (zie noot 23), was de algemeene bewindvoerder van den geheelen tempelschat. Het bericht behoort naar zijn inhoud vóór v. 21 of na v. 28.</note>.</verse>
<verse osisID="1Chr.26.25"> En zijne broeders van Eliëzer<note n="404">d.i. De bloedverwanten van Subaël, kleinzoon van Moses door Gersom. Zij worden zijne broeders van Eliëzer genoemd, omdat zij van den anderen zoon van Moses, Eliëzer, afstammen.</note> waren diens zonen, Rahabia en diens zoon Isaias, diens zoon Joram, alsook diens zoon Zechri, en diens zoon Selemith.</verse>
<verse osisID="1Chr.26.26"> Deze Selemith<note n="405">Niet te verwisselen met den Isaäriet XXIII 18, XXIV 22, noch ook met den Gersoniet XXIII 9.</note> en zijne broeders stonden over de schatten der heilige zaken<note n="406">Zie noot 21.</note>, welke koning David geheiligd had en de vorsten der geslachten en de regimentsoversten en de honderdmannen en de aanvoerders van het leger</verse>
<verse osisID="1Chr.26.27"> uit de oorlogen en den buit der veldslagen, welke zij gewijd hadden voor den bouw en de stoffeering van den tempel des Heeren.</verse>
<verse osisID="1Chr.26.28"> Dat alles nu had geheiligd Samuel, de Ziener, en Saül, de zoon van Cis, en Abner, de zoon van Ner, en Joab, de zoon van Sarvia; allen, die het gewijd hadden door de hand van Selemith en zijne broeders<note n="407">Hebr.: ‘Al wat men geheiligd had was onder de hand van Selemith en zijn broeders’. De Vulgaat drukt hetzelfde op min duidelijke wijze uit.</note>.</verse>
<verse osisID="1Chr.26.29"> En aan het hoofd der Isaärieten stond Chonenias met zijne zonen voor de werken buitenshuis over Israël om hen te onderwijzen en te richten<note n="408">Hebr.: ‘Wat betreft de Isaärieten, (waren) Chonenias en zijne zonen voor de werken buitenshuis over Israël als ambtenaren en rechters’. Tot deze werken (vgl. II Esdr. XI 16, waar sprake is van de uitwendige werken voor het huis des Heeren) zal zeker ook behoord hebben het innen van de bijdragen voor den tempel. Maar de hier bedoelde Levieten schijnen als schrijvers en rechters over Israël nog andere ambtsverrichtingen, bijv. het godsdienstig onderwijs, te hebben gehad, van welke wij geen nadere kennis bezitten. Voor den uitwendigen tempeldienst alleen was hun getal (zes duizend, zie XXIII 4) zeker ook te groot. Zie ook het slot van v. 30 en 32.</note>.</verse>
<verse osisID="1Chr.26.30"> En van de Hebronieten stonden Hasabias en zijne broeders, zeer kloeke mannen, duizend en zevenhonderd, over Israël aan gene zijde van den Jordaan ten westen<note n="409">Het trans der Vulgaat is letterlijke vertaling van éber, en dit beteekent zoowel aan deze als aan gene zijde; door ten westen wordt de bedoeling nader verklaard. Opmerkelijk is, dat het getal schrijvers en rechters voor het westelijk van den Jordaan gelegen deel van het H. Land slechts duizend zevenhonderd, voor het veel kleiner oostelijk gedeelte daarentegen twee duizend zevenhonderd hoofden van gezinnen bedraagt. Zie v. 32.</note>, in al de werken des Heeren en voor den dienst des konings.</verse>
<verse osisID="1Chr.26.31"> En de vorst der Hebronieten was Jeria naar hunne geslachten en gezinnen. In het veertigste jaar van het koningschap van David werden zij geteld, en men bevond hen zeer kloeke mannen te Jazer in Galaäd</verse>
<verse osisID="1Chr.26.32"> en hunne broeders van krachtiger leeftijd<note n="410">In den grondtekst: zonen van kracht. Van leeftijd is daar geen sprake.</note>, twee duizend zevenhonderd hoofden van gezinnen<note n="411">Met de niet getelde Isaärieten van v. 29 kunnen de twee afdeelingen der Hebronieten gemakkelijk de zesduizend hoofden van gezinnen hebben uitgemaakt, welke XXIII 4 genoemd worden.</note>. En koning David stelde hen over de Rubenieten en de Gaddieten en den halven stam Manasses, voor geheel den dienst van God en den koning.</verse>
</chapter>
<chapter osisID="1Chr.27">
<title>Hoofdstuk XXVII.</title><p>Het leger met zijne afdeelingen en bevelhebbers (v. 1-15). De vorsten der stammen (v. 16-24). De beheerders der domeinen van David (v. 25-31). De raadgevers van David (v. 32-34).</p>
<verse osisID="1Chr.27.1"> En de kinderen van Israël naar hun getal, de hoofden der familiën, de regimentsoversten en de honderdmannen<note n="412">De hoofden der familiën, de oversten enz. is beperkende bijvoeging bij de zonen van Israël. Het opschrift belooft dus geenszins eene volledige opsomming van al de klassen des volks en van al de ambtenaren; het hoofdstuk bevat dan ook slechts de verdeeling van het leger in twaalf afdeelingen met vermelding van hare bevelhebbers en getalsterkte.</note> en de bevelhebbers, die den koning dienden naar hunne afdeelingen, aantredende en aftredende maand voor maand in het jaar<note n="413">Zekerlijk zal men niet behoeven aan te nemen, dat de afdeelingen elkaar maand voor maand afwisselden. Zij moesten slechts, elke op hare beurt, op alles voorbereid zijn en gereed staan ten dienste des konings.</note>: elk hunner was gesteld over vier en twintig duizend.</verse>
<verse osisID="1Chr.27.2"> Over de eerste afdeeling stond in de eerste maand<note n="414">Dat de maanden hier, zoowel als II Par. XXXI 7, door getallen, niet door namen worden aangeduid, pleit wel eenigermate, maar niet beslist ter gunste van de overlevering omtrent den tijd van het ontstaan van het werk. Want reeds gedurende de Perzische heerschappij kwamen die namen in gebruik, gelijk uit het Tweede Boek Esdras blijkt.</note> Jesboam, de zoon van Zabdiël, en onder hem vier en twintig duizend,</verse> 
<verse osisID="1Chr.27.3"> van de kinderen van Phares, het hoofd van al de legervorsten in de eerste maand<note n="415">Jesboam, zie XI 11, van de zonen van Phares, aan David derhalve nauw verwant, was dus bevelhebber van de eerste afdeeling van vier en twintig duizend man en had de regimentsoversten en de honderdmannen onder zich.</note>.</verse>
<verse osisID="1Chr.27.4"> De afdeeling van de tweede maand had Dudia<note n="416">Volgens XI 12 moet hier gelezen worden: ‘Eleazar, zoon van zijns vaders broeder’ enz.</note>, de Ahohiet, en na hem een ander<note n="417">Ook in v. 6 wordt een onderbevelhebber genoemd.</note>, Macelloth genaamd, die het bevel voerde over een gedeelte van het leger van vier en twintig duizend.</verse>
<verse osisID="1Chr.27.5"> En de aanvoerder van de derde afdeeling in de derde maand was Banaias, de zoon van Joiada, de priester<note n="418">Waarschijnlijk is de priester een toevoegsel van later hand. De zoon van een priester kon bezwaarlijk bevelhebber in het leger worden. Zie over Banaias XI 22.</note>; en in zijn afdeeling vier en twintig duizend.</verse>
<verse osisID="1Chr.27.6"> Deze is Banaias, de dapperste onder de dertig en over de dertig<note n="419">Zie XI 25 en noot 14.</note>; over zijne afdeeling nu voerde zijn zoon Amizabad het bevel.</verse>
<verse osisID="1Chr.27.7"> De vierde, in de vierde maand, Asahel<note n="420">Vgl. XI 26; II Reg. XXIII 24. Ofschoon Asahel reeds in het begin van David's regeering door Abner was vermoord (zie II Reg. II 18-23), zal men, om zijne gedachtenis te eeren, zijn naam hebben gegeven aan de afdeeling, van welke zijn zoon de bevelhebber was.</note>, de broeder van Joab, en Zabadias, zijn zoon, na hem, en in zijne afdeeling vier en twintig duizend.</verse>
<verse osisID="1Chr.27.8"> De vijfde, in de vijfde maand, de vorst Samaoth<note n="421">Samaoth, XI 27 Sammoth, II Reg. XXIII 25 Semma geschreven.</note>, de Jezeriet, en in zijne afdeeling vier en twintig duizend.</verse>
<verse osisID="1Chr.27.9"> De zesde, in de zesde maand, Hira, de zoon van Acces<note n="422">Deze en de 6 volgende bevelhebbers worden allen XI 27-31 genoemd.</note> den Thecuiet, en in zijne afdeeling vier en twintig duizend.</verse>
<verse osisID="1Chr.27.10"> De zevende, in de zevende maand, Helles, de Phalloniet, van de kinderen van Ephraïm, en in zijne afdeeling vier en twintig duizend.</verse> 
<verse osisID="1Chr.27.11"> De achtste, in de achtste maand, Sobochaï, de Husathiet, van het geslacht van Zarahi<note n="423">Hebr.: ‘de Zarachiet’, d.i. van het geslacht der Zarachieten, afstammelingen van Zara of Zera II 4, 6.</note>, en in zijne afdeeling vier en twintig duizend.</verse>
<verse osisID="1Chr.27.12"> De negende, in de negende maand, Abiëzer, de Anathothiet, van de kinderen van Jemini<note n="424">Hebr.: ‘van de Benjaminieten’. Anathoth lag in den stam Benjamin. Jer. I 1.</note>, en in zijne afdeeling vier en twintig duizend.</verse>
<verse osisID="1Chr.27.13"> De tiende, in de tiende maand, Maraï, ook deze, de Netophathiet, van het geslacht Zarahi<note n="425">Zie noot 12.</note>, en in zijne afdeeling vier en twintig duizend.</verse>
<verse osisID="1Chr.27.14"> De elfde, in de elfde maand, Banaias, de Pharathoniet, van de kinderen van Ephraïm, en in zijne afdeeling vier en twintig duizend.</verse>
<verse osisID="1Chr.27.15"> De twaalfde, in de twaalfde maand, Holdaï<note n="426">XI 30 heet hij Heled. Hij behoorde tot het geslacht van Othoniël, Jos. XV 17.</note>, de Netophathiet, van het geslacht van Gothoniël, en in zijne afdeeling vier en twintig duizend.</verse>
<verse osisID="1Chr.27.16"> En over de stammen van Israël stonden<note n="427">Op de eerste bevelhebbers in het leger laat de schrijver de hoofden der twaalf stammen als de hoogste burgerlijke overheden volgen. Waarom van de stammen Gad en Aser geen sprake is, weten wij niet.</note>: over de Rubenieten als vorst Eliëzer, de zoon van Zechri; over de Simeonieten als vorst Saphatias, de zoon van Maächa;</verse>
<verse osisID="1Chr.27.17"> over de Levieten Hasabias, de zoon van Camuel; over de Aäronieten Sadoc<note n="428">Die als hoogepriester (zie XXIV 2) hier nog afzonderlijk vermeld wordt.</note>;</verse>
<verse osisID="1Chr.27.18"> over Juda Eliu<note n="429">Elders Eliab genoemd. Als eerstgeborene van Isaï werd hij vorst van den stam Juda.</note>, de broeder van David; over Issachar Amri, de zoon van Michaël;</verse>
<verse osisID="1Chr.27.19"> over de Zabulonieten Jesmaias, de zoon van Abdias; over de Nephthalieten Jerimoth, de zoon van Ozriël;</verse>
<verse osisID="1Chr.27.20"> over de kinderen van Ephraïm Oseë, de zoon van Ozaziu; over den halven stam van Manasses Joël, de zoon van Phadaia;</verse> 
<verse osisID="1Chr.27.21"> en over den halven stam van Manasses in Galaäd Jaddo, de zoon van Zacharias; en over Benjamin Jasiël, de zoon van Abner;</verse>
<verse osisID="1Chr.27.22"> en over Dan Ezrihel, de zoon van Jeroham. Dit zijn de vorsten der kinderen van Israël.</verse>
<verse osisID="1Chr.27.23"> Maar David had hen niet willen tellen van beneden de twintig jaren, daar God gezegd had, Israël te zullen vermenigvuldigen als de sterren des hemels<note n="430">In vertrouwen op deze belofte behoefde David er niet op uit te zijn, om bij de telling een schitterenden uitslag te verkrijgen. Voor de regeling van het leger was het hem voldoende te weten, hoeveel mannen de wapenen konden dragen. Zie XXI.</note>.</verse>
<verse osisID="1Chr.27.24"> Joab, de zoon van Sarvia, had de telling begonnen, maar niet voltooid; want een toorn was daarom over Israël gekomen, en om die reden werd het getal dergenen, die geteld waren, niet opgeteekend in de jaarboeken van koning David<note n="431">In de ambtelijke rijksregisters.</note>.</verse>
<verse osisID="1Chr.27.25"> En over de schatten van den koning<note n="432">Bedoeld worden de schatten in de paleizen te Jerusalem, in tegenstelling tot de andere goederen en bezittingen buiten de hoofdstad, welke v. 26-33 onder verschillende afdeelingen vermeld worden.</note> was Azmoth, de zoon van Adiël; maar over die schatten, welke in de steden waren en in de dorpen en in de burgen, was Jonathan, de zoon van Ozias, gesteld.</verse>
<verse osisID="1Chr.27.26"> En over den veldarbeid en de akkerlieden, die het land bewerkten, was Ezri, de zoon van Chelub, gesteld;</verse>
<verse osisID="1Chr.27.27"> en over de arbeiders in de wijngaarden Semeias, de Romathiet<note n="433">Rama lag in Benjamin. Jos. XVIII 25.</note>; en over de wijnkelders Zabdias, de Aphoniet<note n="434">Hebr. ha-sjiphmi, d.i. van Sephamoth (Hebr. Sjiphmoth), gelegen in het zuiden van Juda (I Reg. XXX 28), het voornaamste wijnland van het rijk (zie Gen. XLIX 11; Num. XIII 23 volg.), waar derhalve ook de koninklijke opzichters van de wijnbergen woonden.</note>;</verse>
<verse osisID="1Chr.27.28"> en over de olijf- en vijgegaarden, welke in de vlakten<note n="435">Hebr. ba-sjephelah, d.i. in de beroemde vlakte Sjephelah.</note> waren, Balanan, de Gederiet<note n="436">Van Gedera, dat in de vlakte Sjephelah lag.</note>; en over de oliemagazijnen Joas.</verse>
<verse osisID="1Chr.27.29"> Wijders was over het rundvee, dat in Saron weidde, aangesteld Setraï, de Saroniet; en over de runderen in de valleien Saphat, de zoon van Adli;</verse>
<verse osisID="1Chr.27.30"> en over de kameelen Ubil, de Ismaheliet, en over de ezels Jadias, de Meronathiet;</verse>
<verse osisID="1Chr.27.31"> en over de schapen Jaziz, de Agareër<note n="437">Een Ismaëliet en een Agareër hadden dus het hoofdtoezicht op de kudden der kameelen en schapen. Vermoedelijk gingen deze kudden weiden in het door David onderworpen gebied dier zwervende volksstammen.</note>. Zij allen waren de hoofdbestuurders van de bezittingen van koning David.</verse>
<verse osisID="1Chr.27.32"> En Jonathan, de oom van David<note n="438">Is deze Jonathan, de zoon van Samaä, David's broeder (zie XX 7), dan is het woord oom (Hebr. dod) hier in de meer algemeene beteekenis van bloedverwant gebezigd.</note>, was raadsheer, een voorzichtig en geleerd man; hij<note n="439">Naar het Hebr. behoort hij bij het voorafgaande.</note> en Jahiël, de zoon van Hachamoni, waren bij de zonen des konings<note n="440">Als leermeesters.</note>.</verse>
<verse osisID="1Chr.27.33"> Ook Achitophel was raadsheer des konings, en Chusaï de Arachiet, de vriend des konings<note n="441">De twee in dit vers genoemde mannen zijn uit de geschiedenis van den opstand van Absalom bekend. Zie II Reg. XV-XVII.</note>.</verse>
<verse osisID="1Chr.27.34"> Na Achitophel<note n="442">Nadat deze zelfmoord gepleegd had. Zie II Reg. XV 31.</note> was Joiada, de zoon van Banaias<note n="443">Sommigen willen volgens vers 5 en XI 22 lezen: ‘Banaias, de zoon van Joiada’, maar Joiada kan ook een kleinzoon geweest zijn van den daar genoemden Joiada. Abiathar was zeker de hoogepriester.</note>, en Abiathar. En legerhoofd des konings was Joab<note n="444">Zie XVIII 15.</note>.</verse>
</chapter>
<chapter osisID="1Chr.28">
<title>Hoofdstuk XXVIII.</title><p>David houdt een groote vergadering, om over den toekomstigen bouw van den tempel te spreken (v. 1-10). Hij geeft aan Salomon het plan en de materialen voor den tempel (v. 11-21).</p>
<verse osisID="1Chr.28.1"> En David riep al de vorsten van Israël bijeen<note n="445">De Boeken der Koningen zwijgen over hetgeen in dit en het volgende Hoofdstuk wordt bericht; wij weten echter uit II Reg. VII, dat David den Heer een tempel wilde bouwen. Toen hem door God werd beteekend, dat niet hij, maar Salomon was uitverkoren om dat te doen, viel het te verwachten, dat de vrome koning het groote werk ging voorbereiden. Salomon zoude ook het werk niet reeds in zijn vierde regeeringsjaar hebben kunnen beginnen en in zoo korten tijd voltooien, indien niet door zijn vader op zoo uitnemende wijze te voren ware gezorgd.</note>, de hoofden der stammen<note n="446">De XXVII 16-22 genoemden.</note> en de bevelhebbers der afdeelingen<note n="447">De XXVII 1-15 genoemden.</note>, welke den koning dienden, alsook de regimentsoversten en de honderdmannen en die gesteld waren over de goederen en bezittingen van den koning en zijne zonen<note n="448">Zie XXVII 25-31. Naar het Hebr. moet het luiden: ‘en van zijne zonen’. De goederen des konings waren ook goederen zijner zonen.</note> met de hofbeambten en de machtigen en al de dappersten in het leger<note n="449">Uitnemende krijgsoversten onder de voorafgaanden niet begrepen.</note> - in Jerusalem.</verse>
<verse osisID="1Chr.28.2"> En toen de koning was opgerezen en was gaan staan<note n="450">Wegens zijn hoogen ouderdom kon hij zich niet dan met moeite van zijn zetel verheffen.</note>, sprak hij: Hoort mij, mijne broeders en mijn volk<note n="451">Vgl. XXII 7-13.</note>. Ik had gedacht een huis te bouwen, waarin zou rusten de verbondsark des Heeren en de voetschemel van onzen God<note n="452">De Ark wordt zoo genoemd, omdat God daar tegenwoordig was op de cherubijnen. Zie Exod. XXV 22.</note>, en voor den bouw heb ik alles voorbereid.</verse>
<verse osisID="1Chr.28.3"> God echter zeide tot mij: Gij zult geen huis bouwen voor mijnen naam, omdat gij een krijgsman zijt en bloed vergoten hebt.</verse>
<verse osisID="1Chr.28.4"> Maar de Heer, de God van Israël, heeft mij uit geheel het huis mijns vaders uitgekozen om koning te zijn over Israël voor altoos; want uit Juda heeft Hij vorsten gekozen, en uit het huis van Juda het huis mijns vaders, en uit de zonen mijns vaders behaagde het Hem mij uit te kiezen tot koning over geheel Israël.</verse>
<verse osisID="1Chr.28.5"> Maar ook uit mijne zonen (want vele zonen heeft mij de Heer gegeven) koos Hij Salomon, mijnen zoon, om te zitten op den troon van het rijk des Heeren over Israël<note n="453">Zoodat Salomon met goddelijk gezag, als plaatsbekleeder van God, den waren koning van Israël, regeert.</note>.</verse>
<verse osisID="1Chr.28.6"> En Hij zeide tot mij: Salomon, uw zoon, zal mijn huis bouwen en mijne voorhoven; hem toch heb Ik Mij ten zoon gekozen, en Ik zal hem ten vader zijn.</verse> 
<verse osisID="1Chr.28.7"> En Ik zal zijn rijk bevestigen tot in eeuwigheid, indien hij volhardt met mijne voorschriften en wetten te onderhouden als op heden.</verse>
<verse osisID="1Chr.28.8"> Nu dan, ten aanschouwen van geheel de vergadering van Israël, ten aanhooren van onzen God, onderhoudt en streeft na al de geboden van den Heer, onzen God, opdat gij het goede land moogt bezitten en het nalaten aan uwe zonen na u tot in eeuwigheid<note n="454">Vgl. Deut. IV 21 volg.; Levit. XXV 46.</note>.</verse>
<verse osisID="1Chr.28.9"> Gij echter, Salomon mijn zoon, erken den God uws vaders en dien Hem met een volmaakt hart en een gewillige ziel: want al de harten doorgrondt de Heer en al de gepeinzen der gedachten kent Hij. Indien gij Hem zoekt, zult gij Hem vinden; maar indien gij Hem verlaat, zal Hij u verwerpen voor altoos.</verse>
<verse osisID="1Chr.28.10"> Nu dan, daar de Heer u heeft uitgekozen om het huis van het Heiligdom te bouwen, schep moed en voltooi het.</verse>
<verse osisID="1Chr.28.11"> En David gaf aan zijnen zoon Salomon de beschrijving<note n="455">Zeker een plan of model van den geheelen tempel. Als hoofddeelen worden in v. 11 genoemd: het voorportaal van het eigenlijke tempelhuis, de tempel, d.i. genoemd tempelhuis in zijn geheel of het Heilige en het Heilige er heiligen, de cellen of magazijnen in de drie verdiepingen van de buitenzijde van het tempelhuis, de spijszaal (Hebr. alioth, opperzalen) boven het Heilige der heiligen, de binnenkamers, d.i. het inwendige van het voorportaal en van het Heilige, en het huis der verzoening of het Heilige der heiligen.</note> van het voorportaal en van den tempel en van de cellen en van de spijszaal en van de binnenkamers en van het huis der verzoening,</verse>
<verse osisID="1Chr.28.12"> alsook van alles wat hij in den geest had, van de voorhoven, en van de kamers rondom voor de schatten van het huis des Heeren en voor de schatten van het heiligdom<note n="456">De zin is: Ook gaf hij het volledig plan van de voorhoven en van de kamers langs de vier zijden der voorhoven. Die kamers waren bestemd ter bewaring van de twee soorten van schatten, waarvan XXVI 20 sprake was.</note>,</verse>
<verse osisID="1Chr.28.13"> en van de afdeelingen der priesters en Levieten voor al de verrichtingen van het huis des Hee- ren en voor al de heilige vaten voor den dienst van den tempel des Heeren<note n="457">Hebr.: ‘en met betrekking tot de afdeelingen der priesters en Levieten en met betrekking tot....’. Er wordt dus de verdere bestemming aangewezen van de in v. 12 genoemde kamers. De verschillende priester- en Levietenklassen moesten daar, elke op hare beurt, zich bevinden, het door den dienst gevorderde werk, als het bereiden der toonbrooden en het koken van het offervleesch, verrichten en de daarvoor benoodigde gereedschappen bergen.</note>,</verse>
<verse osisID="1Chr.28.14"> goud in het gewicht voor de verschillende vaten van den dienst, ook van zilver het gewicht voor de verschillende vaten en werken<note n="458">Hebr.: ‘Met betrekking tot het goudwerk, naar het gewicht des gouds voor alle vaten van elken dienst, met betrekking tot het zilverwerk, naar het gewicht van alle vaten voor elken dienst’. Ook hier nog wordt de in v. 11 begonnen zin voortgezet. De zin is derhalve: David deelde ook mede wat hij in den geest had omtrent het gewicht van de verschillende gouden en zilveren voorwerpen voor den dienst benoodigd.</note>,</verse>
<verse osisID="1Chr.28.15"> alsook<note n="459">Ter verduidelijking van v. 15 zal men uit het voorafgaande den zin moeten aanvullen als volgt: Ook deelde hij mede wat hij in den geest had omtrent het gewicht der gouden kandelaars....</note> voor de gouden kandelaars en hunne lampen, goud volgens het gewicht van elken kandelaar en van de lampen. Op gelijke wijze gaf hij ook voor de zilveren kandelaars en voor hunne lampen naar de verschillende afmetingen gewicht van zilver.</verse>
<verse osisID="1Chr.28.16"> Ook gaf hij goud voor de toontafels<note n="460">III Reg. VII 48 en II Par. XXIX 18 wordt slechts één toonbroodtafel genoemd; daarentegen is er ook II Par. IV 19 van meerdere zoodanige tafels sprake. Wellicht was er ééne tafel de toonbroodtafel bij uitnemendheid.</note>, voor elke tafel afzonderlijk, eveneens ook zilver voor de andere zilveren tafels<note n="461">Van deze tafels is elders geen sprake. Maar nergens in de H. Schrift vindt men een volledige opsomming van de in den tempel aanwezige voorwerpen.</note>,</verse>
<verse osisID="1Chr.28.17"> alsmede voor de vorken en de schalen en de wierookvaten van het zuiverste goud, en voor de gouden leeuwtjes wees hij naar de verhouding der afmeting, voor leeuwtje en leeuwtje, het gewicht aan. Eveneens zonderde hij ook voor de zilveren leeuwen een ander gewicht van zilver af<note n="462">Naar het Hebr. zijn de thuribula eenvoudige kannen, de leunculi en de leones kannen met deksels.</note>.</verse>
<verse osisID="1Chr.28.18"> En voor het altaar, waarop gereukofferd wordt, gaf hij het zuiverste goud, om daarvan te vervaardigen het beeld van den wagen der cherubijnen<note n="463">Hebr.: ‘En voor het reukaltaar (de bepaling van het) zuiver goud naar het gewicht, en het model van den wagen (d.i.) van de cherubijnen, van goud’. De cherubijnen zelf zijn de wagen, waarop God gedacht wordt te zetelen. Zie Ezech. I 15 volg.</note>, welke de vleugelen uitstrekken en de verbondsark des Heeren bedekken.</verse>
<verse osisID="1Chr.28.19"> Alles, zeide hij, is tot mij gekomen geschreven door de hand des Heeren<note n="464">De zin van het Hebr. schijnt te zijn: Alles (is) naar (eig. in) de beschrijving, gemaakt naar de openbaring, die ik in geestverrukking van God heb ontvangen. Ook vroeger had God soortgelijke openbaringen gegeven. Vgl. Exod. XXV 40.</note>, opdat ik al de werken van het voorbeeld zoude begrijpen.</verse>
<verse osisID="1Chr.28.20"> En David zeide ook tot zijnen zoon Salomon: Handel als man en schep moed en voer het uit; vrees niet en versaag niet; want de Heer, mijn God, zal met u zijn en zal u niet verstooten en u niet verlaten, totdat gij al het werk volbracht hebt voor den dienst van het huis des Heeren.</verse>
<verse osisID="1Chr.28.21"> Zie, de afdeelingen der Priesters en der Levieten staan u voor geheel den dienst van het huis des Heeren ter zijde en zijn bereid, en zoowel de vorsten als het volk weten al uwe voorschriften te volbrengen.</verse>
</chapter>
<chapter osisID="1Chr.29">
<title>Hoofdstuk XXIX.</title>
<p>Koning en volk offeren bijdragen voor den tempel en prijzen God (v. 1-22). Salomon volgt zijn vader op (v. 23-25). Dood van David; jaren zijner regeering (v. 26-30).</p>
<verse osisID="1Chr.29.1"> En koning David sprak tot de geheele gemeente: Mijnen zoon Salomon alleen heeft God uitgekozen, nog jong en teeder; immers<note n="465">De grondtekst heeft: ‘en het werk is groot’. Het wordt gezegd in tegenstelling met den jeugdigen leeftijd van Salomon. Vgl. XXII 5.</note> het werk is groot; niet toch voor een mensch wordt eene woning bereid, maar voor God.</verse>
<verse osisID="1Chr.29.2"> Ik nu heb uit al mijne krachten de benoodigdheden van het huis van mijnen God in gereedheid gebracht: het goud voor de gouden vaten en het zilver voor de zilveren, het koper voor de koperen, het ijzer voor de ijzeren en net hout voor de houten, en steenen van onyx, en als in spiesglans<note n="466">Het met stibium, spiesglans, vertaalde Hebreeuwsche woord is blijkens IV Reg. IX 30 een zalf, waarmede de vrouwen hare oogwimpers zwart en glanzend maakten. In die beteekenis dient het Is. LIV 11 (Hebr.) als een beeld: ‘Zie, ik laat uwe steenen in spiesglans legeren’, d.i. als opgesmukte vrouwenoogen schitteren. Hier zal derhalve steenen van onyx en als in spiesglans beteekenen ‘schitterende edelsteenen of edelsteenen in schitterende omlijsting’.</note>, en van verschillende kleuren en allerlei edelgesteente en Parisch marmer<note n="467">Hebr.: ‘witten steen’, vermoedelijk albast. Parisch marmer is vrije vertaling der Vulgaat.</note> in grooten overvloed.</verse>
<verse osisID="1Chr.29.3"> En bovendien, wat ik voor het huis mijns Gods van mijn eigendom heb opgedragen, goud en zilver, geef ik voor den tempel van mijnen God, afgezien van hetgeen ik voor het heilige huis heb toebereid<note n="468">Naar het Hebr.: ‘En daarbij, in mijn lust voor het huis mijns Gods, mij behoort in eigendom goud en zilver; ik geef (het) voor het huis mijns Gods boven al hetgeen ik heb voorbereid voor het heilige huis’. Door schrapping van de komma achter argentum verkrijgt het Latijn ongeveer denzelfden zin.</note>:</verse>
<verse osisID="1Chr.29.4"> drie duizend talenten goud van Ophirgoud<note n="469">Zie de noot op III Reg. IX 28.</note> en zeven duizend talenten fijn gelouterd zilver ter vergulding van de wanden des tempels.</verse>
<verse osisID="1Chr.29.5"> En waar goud noodig is, moeten van goud, en waar zilver noodig is, moeten van zilver de werken worden vervaardigd door de handen der kunstenaars; en is er iemand, die vrijwillig offert, hij vulle heden zijne hand en offere wat hij wil aan den Heer<note n="470">Naar het Hebr.: ‘(Ik geef) goud voor het gouden en zilver voor het zilveren (vaatwerk) en voor elk werk door kunstenaarshand (te maken) - en wie is er willig, heden zijne hand voor den Heer te vullen?’ Zijne hand vullen beteekent volgens Hebreeuwsch spraakgebruik ‘vrijwillig iets geven’.</note>.</verse>
<verse osisID="1Chr.29.6"> Zoo toonden zich dan bereid de hoofden der familiën en de vorsten der stammen van Israël en de regimentsoversten en de honderdmannen en de bewindvoerders van de bezittingen des konings,</verse>
<verse osisID="1Chr.29.7"> en zij gaven voor de werken van het huis Gods vijf duizend talenten goud en tien duizend goudstuk- ken<note n="471">In het Hebr. dariken, eene Perzische goudmunt. De schrijver heeft blijkbaar de som van het gemunte goud uitgedrukt in de te zijnen tijde gangbare munt. Dit maakt het wel niet zeker, maar toch waarschijnlijk, dat hij leefde ten tijde van de Perzische heerschappij.</note>; en tien duizend talenten zilver en achttien duizend talenten koper alsook honderd duizend talenten ijzer.</verse>
<verse osisID="1Chr.29.8"> En bij wien ook edelsteenen werden aangetroffen, die gaven zij voor de schatten van het huis des Heeren door de hand van Jahiël, den Gersoniet.</verse>
<verse osisID="1Chr.29.9"> En het volk verheugde zich, toen zij<note n="472">De in v. 6 genoemden.</note> vrijwillig gaven beloofden, want van ganscher harte boden zij die den Heer aan; maar ook koning David verheugde zich met groote vreugde.</verse>
<verse osisID="1Chr.29.10"> En hij prees den Heer in tegenwoordigheid van geheel de menigte en sprak: Geprezen zijt Gij, o Heer, God van Israël, onzen vader, van eeuwigheid tot eeuwigheid.</verse>
<verse osisID="1Chr.29.11"> U, o Heer, behoort de majesteit en de macht en de heerlijkheid en de zegepraal, en aan U is de lofprijzing; want alles wat in den hemel en op de aarde is, behoort aan U; de uwe, o Heer, is de heerschappij, en Gij zijt boven al de vorsten.</verse>
<verse osisID="1Chr.29.12"> Van U is de rijkdom en van U de heerlijkheid; Gij heerscht over alles; in uwe hand is de kracht en de macht, in uwe hand de grootheid en de heerschappij over alles<note n="473">Hebr.; ‘het ligt in uwe hand, groot en sterk te maken alles’,</note>.</verse>
<verse osisID="1Chr.29.13"> Nu dan, onze God, wij prijzen U en verheerlijken uw roemrijken naam.</verse>
<verse osisID="1Chr.29.14"> Wie ben ik, en wat is mijn volk, dat wij vermogen U dit alles te beloven? U behoort alles, en wat wij van uwe hand ontvingen, hebben wij U gegeven.</verse>
<verse osisID="1Chr.29.15"> Want uitlanders zijn wij voor uw aanschijn en vreemdelingen, gelijk al onze vaderen<note n="474">Ps. XXXVIII 13; Hebr. XI 13, XIII 14.</note>. Onze dagen zijn als een schaduw over de aarde<note n="475">Job. VIII 9.</note>, en er is geen bestendigheid.</verse> 
<verse osisID="1Chr.29.16"> Heer, onze God, geheel deze voorraad, dien wij bereid hebben, ten einde een huis gebouwd worde voor uwen heiligen naam, is van uwe hand, en het uwe is alles.</verse>
<verse osisID="1Chr.29.17"> Ik weet, mijn God, dat Gij de harten beproeft en de oprechtheid lief hebt; daarom ook heb ik in de oprechtheid mijns harten blijde dit alles opgedragen, en uw volk, dat zich hier bevindt, zag ik met overgroote vreugde U giften aanbieden.</verse>
<verse osisID="1Chr.29.18"> Heer, God van Abraham en Isaäc en Israël, onze vaderen, bewaar in eeuwigheid dien wil huns harten en moge immer op uwe vereering die gezindheid gericht blijven.</verse>
<verse osisID="1Chr.29.19"> Geef ook aan Salomon, mijnen zoon, een volmaakt hart, opdat hij uwe bevelen onderhoude, uwe getuigenissen en uwe inzettingen, en ze alle volbrenge, en het huis bouwe, waarvoor ik de benoodigdheden in gereedheid gebracht heb.</verse>
<verse osisID="1Chr.29.20"> David nu gelastte aan de geheele gemeente: Prijst den Heer, onzen God. En geheel de gemeente prees den Heer, den God hunner vaderen, en zij bogen zich en wierpen zich neder voor God en daarna voor den koning.</verse>
<verse osisID="1Chr.29.21"> En zij offerden den Heer slachtoffers, en zij droegen den volgenden dag brandoffers op, duizend stieren, duizend rammen, duizend lammeren, met hunne plengoffers en van elken ritus<note n="476">Hebr.: ‘en offers in menigte’, d.i. alle soorten van offers, dus ook vredeoffers, gelijk de gewoonte was. De ietwat vrije vertaling der Vulgaat geeft denzelfden zin.</note> in grooten overvloed voor geheel Israël.</verse>
<verse osisID="1Chr.29.22"> En zij aten en dronken voor den Heer op dien dag met groote vreugde. En zij zalfden ten tweeden male<note n="477">Salomon was reeds vroeger tot koning gezalfd. Zie III Reg. I 32-38. Daar echter die zalving in haast voltrokken werd, zal men haar na David's dood plechtig herhaald hebben.</note> Salomon, den zoon van David. En zij zalfden hem voor den Heer tot vorst en Sadoc tot opperpriester.</verse> 
<verse osisID="1Chr.29.23"> En Salomon zat op den troon des Heeren als koning in plaats van David, zijnen vader, en allen was hij welgevallig, en geheel Israël gehoorzaamde hem.</verse>
<verse osisID="1Chr.29.24"> Maar ook al de vorsten en de machtigen<note n="478">De helden van David.</note> en al de zonen van koning David reikten de hand en onderwierpen zich aan koning Salomon.</verse>
<verse osisID="1Chr.29.25"> De Heer dan maakte Salomon groot over geheel Israël en gaf aan zijn heerschappij een roem als vóór hem geen koning van Israël had.</verse>
<verse osisID="1Chr.29.26"> David dan, de zoon van Isaï, heeft over geheel Israël geregeerd.</verse>
<verse osisID="1Chr.29.27"> En de dagen, gedurende welke hij over Israël regeerde, waren veertig jaren; te Hebron regeerde hij zeven jaren<note n="479">Zeven jaren en zes maanden. Zie II Reg. V 5.</note> en te Jerusalem drie en dertig jaren.</verse>
<verse osisID="1Chr.29.28"> En hij is gestorven in goeden ouderdom, rijk aan dagen en aan rijkdom en aan roem, en zijn zoon Salomon regeerde in zijn plaats</verse>
<verse osisID="1Chr.29.29"> De daden nu van koning David, de eerste en de laatste, zijn opgeteekend in het Boek van Samuel<note n="480">Zie de Inleiding.</note>, den Ziener, en in het Boek van Nathan, den profeet, en in de boekrol van Gad, den Ziener,</verse>
<verse osisID="1Chr.29.30"> alsmede van geheel zijne heerschappij en van zijne macht en van de tijden, welke onder hem verliepen, hetzij in Israël, hetzij in al de rijken der landen<note n="481">Bedoeld zijn de landen, met welke David in aanraking kwam.</note>.</verse>
</chapter>
</div>
	<div canonical="true" osisID="2Chr" type="book">
		<title short="2Paralipomenon" type="main">Het tweede Boek Paralipomenon</title>
		
		
<chapter osisID="2Chr.1"> 
<title>Hoofdstuk I.</title><p>Salomon draagt offeranden op te Gabaon en verkrijgt van God de gevraagde wijsheid, benevens rijkdom en roem (v. 1-12). Het getal zijner wagens en ruiters (v. 13-17).</p>
<verse osisID="2Chr.1.1"> <hi type="bold">S</hi>ALOMON dan, de zoon van David, werd bevestigd in zijne heerschappij<note n="482">d.i. Zijne geheele regeering was eene gelukkige. Vgl. XII 13; XIII 21; XVII 1. Zie voor de eerste vier verzen III Reg. III 1, volg.</note>, en de Heer, zijn God, was met hem en maakte hem hoog verheven<note n="483">Vgl. I Par. XXIX 25.</note>.</verse>
<verse osisID="2Chr.1.2"> En Salomon vaardigde een bevel uit aan geheel Israël<note n="484">Om met hem op te gaan naar Gabaon.</note>, aan de regimentsoversten en aan de honderdmannen en aan de aanvoerders en aan de rechters van geheel Israël en aan de vorsten der geslachten;</verse>
<verse osisID="2Chr.1.3"> en hij toog met de gansche menigte<note n="485">Het in hoofdzaak gelijkluidend verhaal van Salomon's tocht naar Gabaon, dat III Reg. III 4-15 voorkomt, maakt van dit geleide geen melding.</note> naar de hoogte van Gabaon, waar de tabernakel van het verbond Gods was, welken Moses, de dienaar Gods, gemaakt had in de woestijn.</verse>
<verse osisID="2Chr.1.4"> De Ark Gods echter had David van Cariathiarim overgebracht naar de plaats, welke hij voor haar had ingericht, en waar hij voor haar een tabernakel had opgeslagen, dat is te Jerusalem<note n="486">Vgl. I Par. XIII en XV. Nadat David de Ark naar Jerusalem had overgebracht, had hij in het vooruitzicht van den bouw des tempels voor haar voorloopig een anderen tabernakel en, naar het schijnt, ook een ander altaar opgericht (II Reg. VII 17; I Par. XVI).</note>.</verse>
<verse osisID="2Chr.1.5"> Ook het koperen altaar, dat Beseleël, de zoon van Uri, den zoon van Hur, vervaardigd had, bevond zich daar vóór den tabernakel des Heeren<note n="487">Zie Exod. XXXI 2-9. De vergelijking van v. 3 met v. 4-5 geeft aanleiding tot het vermoeden, dat de ‘hoogte van Gabaon’ (v. 3), waarop de tabernakel en het altaar stonden (vgl. I Par. XVI 39-40; XXI 29 en III Reg. III 4), dezelfde was als de ‘hoogte van Cariathiarim’, waarop de Ark had gestaan (I Reg. VII 1-2 en II Reg. VI 2-3 Hebr. tekst; I Par. XIII 5-6). Ter staving van dit vermoeden wijst men: 1o op de woorden: het koperen altaar bevond zich daar vóór den tabernakel des Heeren; dit daar slaat naar allen schijn terug op het juist genoemde Cariathiarim (v. 4); de tabernakel, vóór welken het altaar stond, was echter op de hoogte van Gabaon; 2o op de onwaarschijnlijkheid der meening, dat de Ark gedurende den tijd van Samuel en Saül zou gestaan hebben buiten den tabernakel, die voor haar gemaakt was, en verwijderd van het altaar, dat met de Ark en den tabernakel tot den eeredienst behoorde. Dat Gabaon en Cariathiarim in elkaars nabijheid lagen, blijkt b.v. uit Jos. IX en X. De hoogte, waaraan of waarbij zij gelegen waren, kon naar gelang van het punt, van waar men uitging, naar de eene of de andere plaats genoemd worden. Deze hoogte is waarschijnlijk de berg, waarop thans Nebi Samwil ligt.</note>, en dit kwam Salomon bezoeken en de gansche gemeente.</verse>
<verse osisID="2Chr.1.6"> En Salomon ging op tot het koperen altaar vóór den tabernakel van het verbond des Heeren en offerde daarop duizend offeranden.</verse>
<verse osisID="2Chr.1.7"> En zie, in denzelfden nacht verscheen hem God<note n="488">In den nacht, die op de offerande volgde, verscheen God hem in den droom. Zie III Reg. III 15.</note>, zeggende: Vraag wat gij wilt, opdat Ik het u geve.</verse>
<verse osisID="2Chr.1.8"> En Salomon zeide tot God<note n="489">Uit de vergelijking met III Reg. III 6-15 blijkt, dat de schrijver het gebed van Salomon en het antwoord Gods verkort mededeelt.</note>: Gij hebt aan mijn vader David groote goedertierenheid betoond, en Gij hebt mij tot koning aangesteld in zijne plaats.</verse>
<verse osisID="2Chr.1.9"> Nu worde dan, Heere God, uw woord vervuld, dat Gij beloofd hebt aan mijnen vader David; want Gij hebt mij tot koning gemaakt over uw talrijk volk, dat zoo ontelbaar is als het stof der aarde.</verse>
<verse osisID="2Chr.1.10"> Geef mij wijsheid en verstand, opdat ik inga en uitga voor het aangezicht van uw volk<note n="490">d.i. Opdat ik mij gedrage gelijk het een koning betaamt tegenover zijn volk.</note>; want wie kan dit uw volk, dat zoo groot is, naar behooren bestieren?</verse> 
<verse osisID="2Chr.1.11"> En God zeide tot Salomon: Omdat dit meer aan uw hart heeft behaagd, en gij niet gevraagd hebt om rijkdom en bezit en roem, noch om het leven van hen, die u haten, noch ook om zeer vele levensdagen, maar gebeden hebt om wijsheid en kennis, om mijn volk te kunnen besturen, over hetwelk Ik u tot koning heb gesteld;</verse>
<verse osisID="2Chr.1.12"> zijn wijsheid en kennis u gegeven; ook rijkdom en bezit en roem zal Ik u geven, zoodat onder de koningen noch vóór noch na u er geen aan u gelijk zij.</verse>
<verse osisID="2Chr.1.13"> Salomon ging dan van de hoogte van Gabaon naar Jerusalem vóór<note n="491">Hebr. ‘van den tabernakel’, te weten van dien te Gabaon.</note> den tabernakel des verbonds en regeerde over Israël.</verse>
<verse osisID="2Chr.1.14"> En hij verzamelde zich wagens en ruiters<note n="492">De in v. 14-17 verstrekte berichten worden in hoofdzaak IX 25-28 herhaald aan het einde van Salomon's regeering, ter plaatse dus, waar zij ook III Reg. X 26-29 voorkomen. Zie de aanteekeningen aldaar. Deze mededeelingen moeten hier blijkbaar dienen, om terstond een bewijs te geven, dat God de belofte vervulde, waarvan in de tweede helft van v. 12 sprake is.</note>, en hem gewerden duizend vierhonderd wagens en twaalf duizend ruiters en hij legde ze in de wagensteden en bij den koning te Jerusalem.</verse>
<verse osisID="2Chr.1.15"> En de koning maakte het zilver en het goud<note n="493">III Reg. X 26 wordt het goud niet genoemd. Wellicht is het hier eene randbemerking.</note> te Jerusalem als de steenen, en de ceders als de wilde vijgeboomen, welke in de vlakten in groote menigte groeien.</verse>
<verse osisID="2Chr.1.16"> En hem werden paarden aangevoerd van Egypte en van Coa door de kooplieden des konings, die daarheen gingen en voor geld kochten:</verse>
<verse osisID="2Chr.1.17"> een wagen voor een span paarden voor zeshonderd zilverlingen en een paard voor honderd en vijftig; op gelijke wijze werd in al de rijken der Hetheërs en bij de koningen van Syrië de handel gedreven.</verse>
</chapter>
<chapter osisID="2Chr.2"> 
<title>Hoofdstuk II.</title><p>De werklieden voor den bouw des tempels (v. 1-2). Verdrag van Salomon met Hiram (v. 3-16). Nog eens de werklieden voor den tempelbouw (v. 17-18).</p>
<verse osisID="2Chr.2.1"> Salomon nu besloot een huis te bouwen voor den naam des Heeren<note n="494">Zie Deut. XXVIII 58; III Reg. V 3.</note> en een paleis voor zich zelven<note n="495">De bouw van het paleis wordt in dit boek wel meermalen genoemd, v. 12; VII 11; VIII 1, doch niet verhaald; wel daarentegen III Reg. VII 1-12.</note>.</verse>
<verse osisID="2Chr.2.2"> En hij telde zeventig duizend mannen af tot het dragen op de schouders en tachtig duizend om steenen te kappen in het gebergte, en hunne opzichters, drie duizend zeshonderd<note n="496">Zie v. 16-17 en noot 17.</note>.</verse>
<verse osisID="2Chr.2.3"> Ook zond hij tot Hiram, den koning van Tyrus, zeggende<note n="497">Ook III Reg. V 2-11 wordt over de onderhandelingen en het verdrag van Salomon met Hiram bericht gegeven. Beide verhalen wijken slechts van elkander af in bijzaken. Zoo geeft de schrijver van Par. niet de beweegreden, waarop Salomon volgens III Reg. V 3-5 zijn verzoek aan Hiram grondde.</note>: Gelijk gij gedaan hebt met mijnen vader David en hem cederhout gezonden hebt, om zich een huis te bouwen, waarin hij ook gewoond heeft,</verse>
<verse osisID="2Chr.2.4"> zoo doe met mij, opdat ik een huis bouwe voor den naam van den Heer, mijnen God, opdat ik het wijde tot het ontsteken van reukwerk voor zijn aangezicht en tot het doen rooken der specerijen en tot het gedurig aanrechten der toonbrooden en voor de brandoffers des morgens en des avonds, ook op de sabbatdagen en de nieuwemaandagen en de feesten van den Heer, onzen God, voor altoos<note n="498">Voor altoos behoort volgens het Hebr. in den volgenden betrekkelijken volzin. Zie over de in dit vers slechts aangeduide voorschriften omtrent de toonbrooden en de offeranden op de gewone dagen en op de feestdagen Exod. XXV 30; Num. XXVIII 2-15.</note>, welke aan Israël zijn voorgeschreven.</verse>
<verse osisID="2Chr.2.5"> Want het huis, dat ik verlang te bouwen, is groot, omdat onze God groot is boven alle goden.</verse>
<verse osisID="2Chr.2.6"> Wie dan zal bij machte zijn om Hem een waardig huis te bouwen? Indien de hemel en de hemelen der hemelen Hem niet kunnen bevatten, wat ben ik, dat ik Hem een huis zou kunnen bouwen? Maar alleen daartoe zij het, om reukwerk te ontsteken voor zijn aangezicht<note n="499">Niet dus, als om voor God eene woning, maar slechts om een tempel te bouwen, waar Hij volgens zijne voorschriften kon worden vereerd.</note>.</verse>
<verse osisID="2Chr.2.7"> Zend mij derhalve een ervaren man, die verstaat te werken in goud en zilver, in koper en ijzer, in purper, karmozijn en donkerblauw<note n="500">Vgl. Exod XXV 4 met de noot.</note>, en die snijwerk weet te snijden met die kunstenaars, welke ik bij mij heb in Judea en te Jerusalem, welke mijn vader David heeft opgeleid.</verse>
<verse osisID="2Chr.2.8"> Maar zend mij ook ceder-, dennen- en pijnhout<note n="501">De vertaling der twee laatste houtsoorten is onzeker, de beteekenis der Hebr. woorden eveneens.</note> van den Libanon; want ik weet, dat uwe dienstknechten kundig zijn in het vellen van hout van den Libanon; en mijne dienstknechten zullen met uwe dienstknechten zijn,</verse>
<verse osisID="2Chr.2.9"> opdat mij hout in groote hoeveelheid worde bereid. Want het huis, dat ik wensch te bouwen, is buitenmate groot en heerlijk.</verse>
<verse osisID="2Chr.2.10"> Buitendien<note n="502">Hebr.: ‘En zie, ik zal....’</note> zal ik aan de werklieden, die het hout zullen vellen, aan uwe dienstknechten, tot onderhoud twintig duizend corus-maten tarwe en evenveel corus-maten gerst geven en twintig duizend metreten wijn en twintig duizend maten olie<note n="503">III Reg. V 8-11 wordt medegedeeld wat Salomon verklaart te willen geven, niet aan de arbeiders van Hiram, maar aan diens hof. Dat daar derhalve andere hoeveelheden worden genoemd, is begrijpelijk.</note>.</verse>
<verse osisID="2Chr.2.11"> En Hiram, de koning van Tyrus, zeide in een brief, dien hij aan Salomon zond: Omdat de Heer zijn volk liefheeft, daarom heeft Hij u tot koning over hetzelve gesteld.</verse>
<verse osisID="2Chr.2.12"> En hij voegde er bij, zeggende: Gezegend zij de Heer, de God van Israël, die den hemel en de aarde gemaakt heeft<note n="504">Het is geenszins onmogelijk, dat Hiram in Israël's God den Schepper van het heelal erkende. Maar zijne woorden kunnen ook in dien zin worden opgevat, dat hij zich in zijn antwoord aan Salomon met Oostersche hoffelijkheid geheel op diens godsdienstig standpunt plaatste.</note>, die aan koning David een zoon gegeven heeft, wijs en ervaren en verstandig en schrander, opdat hij een huis bouwe voor den Heer en een paleis voor zich.</verse>
<verse osisID="2Chr.2.13"> Ik zend u dan een man, schrander en zeer bedreven, Hiram, mijnen vader<note n="505">Een eerenaam voor den meester in de kunst; IV 6 wordt hij vader van Salomon genoemd. Vgl. Gen. XLV 5; Jud. XVII 10. Anderen zien in het Hebreeuwsche Choeram Abi den eigennaam van den kunstenaar.</note>,</verse>
<verse osisID="2Chr.2.14"> den zoon eener vrouw uit de dochters van Dan<note n="506">III Reg. VII 14 staat Nephthali voor Dan; op ééne der beide plaatsen is dus door de afschrijvers eene fout begaan. Vgl. voor het volgende hetgeen Exod. XXXI 2 volg. en XXXV 31 volg. over Beseleël gezegd wordt.</note>, wiens vader een Tyriër was, kundig om te werken in goud en zilver, in koper en ijzer en in marmer en hout, ook in purper en donkerblauw en in byssus en scharlaken, en die verstaat allerlei snijwerk te snijden en met overleg uit te vinden al wat in het werk noodzakelijk is, te zamen met uwe werklieden en met de werklieden van mijnen heer David, uwen vader.</verse>
<verse osisID="2Chr.2.15"> Welaan, de tarwe en de gerst en de olie en den wijn, die gij beloofd hebt, mijn heer, zend die aan uwe dienstknechten.</verse>
<verse osisID="2Chr.2.16"> En wij zullen boomen vellen van den Libanon, zooveel gij noodig hebt, en wij zullen ze in vlotten over zee toevoeren naar Joppe; en gij, gij moet ze naar Jerusalem overbrengen.</verse>
<verse osisID="2Chr.2.17"> Salomon telde dan al de mannen, de vreemdelingen<note n="507">Zie I Par. XXII noot 2.</note>, die in het land Israël waren, volgens de telling, met welke zijn vader David hen had geteld<note n="508">Zie I Par. XXII 2, waar alleen van verzamelen sprake is, wat waarschijnlijk geschied was om te tellen of uit te kiezen.</note>, en zij werden bevonden honderd vijftig duizend en drie duizend zeshonderd.</verse>
<verse osisID="2Chr.2.18"> En hij bestemde van hen zeventig duizend, om op de schouders lasten te dragen, en tachtig duizend, om steenen te kappen in het gebergte<note n="509">In de nabijheid van Jerusalem.</note>, en drie duizend zeshonderd tot opzichters over de werken van het volk<note n="510">III Reg. V worden in v. 13 nog dertig duizend arbeiders ‘uit geheel Israël’ vermeld, die hier niet genoemd worden, en stelt v. 16 het getal opzichters op slechts drie duizend driehonderd, dus driehonderd man minder. Dit verschil valt echter gemakkelijk te verklaren. Er waren hoofdopzichters en onderopzichters; laatstgenoemden waren allen vreemdelingen, d.i. Chananeërs; de hoofdopzichters waren ten deele Chananeërs, ten deele Israëlieten. De schrijver nu van III Reg. vermeldt V 16 alleen de drie duizend driehonderd Chananietische onderopzichters, maar bericht IX 23, dat er buitendien vijfhonderd en vijftig hoofdopzichters waren. Van dezen waren er driehonderd Chananeërs. De schrijver van Par. telt die driehonderd hier mede en vermeldt later, VIII 10 (in den grondtekst), de tweehonderd en vijftig hoofdopzichters, die Israëlieten waren.</note>.</verse>
</chapter>
    
<chapter osisID="2Chr.3"> 
<title>Hoofdstuk III.</title><p>Plaats en tijd van den tempelbouw (v. 1-2). Afmetingen van den tempel (v. 3-4). Versiering van het Heilige en van het Heilige der heiligen (v. 5-9). De Cherubijnen (v. 10-13). Het voorhangsel en de twee koperen kolommen (v. 14-17).</p>
<verse osisID="2Chr.3.1"> En Salomon begon het huis des Heeren te bouwen<note n="511">Wat de hoofdstukken III en IV berichten over den tempel, stemt in hoofdzaak overeen met III Reg. VI; VII 14-51.</note> in Jerusalem op den berg Moria<note n="512">De berg, dien God aan Abraham aanwees als de plaats, waar hij Isaäc zou offeren. Zie Gen. XXII noot 1.</note>, die aan zijn vader David was aangewezen, op de plaats, welke David in gereedheid had gebracht, op den dorschvloer van Ornan, den Jebuseër<note n="513">Zie I Par. XXII 5; XXIX 2; II Reg. XXIV 16, volg.</note>.</verse>
<verse osisID="2Chr.3.2"> Hij begon nu te bouwen in de tweede maand, in het vierde jaar zijner regeering<note n="514">Volgens III Reg. VI 1 in het vierhonderd-en-tachtigste jaar na de bevrijding uit Egypte.</note>.</verse>
<verse osisID="2Chr.3.3"> En dit zijn de grondslagen, die Salomon legde, om het huis Gods te bouwen: in de lengte zestig el naar de oude maat<note n="515">De oude of heilige el bedroeg zeven handbreedten, de later gebruikelijke zes. Zie Ezech. XL 5 en XLIII 13.</note>, in de breedte twintig el.</verse>
<verse osisID="2Chr.3.4"> En het voorportaal aan de voorzijde, welke zich in de lengte uitstrekte naar de maat der breedte van het huis, was twintig el en hare hoogte was honderd en twintig el<note n="516">Dat de hoogte van het voorportaal, III Reg. VI niet vermeld, honderd en twintig el, dus het viervoudige van de hoogte van den tempel zelf zou hebben bedragen, wordt betwijfeld. Sommige ouderen meenen daarom, dat hier een fout is ingeslopen. Maar dit behoeft niet te worden aangenomen. Bij de in den jongsten tijd ingestelde onderzoekingen vond men, dat de fundamenten van het tempelgebouw op sommige plaatsen dezelfde hoogte hebben als voorheen de zich boven den grond verheffende muren. Indien dit ook het geval was bij het voorportaal, en de ondergrondsche muren hier zijn medegerekend, dan verhief zich het voorportaal tot zestig el boven den grond, in passende verhouding tot de hoogte van den eigenlijken tempel.</note>, en hij bekleedde het van binnen met het zuiverste goud.</verse> 
<verse osisID="2Chr.3.5"> En het groote huis<note n="517">Het Heilige, dat de grootste oppervlakte van het tempelgebouw besloeg.</note> beschoot hij met planken van dennenhout en hechtte er overal platen op van zuiver goud, en hij graveerde daarin palmen en een soort van kettinkjes, die onderling in elkander grepen<note n="518">Een soort van lofwerk, dat de palmen onderling verbond.</note>.</verse>
<verse osisID="2Chr.3.6"> Ook plaveide hij den vloer des tempels met het kostbaarste marmer in groote pracht<note n="519">Hebr.: ‘En hij belegde het huis met kostbare steenen tot versiering’. Of de Vulgaat de bedoeling van den schrijver juist uitdrukt, schijnt twijfelachtig, daar ook nog in v. 7 van de versiering der wanden sprake is.</note>.</verse>
<verse osisID="2Chr.3.7"> Het goud nu was allerzuiverst<note n="520">Hebr.: ‘was goud van Parvaïm’, Parvaïm is de naam eener nog onbekende goudrijke landstreek.</note> en met platen daarvan overtrok hij het huis en zijn balken en stijlen en wanden en deuren. En hij sneed cherubijnen op de wanden.</verse>
<verse osisID="2Chr.3.8"> Ook bouwde hij het huis van het Heilige der heiligen; de lengte was overeenkomstig de breedte van het huis twintig el, en de breedte<note n="521">Volgens onze wijze van zeggen de diepte. Ook de hoogte bedroeg twintig el. Zie III Reg. VI 20.</note> eveneens twintig el, en hij overtrok het met gouden platen van nagenoeg zeshonderd talenten.</verse>
<verse osisID="2Chr.3.9"> En ook de spijkers maakte hij van goud, zoodat elke spijker vijftig sikkels woog; ook de opperzalen<note n="522">Welke zich boven het Heilige der heiligen bevonden. Van de hier vermelde bijzonderheid wordt III Reg. VI niet gewaagd.</note> overtrok hij met goud.</verse>
<verse osisID="2Chr.3.10"> Hij maakte ook in het huis van het Heilige der heiligen twee cherubijnen in beeldhouwwerk, en hij overtrok ze met goud.</verse>
<verse osisID="2Chr.3.11"> De vleugels der cherubijnen breidden zich twintig el uit, in dier voege, dat de eene vleugel vijf el lang was en den wand van het huis raakte, en de andere vijf el lang was en den vleugel raakte van den anderen cherubijn.</verse> 
<verse osisID="2Chr.3.12"> Op gelijke wijze was de vleugel van den anderen cherubijn vijf el lang en raakte den wand, en zijn andere vleugel, vijf el lang, raakte aan den vleugel van den anderen cherubijn.</verse>
<verse osisID="2Chr.3.13"> Aldus waren de vleugels der beide cherubijnen uitgestrekt en breidden zich uit over twintig el; en zij stonden recht op hunne voeten en hunne aangezichten waren gekeerd naar de buitenzijde van het huis<note n="523">d.i. Naar het Heilige. De cherubijnen, van welke Exod. XXV 20 sprake is, stonden met de aangezichten naar elkander gekeerd. Volgens III Reg. VI 26 waren zij tien el hoog.</note>.</verse>
<verse osisID="2Chr.3.14"> Ook maakte hij een voorhangsel uit donkerblauw, purper, karmozijn en byssus, en hij weefde er cherubijnen in<note n="524">Van het voorhangsel wordt III Reg. VI geen melding gemaakt. Zie Exod. XXVI 31.</note>.</verse>
<verse osisID="2Chr.3.15"> Vóór den ingang des tempels (maakte hij) ook twee kolommen<note n="525">Zij worden III Reg. VII 15-22 nauwkeuriger omschreven.</note>, die vijf en dertig<note n="526">Volgens III Reg. VII 15; IV Reg. XXV 17 en Jer. LII 21 waren zij slechs achttien el hoog. Wellicht wordt ook hier de diepte der fundamenten medegerekend, vgl. noot 6, of is hier een fout ingeslopen.</note> el hoogte hadden, en hare kapiteelen waren vijf el.</verse>
<verse osisID="2Chr.3.16"> Evenzoo (maakte hij) een soort van kettinkjes in het orakel<note n="527">Hebr. baddebir, d.i. in het Debir of het Heilige der heiligen. Van de kettinkjes of het lofwerk in het Debir (zie III Reg. VI 21 Hebr. tekst) had de schrijver nog niet gesproken. Het is derhalve mogelijk, dat hij ze hier bij de beschrijving der twee kolommen gedenkt en dan voortgaat met te zeggen, dat lofwerk van gelijken vorm aan de kapiteelen der kolommen werd aangebracht. Intusschen wekt de versiering van het Debir hier ter plaatse toch bevreemding, waarom sommigen voor baddebir willen lezen berabid, d.i. in een snoer of cirkel. De zin zou dan zijn: hij maakte ook lofwerk, dat als een snoer liep rondom de benedenzijde der kapiteelen.</note>, en hij zette zulke boven aan de kapiteelen der kolommen; ook (maakte hij) honderd granaatappels, welke hij tusschen de kettinkjes zette.</verse>
<verse osisID="2Chr.3.17"> En de kolommen zelf plaatste hij in het voorportaal des tempels, de eene aan de rechter- en de andere aan de linkerzijde; die, welke aan de rechterzijde stond, noemde hij Jachin, en die aan de linkerzijde, Boöz.</verse>
</chapter>
<chapter osisID="2Chr.4"> 
<title>Hoofdstuk IV.</title><p>Het koperen altaar (v. 1), de gegoten zee (v. 2-6) en verdere vaten en gereedschappen (v. 7-22).</p>
<verse osisID="2Chr.4.1"> Hij maakte ook een koperen altaar<note n="528">Het brandofferaltaar in het voorhof, vervaardigd naar het voorbeeld van het door Moses gemaakte altaar. Zie Exod. XXVII 1-9. Vgl. ook de beschrijving bij Ezech. XL 13-17. In III Reg. VI en VII wordt over de vervaardiging van het koperen altaar geen bericht gegeven, het wordt echter III Reg. VIII 22, 54; IX 25 wel genoemd.</note>, twintig el lang en twintig el breed en tien el hoog;</verse>
<verse osisID="2Chr.4.2"> alsook de zee<note n="529">Over de koperen zee, zie III Reg. VII 23-26.</note>, gegoten, tien el van rand tot rand, rond van omtrek; vijf el was zij hoog en een snoer van dertig el omving haar omtrek.</verse>
<verse osisID="2Chr.4.3"> En een afbeeldsel van runderen<note n="530">De tekst van v. 3 is zeker ten deele bedorven, ook in het Hebr. Eerst in de volgende verzen wordt gewaagd van de rundergestalten, die de zee droegen. Uit III Reg. VII 24 blijkt, dat voor bekarim (runderen) moet worden gelezen pekaʽim, evenzoo voor habbakar in de tweede helft van het vers. Wat deze pekaʽim zijn, is nog onzeker. Sommigen denken hier aan eene afbeelding van kolokwinten of kwintappels, die IV Reg. IV 39 pakkuoth, in de Vulgaat colocynthides genoemd worden. Het Targum verklaart: ‘figuren van eieren’, en men verstaat daaronder: ‘komkommervormige bochten’. Anderen vertalen: ‘bloemknoppen’. Zeker is, dat hier wordt gewaagd van eene uit twee reeksen bestaande bandvormige versiering der zee. In plaats van decem cubitis zegt het Hebr. dat er van de figuren, waaruit de versiering was saamgesteld, tien gingen op de el.</note> was onder haar, en een soort van snijwerk van tien el liep aan de buitenzijde als in twee reeksen rondom den buik der zee. De runderen nu waren gegoten<note n="531">De pekaʽim (ziet noot 3) waren te gelijk met het waschvat gegoten.</note>.</verse>
<verse osisID="2Chr.4.4"> En de zee zelve was geplaatst op twaalf runderen, en drie daarvan waren gekeerd naar het noorden, en drie andere naar het westen, voorts drie andere naar het zuiden en de drie overige naar het oosten, en zij hadden de zee boven zich; de achterdeelen nu der runderen stonden binnenwaarts onder de zee.</verse>
<verse osisID="2Chr.4.5"> Hare dikte voorts bedroeg de breedte eener hand, en haar rand was als de rand van een beker of van eene geopende lelie; en zij hield drie duizend<note n="532">Volgens III Reg. VII 26 slechts twee duizend metreten, wat naar de gemaakte berekening de juiste lezing schijnt.</note> metreten.</verse>
<verse osisID="2Chr.4.6"> Ook maakte hij tien waschvaten<note n="533">Deze waschvaten stonden op onderstellen, die gelijk de waschvaten zelf III Reg. VII 27-37 uitvoerig beschreven worden.</note>, en hij plaatste er vijf ter rechter- en vijf ter linkerzijde, om daarin alles te wasschen wat men ten brandoffer zou offeren; en in de zee wieschen zich de priesters<note n="534">Zie Exod. XXX 18-21; XXXVIII 8; XL 30-32.</note>.</verse>
<verse osisID="2Chr.4.7"> En hij maakte ook tien gouden kandelaren naar den vorm, in welken zij volgens voorschrift<note n="535">Zie Exod. XXV 31-40. Naar het voorbeeld van den éénen kandelaar in den tabernakel werden thans de tien voor den tempel vervaardigd. III Reg. VIII zwijgt daarvan, maar noemt toch v. 49 de kandelaars.</note> moesten gemaakt worden; en hij plaatste ze in den tempel, vijf ter rechter- en vijf ter linkerzijde;</verse>
<verse osisID="2Chr.4.8"> en evenzoo tien tafels<note n="536">Zie I Par. XXVIII noot 16.</note>; en hij plaatste ze in den tempel, vijf ter rechter-, en vijf ter linkerzijde; ook honderd gouden schalen<note n="537">Voor de plengoffers. Zie Am. VI 6.</note>.</verse>
<verse osisID="2Chr.4.9"> En hij maakte het voorhof der priesters<note n="538">Vgl. III Reg. VI 36; VII 12; Jer. XXXVI 10.</note> en het groote voorhof<note n="539">Het groote of uitwendige voorhof. Zie XX 5; Ezech. XLIII 14.</note> en poorten in het voorhof, welke hij met koper besloeg.</verse>
<verse osisID="2Chr.4.10"> De zee nu plaatste hij aan de rechterzijde, oostwaarts naar het zuiden toe<note n="540">Aan den zuidoostelijken hoek des tempels.</note>.</verse>
<verse osisID="2Chr.4.11"> En Hiram maakte<note n="541">Van hier tot het einde van het Hoofdstuk stemt het verhaal bijna woordelijk overeen met III Reg. VII 40-50. De afwijkingen beperken zich tot het verschil in benamingen of zijn het gevolg van vergissingen, door vertaler en afschrijver begaan.</note> de kookvaten en de vorken en de schalen; en hij voltooide al het werk des konings in het huis Gods,</verse>
<verse osisID="2Chr.4.12"> te weten: de twee kolommen en de keelbanden en de kapiteelen<note n="542">De epistylia (gulloth) en de capita (kotharoth) vormden te zamen de bekroning (III 15 zepheth geheeten) der zuilen. Onzeker is, welk deel het eigenlijke kapiteel was, en of het andere deel als keelband de verbinding uitmaakte tusschen schacht en kapiteel, of wel als plint tusschen kapiteel en architraaf. Vermoedelijk waren de kotharoth de kapiteelen en hebben wij in gulloth keelbanden te zien.</note> en eene soort van netwerk, om de kapiteelen boven de keelbanden te bekleeden,</verse> 
<verse osisID="2Chr.4.13"> alsmede de vierhonderd granaatappels en de twee netwerken in dier voege, dat twee rijen van granaatappels aan elk der netwerken bevestigd waren, die de keelbanden en de kapiteelen der kolommen bedekten.</verse>
<verse osisID="2Chr.4.14"> Ook maakte hij de onderstellen en de waschvaten<note n="543">Vermoedelijk moet de eerste helft van v. 14 overeenkomstig III Reg. VII 43 luiden: ‘en de tien onderstellen en de tien kuipen’.</note>, welke hij op de onderstellen plaatste;</verse>
<verse osisID="2Chr.4.15"> ééne zee<note n="544">De schrijver wil zeggen, dat de zee één gietstuk was.</note>, alsmede de twaalf runderen onder de zee,</verse>
<verse osisID="2Chr.4.16"> en de kookvaten en de vorken en de schalen. Al het gereedschap voor Salomon maakte Hiram, zijn vader<note n="545">Vgl. II 13.</note>, in het huis des Heeren uit het fijnste koper.</verse>
<verse osisID="2Chr.4.17"> In de landstreek van den Jordaan goot ze de koning in de leemachtige aarde tusschen Sochot en Saredatha.</verse>
<verse osisID="2Chr.4.18"> De menigte nu van het gereedschap was ontelbaar, zoodat men het gewicht van het koper niet wist.</verse>
<verse osisID="2Chr.4.19"> En Salomon maakte al het gereedschap van het huis Gods en het koperen altaar en de tafels met de toonbrooden daarop,</verse>
<verse osisID="2Chr.4.20"> alsook de kandelaars met hunne lampen, om licht te geven voor het orakel, volgens het voorschrift, uit het zuiverste goud,</verse>
<verse osisID="2Chr.4.21"> en het bloemwerk<note n="546">Ter versiering der kandelaars. Zie Exod. XXXVII 19.</note> en de lampen en de gouden tangen; alles werd uit het zuiverste goud vervaardigd.</verse>
<verse osisID="2Chr.4.22"> Alsook de reukwerkvaten en de wierookvaten en de schalen en de vijzels<note n="547">Volgens den grondtekst worden vermoedelijk in de eerste helft van v. 22 genoemd de messen, de schalen, de bakken en de vuurpannen.</note> uit het zuiverste goud. En hij voorzag de deuren van het inwendige des tempels, dat is naar het Heilige der heiligen, met snij- werk, en de deuren van den tempel waren uitwendig van goud<note n="548">Hebr.: ‘en (wat betreft) de deur des huizes, (waren) hare inwendige vleugeldeuren, (d.i. die gekeerd waren) naar het Heilige der heiligen, en de vleugeldeuren van het huis naar het Heilige van goud’, d.i. met gouden platen bekleed. Volgens III Reg. VII 50 waren zelfs de harren of duimen der hengsels van goud.</note>. En aldus werd het geheele werk voltooid, dat Salomon maakte voor het huis des Heeren.</verse>
</chapter>
<chapter osisID="2Chr.5">
<title>Hoofdstuk V.</title><p>De inwijding van den tempel (v. 1-14).</p>
<verse osisID="2Chr.5.1"> Salomon bracht dan alles naar binnen wat zijn vader David geschonken had; het zilver en het goud en al het gereedschap legde hij in de schatkamers van het huis Gods<note n="549">Vgl. I Par. XVII 11; XXVI 26.</note>.</verse>
<verse osisID="2Chr.5.2"> Daarna verzamelde hij de oudsten van Israël en al de vorsten der stammen en de hoofden der familiën van de kinderen van Israël te Jerusalen, om de Verbondsark des Heeren af te halen van de Stad van David, dat is Sion<note n="550">De plaatsing der Ark in het Heilige der heiligen en de inwijding worden V 2 - VII 23 in hoofdzaak op dezelfde wijze verhaald als III Reg. VIII 1 - IX 9. Opmerkelijk is het echter ook hier, dat de schrijver uitvoeriger dan zijn voorganger gewaagt van de medewerking der Levieten.</note>.</verse>
<verse osisID="2Chr.5.3"> Alzoo kwamen tot den koning al de mannen van Israël op den feestdag, dien van de zevende maand<note n="551">De feestdag is die van de tempelwijding. Bedoeld is de zevende maand (Ethanim) van het elfde jaar van Salomon's regeering. Zie III Reg. VI 38.</note>.</verse>
<verse osisID="2Chr.5.4"> En toen al de oudsten van Israël gekomen waren, namen de Levieten<note n="552">Levieten, die tevens priesters waren. Vgl. III Reg. VIII 3.</note> de Ark op</verse>
<verse osisID="2Chr.5.5"> en droegen haar en al het toebehooren van den tabernakel naar binnen. En de priesters met de Levieten droegen het gereedschap van het heiligdom, dat in den tabernakel was<note n="553">Hebr.: ‘en zij brachten de Ark in den tabernakel en al het heilig gereedschap, (dat) in den tabernakel (was), - dat brachten de priesters (en) Levieten opwaarts’.</note>.</verse> 
<verse osisID="2Chr.5.6"> Koning Salomon nu en de geheele gemeente van Israël en allen, die bijeengekomen waren voor de Ark, offerden rammen en runderen zonder eenig getal; zoo groot toch was de menigte der offeranden.</verse>
<verse osisID="2Chr.5.7"> En de priesters droegen de Verbondsark des Heeren naar hare plaats, te weten naar het orakel des tempels, naar het Heilige der heiligen, onder de vleugels der cherubijnen</verse>
<verse osisID="2Chr.5.8"> in dier voege, dat de cherubijnen hunne vleugels uitbreidden over de plek, waar de Ark was geplaatst, en de Ark zelve met hare draagboomen bedekten.</verse>
<verse osisID="2Chr.5.9"> Van de draagboomen nu, waarmede de Ark gedragen werd, waren de uiteinden, omdat zij een weinig langer waren, vóór het orakel zichtbaar<note n="554">Zie III Reg. VIII 8 met de aanteekening.</note>; wie zich echter een weinig buitenwaarts bevond, kon ze niet zien. De Ark bleef dan aldaar tot op den dag van heden<note n="555">Tot op den dag, waarop dit bericht geboekt werd, dat de schrijver in zijn verhaal overnam; want toen hij zijn werk schreef, was de tempel reeds verwoest en de Ark verdwenen; vgl. II Mach. II 4-7. Eene andere vertaling van den grondtekst luidt evenals III Reg. VIII 8: ‘en zij (de draagboomen) waren aldaar’ enz.</note>.</verse>
<verse osisID="2Chr.5.10"> En er was niets anders in de Ark dan de twee tafelen, welke Moses bij den Horeb er in gelegd had, toen de Heer de wet gaf aan de kinderen van Israël bij hun uittocht uit Egypte.</verse>
<verse osisID="2Chr.5.11"> Toen nu de priesters uit het heiligdom kwamen<note n="556">De bijzonderheden, van hier af tot v. 13 vermeld, komen III Reg. VIII niet voor.</note> (want al de priesters, die men daar had kunnen vinden, hadden zich geheiligd; en<note n="557">De hier beginnende zinsnede luidt in het Hebr.: ‘zonder dat acht geslagen werd op de afdeelingen’. Bij deze buitengewone plechtigheid moest niet slechts de afdeeling, welke de weekbeurt had (vgl. I Par. XXIII 26), optreden, maar al de priesters. Volgens de Vulgaat waren de voorschriften van I Par. XXIV nog niet in praktijk gebracht, zoodat allen zonder onderscheid den dienst verrichtten.</note> te dien tijde waren de beurten en de orde der dienstverrichtingen nog niet onder hen verdeeld),</verse>
<verse osisID="2Chr.5.12"> speelden luid<note n="558">In den grondtekst wordt de in v. 11 begonnen tusschenzin nog voortgezet tot in v. 13 en wordt de nazin eerst gevormd door het slot van laatstgenoemd vers: ‘toen werd het huis vervuld met eene wolk’. Voor het overige is het verschil tusschen den Hebreeuwschen en Latijnschen tekst niet van eenige beteekenis.</note> zoowel de Le- vieten als de zangers - te weten: èn die onder Asaph èn die onder Eman èn die onder Idithun stonden, hunne zonen en broeders, in byssusgewaden gekleed - op cymbalen en psalters en harpen, staande aan de oosterzijde van het altaar, en met hen honderd en twintig priesters, blazende op bazuinen.</verse>
<verse osisID="2Chr.5.13"> Toen aldus allen te zamen met de trompetten en met de stem en met cymbalen en speeltuigen en muziekinstrumenten van verschillenden aard instemden en de stem hoog verhieven, werd het geluid verre gehoord; zoo dan, toen zij begonnen waren den Heer te loven en te zeggen: Looft den Heer, want Hij is goed, want eeuwig duurt zijne barmhartigheid<note n="559">Deze woorden zijn de aanhef van Ps. CV, CVI, CXVII, CXXXV. Vgl. I Par. XVI 8-34. Zie ook beneden VII 6.</note>, werd het huis Gods vervuld met eene wolk,</verse>
<verse osisID="2Chr.5.14"> en de priesters konden niet staan en den dienst verrichten vanwege de duisternis. Want de heerlijkheid des Heeren had het huis Gods vervuld.</verse>
</chapter>
<chapter osisID="2Chr.6">
<title>Hoofdstuk VI.</title><p>Salomon prijst den Heer (v. 1-11) en spreekt het inwijdingsgebed uit (v. 12-42).</p>
<verse osisID="2Chr.6.1"> Toen sprak Salomon<note n="560">Het hier volgend dankgebed van Salomon (v. 1-11) stemt bijna letterlijk overeen met III Reg. VIII 12-21.</note>: De Heer heeft beloofd te zullen wonen in de duisternis<note n="561">d.i. In de wolk. Wat de Heer voorheen beloofde - zie Lev. XVI 2 - ging thans in vervulling.</note>.</verse>
<verse osisID="2Chr.6.2"> Ik nu heb een huis gebouwd voor zijnen naam, opdat Hij daar wone in eeuwigheid.</verse>
<verse osisID="2Chr.6.3"> En de koning keerde zijn aangezicht om en zegende de geheele menigte van Israël (want de geheele schaar stond in aandacht), en hij sprak:</verse> 
<verse osisID="2Chr.6.4"> Gezegend zij de Heer, de God van Israël, die metterdaad vervuld heeft wat Hij tot mijn vader David sprak, zeggende:</verse>
<verse osisID="2Chr.6.5"> Sedert den dag, dat Ik mijn volk heb uitgeleid uit het land Egypte, heb Ik geene stad uitgekozen uit al de stammen van Israël, opdat daar een huis gebouwd werd voor mijnen naam; noch<note n="562">Dit gedeelte tot de tweede helft van v. 6 ontbreekt III Reg. VIII.</note> heb Ik een anderen man uitgekozen, om vorst te zijn over mijn volk Israël;</verse>
<verse osisID="2Chr.6.6"> maar Ik heb Jerusalem uitgekozen, opdat mijn naam zou zijn aldaar<note n="563">Zou worden aangeroepen.</note>, en Ik heb David uitgekozen, om hem te stellen over mijn volk Israël.</verse>
<verse osisID="2Chr.6.7"> Toen nu mijn vader David willens was een huis te bouwen voor den naam van den Heer, den God van Israël,</verse>
<verse osisID="2Chr.6.8"> zeide de Heer tot hem: Dewijl dit uw wil was een huis te bouwen voor mijnen naam, zoo hebt gij wel is waar goed gedaan met zoodanigen wil te koesteren;</verse>
<verse osisID="2Chr.6.9"> maar niet gij zult het huis bouwen, doch uw zoon, die zal voortkomen uit uwe lendenen; hij zal het huis bouwen voor mijnen naam.</verse>
<verse osisID="2Chr.6.10"> Dus heeft de Heer zijn woord vervuld, dat Hij gesproken had, en ik ben opgestaan in de plaats van mijn vader David en heb mij gezet op den troon van Israël, gelijk de Heer gesproken heeft, en ik heb het huis gebouwd voor den naam van den Heer, den God van Israël.</verse>
<verse osisID="2Chr.6.11"> En ik heb daarin de Ark geplaatst, waarin het verbond des Heeren berust, dat Hij heeft gesloten met de kinderen van Israël.</verse>
<verse osisID="2Chr.6.12"> Hij stond dan voor het altaar des Heeren tegenover de gansche menigte van Israël, en hij breidde zijne handen uit.</verse>
<verse osisID="2Chr.6.13"> Salomon<note n="564">Van de bijzonderheid, in dit vers vermeld, wordt III Reg. VIII niet gewaagd. Volgens de lezing der Septuagint was het gestoelte niet drie, maar vijf ellen hoog, wat wel zoo waarschijnlijk is.</note> had namelijk een koperen gestoelte gemaakt en het geplaatst in het midden van het voorhof; het had vijf el lengte en vijf el breedte en drie el hoogte; en daarop stond hij en boog vervolgens zijne knieën ten aanzien van de gansche menigte van Israël, en hief zijne handen ten hemel</verse>
<verse osisID="2Chr.6.14"> en sprak<note n="565">Behoudens geringe afwijkingen en het geheel andere slot stemt het inwijdingsgebed (v. 14-40) overeen met III Reg. VIII 23-50.</note>: Heer, God van Israël! geen god in den hemel en op de aarde is U gelijk, die het verbond en de barmhartigheid houdt aan uwe dienstknechten, welke voor uw aangezicht wandelen met geheel hun hart,</verse>
<verse osisID="2Chr.6.15"> die aan uwen dienstknecht, mijnen vader David, alles verleend hebt wat Gij tot hem gesproken hadt, en, wat Gij met den mond beloofd hadt, metterdaad vervuld hebt, gelijk ook de tegenwoordige tijd het bewijst.</verse>
<verse osisID="2Chr.6.16"> Nu dan, Heer, God van Israël, vervul aan uwen dienstknecht, mijnen vader David, al hetgeen Gij gesproken hebt, zeggende: Nooit zal een man uit u<note n="566">Een nakomeling.</note> voor mijn aangezicht ontbreken, die zitte op den troon van Israël, indien slechts uwe zonen hunne wegen in acht nemen en wandelen in mijne wet, gelijk ook gij gewandeld hebt voor mijn aangezicht.</verse>
<verse osisID="2Chr.6.17"> En nu dan, Heer, God van Israël! bekrachtigd worde uw woord, hetwelk Gij gesproken hebt tot David, uwen dienstknecht!</verse>
<verse osisID="2Chr.6.18"> Is het dan te gelooven, dat God bij de menschen woont op de aarde? Indien de hemel en de hemelen der hemelen U niet omvatten, hoeveel minder het huis, dat ik gebouwd heb?</verse>
<verse osisID="2Chr.6.19"> Maar slechts daartoe is het gemaakt, opdat Gij zoudt nederzien op het gebed van uwen dienstknecht en op zijne smeeking, Heer, mijn God, en de gebeden verhooren zoudt, welke uw dienstknecht uitstort voor uw aangezicht;</verse> 
<verse osisID="2Chr.6.20"> opdat Gij uwe oogen zoudt openen over dit huis bij dag en bij nacht, over de plaats, aangaande welke Gij beloofd hebt, dat daar zou worden aangeroepen uw naam,</verse>
<verse osisID="2Chr.6.21"> en Gij verhooren zoudt het gebed, dat uw dienstknecht aldaar spreekt, en Gij verhooren zoudt de smeekingen van uwen dienstknecht en van uw volk Israël. Al wie zal bidden in deze plaats, verhoor hem van uwe woning, dat is van den hemel, en wees genadig.</verse>
<verse osisID="2Chr.6.22"> Wanneer iemand gezondigd heeft tegen zijnen naaste, en hij komt, bereid om tegen hem te zweren, en hij zich verbindt door eene vervloeking voor het altaar in dit huis<note n="567">Wie beschuldigd van een niet te bewijzen onrecht, den naaste aangedaan, door dezen op een zuiveringseed werd gedaagd, moest dien afleggen of zijn onrecht erkennen.</note>:</verse>
<verse osisID="2Chr.6.23"> hoor Gij het dan van den hemel en doe recht tusschen uwe dienstknechten alzoo, dat Gij den ongerechte zijnen weg<note n="568">Zijn slecht gedrag.</note> doet nederkomen op zijn eigen hoofd en den gerechte wreekt, hem vergeldend naar zijne gerechtigheid.</verse>
<verse osisID="2Chr.6.24"> Wanneer uw volk Israël overwonnen wordt door de vijanden (want zij zullen tegen U zondigen), en zij zich bekeeren en boete doen en biddend uwen naam aanroepen en smeeken in deze plaats:</verse>
<verse osisID="2Chr.6.25"> verhoor Gij hen dan van den hemel en vergeef de zonde van uw volk Israël en leid hen terug in het land, dat Gij aan hen en aan hunne vaderen gegeven hebt.</verse>
<verse osisID="2Chr.6.26"> Wanneer de hemel gesloten is en er geen regen valt wegens de zonden des volks, en zij U smeeken in deze plaats en uwen naam belijden en zich bekeeren van hunne zonden, dewijl Gij hen kastijdt:</verse>
<verse osisID="2Chr.6.27"> verhoor hen dan van den hemel, o Heer, en vergeef de zonden van uwe dienstknechten en van uw volk Israël en leer hen den goeden weg, dien zij moeten bewandelen, en geef regen aan het land, dat Gij uw volk ten bezit geschonken hebt.</verse>
<verse osisID="2Chr.6.28"> Wanneer er honger uitbreekt in het land en pest, brand en roest in het koren<note n="569">Over brand zie Joël noot 3; roest is eene andere graanziekte; het Hebr. woord beteekent: ‘het geel (bruin) worden’.</note> en sprinkhaan en kever, en wanneer de vijanden het land verwoesten en de poorten der stad belegeren, en allerlei plaag en ziekte woedt;</verse>
<verse osisID="2Chr.6.29"> als er dan iemand uit uw volk Israël smeekt en zijne plaag en kwaal gevoelend zijne handen uitstrekt in dit huis:</verse>
<verse osisID="2Chr.6.30"> verhoor Gij hem dan van den hemel, te weten van uwe verheven woning, en wees genadig en vergeld aan ieder naar zijne wegen, die Gij weet dat hij in zijn hart heeft (want Gij alleen kent de harten van de kinderen der menschen);</verse>
<verse osisID="2Chr.6.31"> opdat zij U vreezen en wandelen op uwe wegen alle dagen, welke zij leven op den bodem des lands, dat Gij aan onze vaderen gegeven hebt.</verse>
<verse osisID="2Chr.6.32"> Ook den vreemdeling, die niet tot uw volk Israël behoort, als hij uit een ver land komt vanwege uwen grooten naam en vanwege uwe sterke hand en uwen uitgestrekten arm, en als hij bidt in deze plaats:</verse>
<verse osisID="2Chr.6.33"> verhoor Gij hem dan van den hemel, uwe zeer hechte woning, en doe alles waarom die vreemdeling U smeekt: opdat alle volken der aarde uwen naam erkennen en U gelijk uw volk Israël vreezen, en opdat zij weten, dat uw naam is aangeroepen over dit huis, dat ik gebouwd heb.</verse>
<verse osisID="2Chr.6.34"> Wanneer uw volk uittrekt ten krijg tegen zijne vijanden, langs den weg, waarop Gij hen zendt, en zij U aanbidden, gewend naar de richting, waar deze stad ligt, die gij hebt uitverkoren, en het huis, dat ik gebouwd heb voor uwen naam:</verse> 
<verse osisID="2Chr.6.35"> verhoor Gij dan van den hemel hunne gebeden en hunne smeeking en verschaf hun wrake.</verse>
<verse osisID="2Chr.6.36"> Wanneer zij echter tegen U zondigen (want er is geen mensch, die niet zondigt), en Gij U op hen vertoornt en hen overlevert aan de vijanden, en dezen hen gevangen wegvoeren in een land, dat ver of ook nabij is,</verse>
<verse osisID="2Chr.6.37"> en zij zich van harte bekeeren in het land, waarheen zij als gevangenen waren weggevoerd, en boete doen en U aanroepen in het land hunner gevangenschap, zeggende: wij hebben gezondigd, wij hebben kwaad gedaan, wij hebben ongerecht gehandeld,</verse>
<verse osisID="2Chr.6.38"> en zij met geheel hun hart en met geheel hunne ziel tot U terugkeeren in het land hunner gevangenschap, werwaarts zij zijn weggeleid, en zij U aanbidden, gekeerd naar de richting van hun land, dat Gij aan hunne vaderen gegeven hebt, en van de stad, die Gij hebt uitverkoren, en van het huis, dat ik gebouwd heb voor uwen naam:</verse>
<verse osisID="2Chr.6.39"> verhoor Gij van den hemel, te weten van uwe hechte woning, hunne gebeden, en doe recht en vergeef uw volk, ofschoon het zondig is.</verse>
<verse osisID="2Chr.6.40"> Want<note n="570">Het slot van het gebed is hier geheel anders dan III Reg. VIII 51-53, waar slechts de in den aanhef van het gebed uitgesproken gedachten herhaald worden. De hier medegedeelde heerlijke slotbede past volmaakt op de omstandigheden en strookt geheel met het karakter van Salomon. De schrijver van Par. is op deze plaats blijkbaar vollediger dan zijn voorganger. De overeenstemming van v. 41 met Ps. CXXXI 8-10 kan op tweevoudige wijze worden verklaard. Volgens sommigen heeft Salomon zelf dien Psalm gedicht, toen hij de Ark in den tempel deed plaatsen; anderen vermoeden, dat de dichter ten tijde der ballingschap leefde en v. 41 aan het hem bekende gebed van Salomon ontleende. Voor dit gevoelen pleit o.a. de omstandigheid, dat de Psalm ook aanhalingen uit gebeden en geloften van David bevat.</note> Gij zijt mijn God: mogen, ik smeek U, uwe oogen open zijn en uwe ooren opmerkzaam op het gebed, dat verricht wordt in deze plaats.</verse>
<verse osisID="2Chr.6.41"> Nu dan, Heere God, maak U op naar uwe rustplaats, Gij en de Ark uwer kracht<note n="571">Vgl. Num. X 36. Ofschoon de Ark reeds in den tempel geplaatst was, schijnt deze bede geenszins overbodig. Salomon smeekt God, duurzaam bezit te nemen van zijne rustplaats op de Ark en van daaruit zijne gunsten aan de vromen te verleenen.</note>! Laat, Heere God, uwe priesters bekleed zijn met heil<note n="572">Verleen aan de priesters zulk een overvloed uwer genade, dat door hen ook uw volk geheiligd worde.</note> en uwe heiligen zich verblijden in het goede.</verse>
<verse osisID="2Chr.6.42"> Heere God, wijs niet af het aangezicht van uwen gezalfde<note n="573">d.i. Van Salomon, die op Gods bevel tot koning gezalfd was.</note>! wees indachtig de barmhartigheden van uwen dienaar David<note n="574">De barmhartigheden van David zijn de hem gegeven Messias-beloften. Zie Ps. LXXXVIII 29-30; Isai. LV noot 3.</note>.</verse>
</chapter>
<chapter osisID="2Chr.7">
<title>Hoofdstuk VII.</title>
<p>Vuur van den hemel verteert de offeranden, en de heerlijkheid Gods vervult den tempel (v. 1-4). De inwijding des tempels wordt zeven dagen lang gevierd; op den achtsten dag heeft een plechtige vergadering plaats (v. 5-11). God verschijnt opnieuw aan Salomon (v. 12-22).</p>
<verse osisID="2Chr.7.1"> En toen Salomon geëindigd had zijne gebeden te storten, daalde het vuur van den hemel en verteerde de brand- en slachtoffers<note n="575">Hetzelfde wonder geschiedde, toen in de woestijn voor den tabernakel de eerste offerande werd opgedragen. Zie Lev. IX 24. Het feit, dat III Reg. VIII 54 niet vermeld, maar II Mach. II 10 uitdrukkelijk bevestigd wordt, was een te schitterend bewijs van Gods welgevallen aan de offerande, om door den schrijver van Par. met het oog op zijn bepaald doel (zie Inl. bl. 10) te worden verzwegen.</note>; en de heerlijkheid des Heeren vervulde het huis.</verse>
<verse osisID="2Chr.7.2"> En de priesters konden den tempel des Heeren niet binnengaan, omdat de heerlijkheid des Heeren den tempel des Heeren vervuld had<note n="576">Vgl. V 14.</note>.</verse>
<verse osisID="2Chr.7.3"> Maar ook al de kinderen van Israël zagen het vuur en de heerlijkheid des Heeren nederdalen over het huis; en zij wierpen zich plat ter aarde op den met steenen geplaveiden vloer en aanbaden en zongen het loflied voor den Heer: Want Hij is goed en tot in eeuwigheid duurt zijne barmhartigheid.</verse> 
<verse osisID="2Chr.7.4"> En<note n="577">Zie de verklaring van III Reg. VIII 63 en 64.</note> de koning en het geheele volk droegen slachtoffers op voor den Heer.</verse>
<verse osisID="2Chr.7.5"> Koning Salomon dan slachtte offers, van runderen twee en twintig duizend, van rammen honderd en twintig duizend; aldus wijdde Salomon en het geheele volk het huis Gods.</verse>
<verse osisID="2Chr.7.6"> En de priesters stonden in hunne bedieningen, insgelijks de Levieten met de muziekinstrumenten des Heeren, welke koning David vervaardigd had om den Heer het loflied te zingen: Want zijne barmhartigheid duurt in eeuwigheid, uitvoerende de lofzangen van David<note n="578">III Reg. VIII wordt van den zang en zijne begeleiding geen melding gemaakt. De woorden: want zijne barmhartigheid duurt eeuwig, zijn eene aanhaling uit Psalmen, die daarbij gezongen werden en waarin deze woorden telkens als refrein voorkomen. Zie Ps. CXVII en CXXXV. Vgl. I Par. XVI 34 en 41. Voor: hymnos David canentes per manus suas heeft de grondtekst: ‘met het hallel van David (d.i. zijn halleluja-lied) door hunne hand’, d.w.z. door hen voorgedragen.</note>; en de priesters bliezen op trompetten tegenover hen, en geheel Israël stond daarbij.</verse>
<verse osisID="2Chr.7.7"> Salomon heiligde<note n="579">Vgl. voor v. 7-10 de verklaring van III Reg. VIII 64-66.</note> ook het midden van het voorhof vóór den tempel des Heeren; hij toch offerde daar brandoffers en de vetstukken der vredeoffers; want het koperen altaar, dat hij gemaakt had, kon de brandoffers en de spijsoffers en de vetstukken niet bevatten.</verse>
<verse osisID="2Chr.7.8"> Salomon vierde dan te dien tijde feest gedurende zeven dagen<note n="580">Het loofhuttenfeest, dat terstond op het feest der tempelwijding volgde. Zie v. 9 en III Reg. VIII 65 met de noot.</note>, en geheel Israël met hem, eene zeer groote gemeente, van den ingang van Emath af tot aan de Beek van Egypte<note n="581">Vgl. I Par. XIII 5 en noot 4. Volgens eene andere meening dan daar vermeld wordt, was Emath het tegenwoordige Hamâh aan den Orontes, ongeveer honderd en tachtig kilometer ten noorden der gewone grens van het Israëlietische gebied. Daar nu het rijk of het gebied van Emath reikte tot de noordelijke grens van Chanaän, kan de ingang Emath (eigenlijk: het gaan naar Emath, bō Hamât) niets anders zijn dan een punt dier grens, dat als ‘de ingang van (het gebied van) Emath’, misschien slechts als ‘de weg naar Emath’ bekend stond, vermoedelijk de vlakte Merzj Ajoen tusschen den zuidelijken Libanon en den Hermon. In de Targumim heet dat punt met hetzelfde recht ‘de ingang van (of de weg naar) Antiochië’ en (volgens eene waarschijnlijke lezing) ‘de ingang van Syrië’.</note>.</verse> 
<verse osisID="2Chr.7.9"> En op den achtsten dag<note n="582">Na het tweede zevental.</note> hield hij eene volksverzameling, omdat hij gedurende zeven dagen het altaar gewijd en gedurende zeven dagen het feest gevierd had.</verse>
<verse osisID="2Chr.7.10"> Alzoo op den drie-en-twintigsten dag van de zevende maand liet hij de scharen gaan naar hare woonsteden, in blijdschap en vreugde over het goede, dat de Heer gedaan had aan David en aan Salomon en aan Israël, zijn volk.</verse>
<verse osisID="2Chr.7.11"> En Salomon voltooide het huis des Heeren en het huis des konings en alles wat hij in zijn hart besloten had te maken in het huis des Heeren en in zijn huis, en hij volbracht het voorspoedig.</verse>
<verse osisID="2Chr.7.12"> En de Heer verscheen hem in den nacht en sprak<note n="583">De volgende openbaring aan Salomon wordt zoo goed als gelijkluidend III Reg. IX 3-9 weergegeven.</note>: Ik heb uw gebed gehoord, en Ik heb Mij deze plaats uitgekozen tot een huis voor offeranden.</verse>
<verse osisID="2Chr.7.13"> Wanneer Ik den hemel sluit en de regen niet valt, en Ik aan den sprinkhaan gelast en beveel, het land af te vreten, en Ik pest zend onder mijn volk,</verse>
<verse osisID="2Chr.7.14"> en mijn volk, over hetwelk mijn naam is aangeroepen, zich bekeert en Mij aanroept en mijn aangezicht zoekt en boete doet over zijne zeer booze wegen: dan zal Ik hen verhooren uit den hemel en hunne zonden vergeven en hun land genezen.</verse>
<verse osisID="2Chr.7.15"> Ook zullen mijne oogen geopend zijn en mijne ooren opmerkzaam voor het gebed van hem, die in deze plaats zal bidden.</verse>
<verse osisID="2Chr.7.16"> Want Ik heb deze plaats uitverkoren en geheiligd, opdat mijn naam er zij voor altoos, en mijne oogen en mijn hart daar verblijven alle dagen.</verse>
<verse osisID="2Chr.7.17"> Gij ook, indien gij wandelt voor mijn aangezicht, gelijk uw vader David gewandeld heeft, en gij han- delt naar al hetgeen Ik u heb voorgeschreven en mijne rechten en wetten onderhoudt:</verse>
<verse osisID="2Chr.7.18"> dan zal Ik den troon van uw rijk staande houden, gelijk Ik aan uw vader David beloofd heb, zeggende: Nooit zal een man uit uwen stam ontbreken, die vorst zij in Israël.</verse>
<verse osisID="2Chr.7.19"> Indien gijlieden u echter afkeert en mijne rechten en mijne bevelen verlaat, welke Ik u heb voorgeschreven, en heengaande vreemde goden dient en hen aanbidt:</verse>
<verse osisID="2Chr.7.20"> dan zal Ik u uitrukken uit mijn land, dat Ik u gegeven heb, en zal Ik dit huis, dat Ik mijnen naam geheiligd heb, verwerpen van mijn aangezicht, en het overleveren ten spreekwoord en ten voorbeeld voor alle volken.</verse>
<verse osisID="2Chr.7.21"> En dit huis zal ten spreekwoord zijn voor alle voorbijgangers, en verstomd zullen zij zeggen: Waarom heeft de Heer zoo gedaan aan dit land en aan dit huis?</verse>
<verse osisID="2Chr.7.22"> En men zal antwoorden: Omdat zij verlaten hebben den Heer, den God hunner vaderen, die hen heeft uitgeleid uit het land Egypte, en zij vreemde goden aangenomen en hen aanbeden en vereerd hebben; daarom zijn al deze rampen over hen gekomen.</verse>
</chapter>
<chapter osisID="2Chr.8">
<title>Hoofdstuk VIII.</title>
<p>De steden, door Salomon herbouwd of versterkt (v. 1-6). De overgebleven Chananieten worden tot diensten gedwongen (v. 7-10). Het paleis voor de dochter van Pharao (v. .11 Salomon's offeranden, feestvieringen en godsdienstige voorschriften (v. 12-16). Zijn handel en scheepvaart (v. 17, 18).</p>
<verse osisID="2Chr.8.1"> Toen nu twintig jaren verloopen waren, nadat Salomon het huis des Heeren en zijn huis was gaan bouwen<note n="584">Salomon had zeven jaren gebouwd aan den tempel en dertien jaren aan zijn paleis. Zie III Reg. VI 38 en VII 1. De schrijver geeft hier gelijk zijn voorganger III Reg. IX slechts weinige en korte berichten over hetgeen Salomon, afgezien van den bouw des tempels, verrichtte. De twee geschiedschrijvers vullen in enkele opzichten elkander aan.</note>,</verse> 
<verse osisID="2Chr.8.2"> bouwde hij de steden, welke Hiram aan Salomon gegeven had<note n="585">Dit bericht schijnt in strijd met III Reg. IX 11-14, waar verhaald wordt, dat niet Hiram aan Salomon, maar Salomon aan Hiram steden gaf, twintig in getal en in Galilea gelegen. Maar uit de minachting, door Hiram aan den dag gelegd, toen hij de steden kwam zien, meent men met grond te mogen besluiten, dat hij die steden niet in bezit nam, maar aan Salomon teruggaf of overliet. Zeer begrijpelijk is het dan ook, dat deze toen de steden bouwde, d.i. herbouwde en voor de Israëlieten ter bewoning geschikt maakte. Sommigen meenen intusschen, dat hier van andere steden sprake is, welke Hiram aan Salomon zou hebben gegeven, en wel in Emath, waarvan de westzijde aan Phenicië (Tyrus), de oostzijde bij Soba behoorde (vgl. v. 3).</note>, en deed aldaar de kinderen van Israël wonen.</verse>
<verse osisID="2Chr.8.3"> Ook toog hij naar Emath<note n="586">Uit v. 4 blijkt, dat niet de stad, maar een deel der landstreek Emath bedoeld wordt, welke aan het koninkrijk Soba (Suba) grensde. Vgl. II Reg. VIII 3. Reeds David had de koningen van Emath en Soba schatplichtig gemaakt (zie I Par. XVIII en XIX), maar dezen waren gedurende Salomon's regeering zeker in opstand gekomen. Ofschoon nu Salomon hen wederom onderwierp en de steden in hunne landen versterkte, gelukte het hem niet, Israël's heerschappij duurzaam aldaar te vestigen. Zie III Reg. XI 23-25.</note> van Suba en vermeesterde het.</verse>
<verse osisID="2Chr.8.4"> En hij bouwde Palmyra<note n="587">Vgl. III Reg. IX 18.</note> in de woestijn, en andere zeer sterke steden bouwde hij in Emath.</verse>
<verse osisID="2Chr.8.5"> Ook maakte hij Hoog-Bethoron en Laag-Bethoron<note n="588">Vgl. Jos. XVI 3; I Par. VII 24.</note> tot bemuurde steden, voorzien van poorten en sluitboomen en grendels;</verse>
<verse osisID="2Chr.8.6"> alsmede Balaäth<note n="589">Het in Dan gelegen Balaäth (zie Jos. XIX 44) moest eene grensvesting zijn tegenover de Philistijnen.</note> en al de zeer sterke steden, die Salomon had, en al de wagensteden en de ruitersteden; alles wat Salomon wilde en zich voorstelde, bouwde hij te Jerusalem en op den Libanon en in het geheele land zijner heerschappij.</verse>
<verse osisID="2Chr.8.7"> Al het volk, dat overgebleven was van de Hetheërs en Amorrheërs en Pherezeërs en Heveërs en Jebuseërs, die niet waren van het geslacht van Israël,</verse>
<verse osisID="2Chr.8.8"> van<note n="590">Ten tijde van Salomon waren de nakomelingen der genoemde volken natuurlijk verminderd. Het woordje van (hunne kinderen), hetwelk III Reg. IX 21 niet voorkomt, duidt aan, dat al het volk (v. 7) slechts een gedeelte uitmaakte van de nakomelingen der oude volksstammen, welke door Israël niet geheel waren uitgeroeid.</note> hunne kinderen en nako- melingen, welke de kinderen van Israël niet gedood hadden, onderwierp Salomon en maakte hij schatplichtig<note n="591">d.i. Maakte hen dienstbaar ten behoeve zijner bouwwerken. Zie III Reg. IX 23.</note> tot op dezen dag.</verse>
<verse osisID="2Chr.8.9"> Doch van de kinderen van Israël bestemde hij er geenen om dienstbaar in de werken des konings te zijn; want dezen waren krijgsmannen en opperaanvoerders en oversten zijner wagens en paarden<note n="592">Voor duces primi (opperaanvoerders) zal volgens III Reg. IX 22 principes et duces (vorsten en aanvoerders) moeten gelezen worden.</note>.</verse>
<verse osisID="2Chr.8.10"> Al de vorsten van het leger van koning Salomon waren tweehonderd en vijftig, die het volk onderrichtten<note n="593">Naar het Hebr. luidt v. 10: ‘En dit (waren) de opzichters, staande vóór (in den dienst van) koning Salomon, d.i. tweehonderd en vijftig, die over het volk stonden’. Hier is dus geen sprake van bevelhebbers in het leger, maar van de tweehonderd en vijftig Israëlieten, die met driehonderd Chananeërs de hoofdopzichters waren over het Chananietische werkvolk. Zie II noot 15. Vgl. III Reg. IX 23, waar zij niet van elkander onderscheiden worden.</note>.</verse>
<verse osisID="2Chr.8.11"> En de dochter van Pharao<note n="594">Vgl. III Reg. III 1; IX 16 en 24.</note> liet hij verhuizen van de Stad van David naar het huis, dat hij voor haar gebouwd had. Want de koning zeide: Mijne huisvrouw zal niet wonen in het huis van David, den koning van Israël, omdat het geheiligd is; want de Ark des Heeren is daar ingegaan<note n="595">Deze reden, waarom Salomon de dochter van Pharao liet verhuizen, wordt III Reg. IX 24 niet opgegeven.</note>.</verse>
<verse osisID="2Chr.8.12"> Toen<note n="596">d.i. Na de voltooiing en inwijding des tempels. Toen liet de koning niet meer te Gabaon, maar in den tempel op het brandofferaltaar offeren. Wat v. 12-16 wordt bericht, is III Reg. IX in één vers (25) saamgevat. Opnieuw laat hier de schrijver zijne voorliefde voor de Levieten en hunnen dienst blijken.</note> droeg Salomon brandoffers op aan den Heer op het altaar des Heeren, dat hij had opgericht vóór het voorportaal,</verse>
<verse osisID="2Chr.8.13"> opdat elken dag daarop zou geofferd worden naar het voorschrift van Moses, op de sabbatdagen en op de nieuwe-maandagen en op de feestdagen, driemaal 's jaars, te weten op het hoogfeest der ongedeesemde brooden en op het hoogfeest der weken en op het hoogfeest der loofhutten.</verse> 
<verse osisID="2Chr.8.14"> En hij regelde overeenkomstig de beschikking van zijn vader David de plichten der priesters in hunne dienstverrichtingen en de Levieten in hunne rangorde, opdat zij zouden prijzen en dienen voor de priesters naar het gebruik van elken dag, en de deurwachters in hunne afdeelingen bij elke poort<note n="597">Vgl. over de hier genoemde plichten en dienstverrichtingen der priesters en Levieten I Par. XXIII 28, volg.; XXIV, XXV, XXVI 1-9; II Par. VII 6.</note>; zoo toch had David, de man Gods, het voorgeschreven.</verse>
<verse osisID="2Chr.8.15"> En de priesters noch de Levieten weken af van de bevelen des konings naar al hetgeen hij had voorgeschreven, noch ook betreffende de bewaking der schatten.</verse>
<verse osisID="2Chr.8.16"> Al de benoodigdheden vond Salomon in voorraad van den dag af, waarop hij de grondslagen legde voor het huis des Heeren, tot op den dag, waarop hij het voltooide<note n="598">Naar het Hebr.: ‘En zoo werd al het werk van Salomon bevestigd van den dag der grondsteenlegging van het huis des Heeren tot aan zijne voltooiing: voltooid werd het huis des Heeren’. Naar dien tekst zou men het Latijn ook kunnen vertalen als volgt: ‘Salomon bevestigde al het werk....’</note>.</verse>
<verse osisID="2Chr.8.17"> Alstoen begaf zich Salomon naar Asiongaber en naar Aïlath aan de kust van de Roode Zee, welke in het land van Edom is.</verse>
<verse osisID="2Chr.8.18"> En Hiram zond hem door zijne dienstknechten schepen en ervaren zeelieden, en zij gingen met de dienstknechten van Salomon naar Ophir en haalden van daar vierhonderd vijftig talenten goud en brachten die aan koning Salomon<note n="599">Vgl. III Reg. IX 26-28.</note>.</verse>
</chapter>
<chapter osisID="2Chr.9">
<title>Hoofdstuk IX.</title>
<p>Het bezoek der koningin van Saba (v. 1-12). Salomon's heerlijkheid en dood (v. 13-31).</p>
<verse osisID="2Chr.9.1"> En toen de koningin van Saba de faam van Salomon vernomen had, kwam zij<note n="600">Over het bezoek der koningin van Saba zie de noten op III Reg. X 1-10.</note>, om hem met raadselen te beproeven, naar Jerusalem met groote schatten en kameelen, die specerijen droegen en zeer veel goud en kostbare steenen. En toen zij bij Salomon gekomen was, besprak zij met hem alles, wat zij in haar harte had.</verse>
<verse osisID="2Chr.9.2"> En Salomon verklaarde haar alles wat zij hem had voorgesteld, en er was niets, dat hij haar niet duidelijk maakte.</verse>
<verse osisID="2Chr.9.3"> En nadat zij dit gezien had, te weten de wijsheid van Salomon en het huis, dat hij gebouwd had,</verse>
<verse osisID="2Chr.9.4"> alsook de spijzen zijner tafel en de woningen zijner dienstknechten en de ambtsverrichtingen zijner dienaren en hunne kleedij en de schenkers en hunne kleeding, en de offeranden, die hij opdroeg in het huis des Heeren: toen bleef haar van verbazing geen adem meer.</verse>
<verse osisID="2Chr.9.5"> En zij sprak tot den koning: Waarheid is het woord, dat ik in mijn land had vernomen over uwe deugden<note n="601">Hebr. ‘uwe woorden’.</note> en uwe wijsheid.</verse>
<verse osisID="2Chr.9.6"> Ik geloofde hen niet, die het verhaalden, totdat ik zelf ben gekomen en mijne oogen gezien hebben en ik ondervonden heb, dat mij nauwelijks de helft uwer wijsheid verhaald werd; gij hebt de faam door uwe deugden overtroffen<note n="602">Hebr.: ‘Gij hebt het gerucht overtroffen, dat ik gehoord heb’.</note>.</verse>
<verse osisID="2Chr.9.7"> Gelukkig uwe mannen en gelukkig uwe dienstknechten, die voor u staan te allen tijde en uwe wijsheid vernemen!</verse>
<verse osisID="2Chr.9.8"> Geprezen zij de Heer, uw God, die u wilde plaatsen op zijnen troon als koning van den Heer, uwen God<note n="603">De koning van Israël is op bijzondere en eenige wijze de koning Gods. Zie Ps. II 6.</note>! Omdat God Israël liefheeft en het behouden wil in eeuwigheid, daarom heeft Hij u tot koning over hetzelve gesteld, opdat gij recht en gerechtigheid zoudt oefenen.</verse>
<verse osisID="2Chr.9.9"> En zij gaf aan den koning honderd en twintig talenten goud en uitermate vele specerijen en zeer kostbare steenen; er waren geene zoodanige specerijen als die, welke de koningin van Saba gaf aan koning Salomon.</verse>
<verse osisID="2Chr.9.10"> Maar ook de dienstknechten van Hiram brachten<note n="604">Vgl. III Reg. X 11 en 12.</note> met de dienstknechten van Salomon goud van Ophir aan en thyjahout en zeer kostbare steenen;</verse>
<verse osisID="2Chr.9.11"> en hiervan, te weten van het thyjahout, maakte de koning trappen<note n="605">Het Hebr. mesilloth, door de Vulgaat in navolging der Septuagint met gradus vertaald, beteekent eigenlijk ‘straten’, hier waarschijnlijk ‘galerijen’. III Reg. X 12 leest men misead, waarmede vermoedelijk de ‘leuning’, d.i. het hekwerk der galerij (balustrade) bedoeld wordt.</note> in het huis des Heeren en in het koningshuis, alsmede citers en psalters voor de zangers; nooit zag men in het land Juda zoodanig hout.</verse>
<verse osisID="2Chr.9.12"> Koning Salomon daarentegen gaf aan de koningin van Saba alles wat zij wilde en wat zij begeerde en veel meer dan zij aan hem had gebracht<note n="606">In den grondtekst: ‘behalve hetgeen zij den koning gebracht had’. De zin is blijkbaar: afgezien van hetgeen hij haar voor hare gaven terugschonk.</note>. En zij keerde terug en ging heen naar haar land met hare dienstknechten.</verse>
<verse osisID="2Chr.9.13"> Het gewicht nu van het goud, dat men telken jare aan Salomon bracht<note n="607">Voor v. 13-27 vgl. III Reg. X 14-28.</note>, bedroeg zeshonderd zes en zestig talenten goud,</verse>
<verse osisID="2Chr.9.14"> afgezien van de som, welke de afgezanten van de verschillende volken en de kooplieden plachten aan te brengen en al de koningen van Arabië en de stadhouders der landstreken, die goud en zilver aan Salomon brachten.</verse>
<verse osisID="2Chr.9.15"> Koning Salomon maakte dan tweehonderd gouden lansen<note n="608">Hebr.: schilden. Gemeend zijn groote schilden, die den geheelen man dekten, in tegenstelling tot de kleine schilden der licht gewapenden, van welke v. 16 sprake is.</note> van de som van zeshonderd goudstukken, die voor elke lans besteed werden;</verse>
<verse osisID="2Chr.9.16"> alsmede driehonderd gouden schilden van driehonderd goudstukken, waarmede elk schild overtrok- ken werd; en de koning plaatste ze in het tuighuis, dat met geboomte omzoomd was<note n="609">Hebr.: ‘in het huis van het Libanonwoud’. Zie III Reg. VII 2. Over de hier genoemde getallen zie aldaar X 16-17 en de aanteekening.</note>.</verse>
<verse osisID="2Chr.9.17"> Ook maakte de koning een grooten ivoren troon en overtrok dien met zeer zuiver goud,</verse>
<verse osisID="2Chr.9.18"> en zes trappen, waarop men tot den troon opklom, en een gouden voetbank en twee armleuningen, aan elke zijde een, en twee leeuwen, die naast de armleuningen stonden,</verse>
<verse osisID="2Chr.9.19"> alsook twaalf andere kleine leeuwen, die op de zes trappen stonden aan weerszijden; zulk een troon was er niet in al de koninkrijken.</verse>
<verse osisID="2Chr.9.20"> Ook al het tafelgereedschap des konings was van goud en het vaatwerk van het huis van het Libanonwoud was uit het zuiverste goud. Het zilver toch werd in die dagen voor niets geacht.</verse>
<verse osisID="2Chr.9.21"> Want de schepen des konings voeren naar Tharsis<note n="610">d.i. Tharsis-schepen (zie Isai II 16, noot 10) of, gelijk wij zouden zeggen, spaanschvaarders. Vgl. III Reg. X 22. Naar het Hebr. luidt dan ook de tweede helft van het vers: ‘eens in de drie jaren kwamen de Tharsisschepen, beladen met....’</note> met de dienstknechten van Hiram éénmaal om de drie jaren, en brachten van daar mede goud en zilver en ivoor en apen en pauwen<note n="611">De beteekenis der Hebr. woorden, welke de Vulgaat vertaalt met ebur, simiae en pavi, is onzeker.</note>.</verse>
<verse osisID="2Chr.9.22"> Aldus werd Salomon grooter dan al de koningen der aarde in rijkdom en roem<note n="612">In het Hebr. en III Reg. X 23: ‘aan rijkdom en wijsheid’.</note>.</verse>
<verse osisID="2Chr.9.23"> En al de koningen der aarde verlangden het aangezicht van Salomon te aanschouwen, om de wijsheid te vernemen, welke God hem in het hart had gegeven;</verse>
<verse osisID="2Chr.9.24"> en zij brachten hem geschenken, zilveren en gouden sieraden en kleedingstukken en wapenen en specerijen, paarden en muildieren, jaar op jaar.</verse>
<verse osisID="2Chr.9.25"> Ook had Salomon veertig duizend paarden in zijne stallen en wagens<note n="613">Vgl. I noot 9 en III Reg. IV 26. Naar het Hebr.: ‘En Salomon had vier duizend paardestallen en wagens’. Sommigen meenen, dat dit moet zijn: ‘stallingen voor zijne vier duizend wagen-paarden’.</note> en twaalf duizend ruiters, en hij legde ze in de wagensteden en waar de koning was, in Jerusalem.</verse>
<verse osisID="2Chr.9.26"> Hij oefende ook heerschappij uit over al de koningen, van de rivier den Euphraat tot aan het land der Philistijnen en tot aan de grenzen van Egypte.</verse>
<verse osisID="2Chr.9.27"> En zoo groot maakte hij den voorraad van zilver te Jerusalem als van de steenen, en zoo groot de menigte der ceders als van de wilde vijgeboomen, die in de vlakten groeien.</verse>
<verse osisID="2Chr.9.28"> En hem werden paarden aangevoerd uit Egypte en uit alle gewesten.</verse>
<verse osisID="2Chr.9.29"> Het overige nu van de daden van Salomon, van de eerste en de laatste, is beschreven in de woorden van den profeet Nathan en in de boeken van Ahias, den Siloniet, alsook in het gezicht van Addo, den Ziener, betreffende Jeroboam, den zoon van Nabat<note n="614">Zie de Inleiding bl. 12.</note>.</verse>
<verse osisID="2Chr.9.30"> Salomon dan regeerde te Jerusalem<note n="615">Voor de vv. 29 en 30 vgl. III Reg. XI 41 en volg.</note> over geheel Israël veertig jaren.</verse>
<verse osisID="2Chr.9.31"> En hij ontsliep met zijne vaderen en men begroef hem in de Stad van David, en zijn zoon Roboam werd koning in zijne plaats.</verse>
</chapter>
<chapter osisID="2Chr.10">
<title>Hoofdstuk X.</title><p>Roboam volgt Salomon op (v. .1 De afval der tien stammen (v. 2-19).</p>
<verse osisID="2Chr.10.1"> En Roboam<note n="616">Naar inhoud en, afgezien van eenige afwijkingen, ook naar vorm stemt het verhaal van den afval der tien stam men overeen met III Reg. XII 1-19.</note> toog naar Sichem; daar toch was geheel Israël saamgekomen, om hem koning te maken.</verse> 
<verse osisID="2Chr.10.2"> Toen nu Jeroboam, de zoon van Nabat, die in Egypte was (want hij was daarheen gevlucht voor Salomon<note n="617">Waarom hij voor Salomon gevlucht was, wordt III Reg. XI 26-40 bericht. De schrijver van Par. gewaagde er in het voorafgaande niet van.</note>, dit vernomen had, keerde hij terstond terug.</verse>
<verse osisID="2Chr.10.3"> En zij ontboden hem en hij kwam met geheel Israël; en zij spraken tot Roboam, zeggende:</verse>
<verse osisID="2Chr.10.4"> Uw vader heeft met een zeer hard juk ons gedrukt; gij, leg gij ons lichter lasten op dan uw vader, die ons eene zware dienstbaarheid heeft opgelegd, en neem een weinig af van den last, opdat wij u dienen.</verse>
<verse osisID="2Chr.10.5"> En hij zeide: Keert na drie dagen tot mij terug. En toen het volk was heengegaan,</verse>
<verse osisID="2Chr.10.6"> ging hij te rade met de grijsaards, die gestaan hadden voor zijn vader Salomon, toen deze nog leefde, zeggende: Wat raadt gij mij te antwoorden aan het volk?</verse>
<verse osisID="2Chr.10.7"> En zij zeiden hem: Indien gij dit volk ter wille zijt en hen met goede woorden tevreden stelt, dan zullen zij u dienen te allen tijde.</verse>
<verse osisID="2Chr.10.8"> Doch hij liet den raad der grijsaards varen en begon met de jongelingen te beraadslagen, die met hem waren opgevoed en tot zijn hofhouding behoorden.</verse>
<verse osisID="2Chr.10.9"> En hij zeide tot hen: Wat dunkt ulieden? of wat moet ik antwoorden aan dit volk, dat mij zeide: Maak het juk lichter, dat uw vader ons heeft opgelegd?</verse>
<verse osisID="2Chr.10.10"> Zij echter antwoordden als jongelingen en als met hem in weelde opgevoed en zeiden: Zoo zult gij spreken tot het volk, dat u zeide: Uw vader heeft ons juk verzwaard, maak gij het lichter; en zoo zult gij aan hetzelve antwoorden: Mijn kleinste vinger is dikker dan de lendenen mijns vaders.</verse>
<verse osisID="2Chr.10.11"> Mijn vader heeft u een zwaar juk opgelegd, en ik zal er nog een grooteren last bijvoegen; mijn vader heeft u geslagen met geesels, ik echter zal u slaan met schorpioenen.</verse>
<verse osisID="2Chr.10.12"> Jeroboam dan en het gansche volk kwam tot Roboam op den derden dag, gelijk hij hun gelast had.</verse>
<verse osisID="2Chr.10.13"> En de koning gaf een hard bescheid en liet den raad der oudsten varen;</verse>
<verse osisID="2Chr.10.14"> en hij sprak volgens den wil der jongelingen: Mijn vader heeft u een zwaar juk opgelegd, en ik zal het zwaarder maken; mijn vader heeft u geslagen met geesels, ik echter zal u slaan met schorpioenen.</verse>
<verse osisID="2Chr.10.15"> En hij gaf geen gehoor aan de beden des volks; want het was de wil Gods, opdat zijn woord vervuld zoude worden, dat Hij had gesproken door de bediening van Ahias, den Siloniet, tot Jeroboam, den zoon van Nabat.</verse>
<verse osisID="2Chr.10.16"> Toen dan de koning het zeer harde bescheid had gegeven, sprak het gansche volk tot hem: Wij hebben geen deel aan David, en geen erfdeel aan den zoon van Isaï. Keer terug naar uwe tenten, Israël, en gij, David, wees herder over uw eigen huis. En Israël ging weg naar zijne tenten.</verse>
<verse osisID="2Chr.10.17"> Over de kinderen van Israël echter, die in de steden van Juda woonden, was Roboam koning.</verse>
<verse osisID="2Chr.10.18"> En koning Roboam zond Aduram, die over de belastingen was; en de kinderen van Israël steenigden hem en hij stierf; toen haastte zich koning Roboam een wagen te beklimmen en vluchtte naar Jerusalem.</verse>
<verse osisID="2Chr.10.19"> En Israël viel af van het huis van David, tot op dezen dag.</verse>
</chapter>
<chapter osisID="2Chr.11"> 
<title>Hoofdstuk XI.</title>
<p>God belet Roboam tegen Israël ten strijde te trekken (v. 1-4). Roboam versterkt zijne steden (v. 5-12). De priesters, Levieten en vele anderen uit het rijk Israël vestigen zich in het rijk Juda (v. 13-17). Roboam's vrouwen en zonen (v. 18-23).</p>
<verse osisID="2Chr.11.1"> Roboam nu kwam te Jerusalem<note n="618">Zonder zich verder om de lotgevallen van het rijk Israël te bekommeren, vervolgt de schrijver uitsluitend de geschiedenis van het koninkrijk Juda, en soms veel uitvoeriger dan zulks in II en III Reg. geschiedt. Van het Tienstammenrijk gewaagt hij slechts dan, wanneer de geschiedenis van het rijk Juda hem daartoe noopt.</note> en hij riep het geheele huis Juda en Benjamin samen, honderd en tachtig duizend uitgelezen en strijdbare mannen, om tegen Israël te strijden en zijn koninkrijk weder aan zich te brengen.</verse>
<verse osisID="2Chr.11.2"> En het woord des Heeren geschiedde tot Semeïas, den man Gods, zeggende<note n="619">Vgl. III Reg. XII 21-25.</note>:</verse>
<verse osisID="2Chr.11.3"> Spreek tot Roboam, den zoon van Salomon, den koning van Juda, en tot geheel Israël, dat in Juda en Benjamin is.</verse>
<verse osisID="2Chr.11.4"> Dit zegt de Heer: Gijlieden zult niet optrekken noch strijden tegen uwe broeders; een ieder keere terug naar zijn huis; want met mijnen wil is dit geschied. Toen zij nu het woord des Heeren vernomen hadden, keerden zij terug en rukten niet op tegen Jeroboam.</verse>
<verse osisID="2Chr.11.5"> Roboam nu woonde te Jerusalem en versterkte steden in Juda<note n="620">Al de hier volgende steden waren zuidelijk en westelijk van Jerusalem gelegen; blijkbaar bracht Roboam zijn rijk in staat van verdediging tegenover de Philistijnen en Egypte, vermoedelijk eerst na den inval en den aftocht van Sesac, waarvan in het vervolg sprake is.</note>.</verse>
<verse osisID="2Chr.11.6"> En hij bouwde Bethlehem op en Etam en Thecue,</verse>
<verse osisID="2Chr.11.7"> ook Bethsur en Socho en Odollam,</verse>
<verse osisID="2Chr.11.8"> alsook Geth en Maresa en Ziph,</verse>
<verse osisID="2Chr.11.9"> eveneens ook Aduram en Lachis en Azeca,</verse> 
<verse osisID="2Chr.11.10"> voorts Saraä en Aialon en Hebron, welke in Juda en Benjamin lagen, zeer sterke steden.</verse>
<verse osisID="2Chr.11.11"> En nadat hij ze met muren omsloten had, plaatste hij daarin bevelhebbers en voorraadshuizen, te weten van olie en wijn.</verse>
<verse osisID="2Chr.11.12"> Maar ook maakte hij in elke stad een tuighuis voor schilden en lansen en versterkte ze met den grootsten ijver, en hij regeerde over Juda en Benjamin.</verse>
<verse osisID="2Chr.11.13"> De priesters nu en de Levieten, die in gansch Israël woonden, kwamen tot hem uit al hunne woonplaatsen,</verse>
<verse osisID="2Chr.11.14"> en zij verlieten hunne ommelanden en bezittingen<note n="621">Hunne woonplaatsen in de steden en de weilanden in de omgeving dier steden, welke hun volgens Num. XXV 2, 3 gegeven waren. Zij getroostten zich derhalve voor hun trouw aan God groote offers.</note> en verhuisden naar Juda en Jerusalem, omdat Jeroboam hen verworpen had, hij en zijne nakomelingen, opdat zij het priesterschap des Heeren niet zouden bekleeden<note n="622">Ten einde zijne onderdanen te weerhouden om op te gaan naar den tempel van Jerusalem, had Jeroboam in zijn rijk, naar het voorbeeld van de Egyptische afgoderij, een eigen godsdienst, den dienst der kalveren, ingevoerd en voor die afgoden priesters aangesteld uit de geringsten des volks en buiten den stam Levi. Zie III Reg. XII 26-33. De aan Jehova getrouwe priesters en Levieten weken daarom met vele anderen, hetzij vrijwillig, hetzij gedwongen, uit naar het rijk Juda. Ook door de nakomelingen, d.i. de opvolgers, van Jeroboam werd deze vervolging tegen de vrome Israëlieten voortgezet.</note>.</verse>
<verse osisID="2Chr.11.15"> En hij stelde zich priesters aan der hoogten en der duivelen<note n="623">De hoogten zijn die, waarop Jeroboam de gouden kalveren oprichtte. Voor duivelen heeft de Hebr. tekst bokken. In Egypte werd de god Mendes onder de gedaante van een bok vereerd, en reeds in de woestijn moesten de Joden tegen den dienst dier bokken worden gewaarschuwd. Zie Lev. XVII 7, Hebr. tekst.</note> en der kalveren, die hij gemaakt had.</verse>
<verse osisID="2Chr.11.16"> Maar ook uit al de stammen van Israël kwamen allen, die hun hart overgegeven hadden, om den Heer, den God van Israël, te zoeken, naar Jerusalem, om hunne offeranden op te dragen<note n="624">En zich in Juda te vestigen, gelijk uit het voorafgaande en het volgende blijkt.</note> voor den Heer, den God hunner vaderen.</verse>
<verse osisID="2Chr.11.17"> En zij versterkten het rijk Juda en bevestigden Roboam, den zoon van Salomon, drie jaren lang; want zij wandelden op de wegen van David en Salomon slechts drie jaren<note n="625">Het onderwerp van den laatsten volzin van v. 17 is hetzelfde als dat van den eersten: de aan Jehova getrouwe onderdanen van Jeroboam, die naar het rijk Juda uitweken, - en niet, gelijk sommigen meenen, de bewoners van laatstgenoemd rijk in het algemeen. De zin derhalve van het geheele vers kan slechts deze zijn: drie jaren lang verhuisden de goedgezinde onderdanen van Jeroboam naar het rijk van Roboam en bevestigden zoodoende aldaar den waren godsdienst. Na verloop dier drie jaren echter was het in het rijk Israël gedaan met de goede gezindheid, welke sommige personen en familiën in hun verzet tegen de afgoderij huns konings aan den dag gelegd hadden. De Septuagint leest echter anders: ‘en Hij bevestigde Roboam... drie jaren lang, omdat hij (Roboam) wandelde’ enz. Volgens deze lezing is dus de zin, dat Roboam slechts drie jaren aan Jehova getrouw bleef, vgl. XII 1, 2. De inval van Sesac had dan ook reeds in het vijfde jaar van Roboam plaats.</note>.</verse>
<verse osisID="2Chr.11.18"> En Roboam nam tot vrouw Mahalath, de dochter van Jerimoth, den zoon van David<note n="626">Onder de zonen van David wordt Jerimoth alleen hier genoemd; hij zal derhalve behoord hebben tot de zonen zijner bijvrouwen, van welke I Par. III slechts in het algemeen melding wordt gemaakt. Het is echter ook mogelijk, dat Jerimoth een kleinzoon van David was.</note>, alsmede Abihaïl<note n="627">In plaats van alsmede Abihaïl moet zonder twijfel met de Septuagint gelezen worden: ‘en van Abihaïl’. In den grondtekst ontbreekt dit en; in de Vulgaat wordt die leemte verkeerdelijk met quoque aangevuld. Gelijk uit den samenhang blijkt, is niet hier, maar eerst in v. 20 sprake van eene tweede huisvrouw van Roboam. Eliab was de oudste broeder van David, zie I Reg. XVII 13.</note>, de dochter van Eliab, den zoon van Isaï.</verse>
<verse osisID="2Chr.11.19"> En zij baarde hem de zonen Jehus en Somorias en Zoöm.</verse>
<verse osisID="2Chr.11.20"> Na deze nam hij ook Maächa, de dochter<note n="628">Daar de dochter van Absalom Thamar heette (zie II Reg. XIV 27), en haar vader geen andere kinderen naliet (zie II Reg. XVIII 18), moet Maächa eene kleindochter van Absalom geweest zijn. Vgl. Gen. XXIX noot 1. Zij was waarschijnlijk eene dochter van Thamar.</note> van Absalom, die hem Abia<note n="629">In III Reg. heet hij steeds Abiam. De drie overige zonen van Maächa worden alleen hier genoemd.</note> en Ethaï en Ziza en Salomith baarde.</verse>
<verse osisID="2Chr.11.21"> En Roboam had Maächa, de dochter van Absalom, lief boven al zijne vrouwen en bijvrouwen; hij had namelijk achttien vrouwen en zestig bijvrouwen genomen<note n="630">In zinnelijkheid en weelde het voorbeeld volgend van Salomon, verviel Roboam gelijk deze ook spoedig in afgoderij.</note>, en hij gewon acht en twintig zonen en zestig dochters.</verse>
<verse osisID="2Chr.11.22"> En hij stelde Abia, den zoon van Maächa, aan het hoofd tot vorst over al diens broeders; want hem dacht hij koning te maken,</verse>
<verse osisID="2Chr.11.23"> omdat hij wijzer en machtiger was dan al zijne zonen, en in al de grenzen van Juda en Benjamin en in al de versterkte steden, en hij bezorgde hun zeer veel leeftocht en zocht vele vrouwen<note n="631">Volgens een andere vertaling van het Hebr. luidt deze plaats: ‘En hij handelde wijselijk en verdeelde van al zijne zonen over de landstreken van Juda en Benjamin, in al de versterkte steden, en hij gaf hun leeftocht in overvloed en wierf (voor hen) vele vrouwen’. Zoodoende gaf Roboam de vestingen des lands in vertrouwde handen, vermeerderde hij den glans van zijn huis, bevorderde hij de verbinding der koninklijke familie met de aanzienlijkste geslachten en bedwong hij den onderlingen naijver zijner zonen.</note>.</verse>
</chapter>
<chapter osisID="2Chr.12">
<title>Hoofdstuk XII.</title><p>Roboam en zijn volk vallen af van God en worden bestraft door den inval van Sesac (v. 1-12). De regeeringsjaren van Roboam en zijn dood (v. 13-16).</p>
<verse osisID="2Chr.12.1"> Toen nu het rijk van Roboam sterk geworden en bevestigd was, verliet hij de wet des Heeren en geheel Israël met hem<note n="632">Geheel Israël beteekent hier zeker de bewoners van het rijk Juda. De schrijver van Par. toch beschouwt alleen de bevolking van dit rijk als het volk Gods, welks eigenlijke naam Israël is. Door het hier met dien naam te noemen, doet hij de tegenstelling tusschen het gedrag van het volk en zijne roeping scherp uitkomen. Het was zeker voornamelijk aan het voorbeeld van het Tienstammenrijk te wijten, dat de koning en een zeer groot gedeelte zijns volks zich zoo spoedig aan de afgoderij overgaven, schoon zoo vele aan Jehova getrouwe Israëlieten zich in hun midden waren komen vestigen. En dat zij zich in niet geringe mate aan die zonde schuldig maakten, zien wij uit III Reg. XIV 22-24. De straf volgde dan ook de misdaad op den voet, gelijk uit het volgende blijkt.</note>.</verse>
<verse osisID="2Chr.12.2"> Maar in het vijfde jaar der regeering van Roboam rukte Sesac, de koning van Egypte, op tegen Jerusalem<note n="633">De inval van Sesac wordt, nog beknopter dan hier, ook III Reg. XIV 25-28 verhaald. Zie over Sesac de aanteekening t.a. pl. Van het optreden van den profeet Semeïas (v. 5-8) is daar geen sprake.</note> (omdat zij gezondigd hadden tegen den Heer)</verse>
<verse osisID="2Chr.12.3"> met twaalfhonderd wagens en zestig duizend ruiters; en niet te tellen was het volk, dat met hem gekomen was uit Egypte<note n="634">Blijkbaar wordt hiermede het voetvolk bedoeld.</note>, te weten Libyërs en Troglodyten en Ethiopiërs<note n="635">De Libyërs worden ook Nah. III 9 als hulpvolkeren van Egypte genoemd. Zie noot 5 aldaar. De Troglodyten of Holbewoners (Hebr. Soekkiim) woonden waarschijnlijk aan de westkust van de Arabische golf zuidoostelijk van Egypte. Over de Ethiopiërs zie Isai. XVIII 1.</note>.</verse> 
<verse osisID="2Chr.12.4"> En hij veroverde de zeer sterke steden in Juda en kwam tot aan Jerusalem.</verse>
<verse osisID="2Chr.12.5"> De profeet Semeïas nu begaf zich tot Roboam en de vorsten van Juda, die te Jerusalem vergaderd en voor Sesac gevlucht waren, en zeide tot hen: Dit zegt de Heer: Gij hebt Mij verlaten en Ik heb u overgelaten in de hand van Sesac.</verse>
<verse osisID="2Chr.12.6"> En de vorsten van Israël en de koning waren ontsteld en zeiden: Rechtvaardig is de Heer.</verse>
<verse osisID="2Chr.12.7"> En toen de Heer gezien had, dat zij zich verootmoedigd hadden, geschiedde het woord des Heeren tot Semeïas, zeggende: Omdat zij zich verootmoedigd hebben, zal Ik hen niet verdelgen, en Ik zal hun een weinig hulp verleenen<note n="636">Hebr.: ‘en ik zal hun binnenkort bevrijding geven’.</note> en mijn toorn zal niet neerdruipen op Jerusalem door de hand van Sesac.</verse>
<verse osisID="2Chr.12.8"> Doch zij zullen hem dienstbaar zijn<note n="637">Zij zouden gedurende korteren of langeren tijd aan Sesac schatplichtig zijn.</note>, opdat zij het onderscheid erkennen tusschen mijnen dienst en den dienst van het koninkrijk der landen<note n="638">Hebr. beter: ‘van de koninkrijken der landen’, d.i. der aarde. Verg. I Par. XXIX 30.</note>.</verse>
<verse osisID="2Chr.12.9"> Sesac, de koning van Egypte, trok dan weg<note n="639">Volgens den grondtekst rukte Sesac tegen Jerusalem op. Of hij de stad veroverde, dan wel zich door uitlevering der tempelschatten tot den aftocht liet bewegen, blijkt niet met zekerheid.</note> van Jerusalem, nadat hij de schatten van het huis des Heeren en van het huis des konings had weggenomen, en hij nam alles met zich mede, ook de gouden schilden, welke Salomon vervaardigd had<note n="640">Vgl. IX 16 en voor v. 9-11 III Reg. XIV 26-28.</note>.</verse>
<verse osisID="2Chr.12.10"> En de koning vervaardigde in de plaats daarvan koperen schilden en hij gaf ze aan de oversten der schilddragers, die de wacht hielden aan het voorportaal van het paleis.</verse> 
<verse osisID="2Chr.12.11"> En als de koning zich begaf in het huis des Heeren, dan kwamen de schilddragers en namen ze, en zij brachten ze weder terug naar hun tuighuis.</verse>
<verse osisID="2Chr.12.12"> Intusschen, omdat zij zich verootmoedigd hadden, keerde de toorn des Heeren zich van hen af en werden zij niet geheel verdelgd, want ook in Juda werden goede werken gevonden<note n="641">Er waren ook in Juda zeker vele getrouwe dienaren des Heeren, wier getal door de uit het rijk der tien stammen gekomenen nog vermeerderd was.</note>.</verse>
<verse osisID="2Chr.12.13"> Zoo bevestigde zich koning Roboam te Jerusalem<note n="642">Na den aftocht van Sesac.</note> en regeerde; een en veertig jaren was hij oud, toen hij begon te regeeren, en zeventien jaren regeerde hij te Jerusalem<note n="643">Vgl. III Reg. XIV 21 en 22.</note>, de stad, welke de Heer uit al de stammen van Israël heeft uitverkoren, om zijnen naam aldaar te bevestigen. De naam nu zijner moeder was Naäma, de Ammanietische<note n="644">Hebr.: ‘de Ammonietische’.</note>.</verse>
<verse osisID="2Chr.12.14"> En hij deed het kwade en stelde er zijn hart niet op om den Heer te zoeken<note n="645">Ofschoon hij zich onder de straffende hand Gods tijdelijk verootmoedigd had.</note>.</verse>
<verse osisID="2Chr.12.15"> De daden nu van Roboam, de eerste en de laatste, zijn beschreven in de Boeken van Semeïas, den profeet, en van Addo, den ziener<note n="646">Zie de Inleiding blz. 11 en 12.</note>, en met zorg uiteengezet; en Roboam en Jeroboam streden tegen elkander te allen tijde<note n="647">Dit strijden bestond waarschijnlijk in een gespannen toestand, een gewapenden vrede, waarbij het vooral aan de grenzen somwijlen tot schermutselingen kwam. Vgl. XV 19.</note>.</verse>
<verse osisID="2Chr.12.16"> En Roboam ontsliep met zijne vaderen en werd begraven in de Stad van David. En zijn zoon Abia werd koning in zijne plaats.</verse>
</chapter>
<chapter osisID="2Chr.13"> 
<title>Hoofdstuk XIII.</title>
<p>Zegepraal van Abia op Jeroboam (v. 1-20). Abia's kinderen en dood (v. 21, 22).</p>
<verse osisID="2Chr.13.1"> In het achttiende jaar van koning Jeroboam werd Abia koning over Juda.</verse>
<verse osisID="2Chr.13.2"> Drie jaren regeerde hij te Jerusalem<note n="648">Zonder te vermelden, dat Abia ‘wandelde in al de zonden zijns vaders’ (zie III Reg. XV 3), verhaalt de schrijver in dit Hoofdstuk uitvoeriger dan zijn voorganger van den oorlog tusschen Abia en Jeroboam, blijkbaar om te doen uitkomen, hoe zich eerstgenoemde bij die gelegenheid als een waardig koning van Gods volk gedroeg en daarvoor met een volkomen zegepraal beloond werd. Van 's konings afgoderij te gewagen, achtte hij wellicht voor zijn doel niet oorbaar.</note>, en de naam zijner moeder was Michaia<note n="649">Zij wordt XI 20 en III Reg. XV 2 en in de Septuagint ook hier Maächa genoemd. Uriël was waarschijnlijk gehuwd met Thamar, de dochter van Absalom, waarom Maächa elders dochter (d.i. kleindochter) van Absalom wordt genoemd.</note>, de dochter van Uriël van Gabaä; en er was oorlog tusschen Abia en Jeroboam.</verse>
<verse osisID="2Chr.13.3"> En toen Abia den krijg begon en zeer krijgshaftige manschappen en aan uitgelezenen vierhonderd duizend<note n="650">Honderd duizend man minder, dan Joab er in Juda geteld had, terwijl het getal mannen, door Jeroboam in het veld gebracht, hetzelfde was als Joab in Israël gevonden had. Zie II Reg. XXIV 9.</note> had, stelde Jeroboam daar tegenover een leger van achthonderd duizend man, die eveneens uitgelezen en zeer dapper ten strijde waren.</verse>
<verse osisID="2Chr.13.4"> Abia dan stond op den berg Semeron<note n="651">Deze berg (Hebr. Zemaraim), alleen hier genoemd, herinnert aan de stad van gelijken naam, die volgens Jos. XVIII 22 nabij Bethel gelegen was.</note>, die in Ephraïm was, en zeide: Hoor, Jeroboam en geheel Israël!</verse>
<verse osisID="2Chr.13.5"> Weet gijlieden niet, dat de Heer, de God van Israël, de heerschappij over Israël aan David heeft gegeven voor altoos, aan hem en zijne zonen tot een zoutverbond<note n="652">d.i. Een plechtig bezegeld, onverbreekbaar verbond. Zie ter verklaring dezer zegswijze Exod. XXX noot 21.</note>?</verse>
<verse osisID="2Chr.13.6"> En Jeroboam, de zoon van Nabat, de dienstknecht van Salomon, den zoon van David, is opgestaan en oproerig geworden tegen zijnen Heer.</verse>
<verse osisID="2Chr.13.7"> En om hem verzamelden zich nietswaardige mannen en Belialskinderen<note n="653">Vgl. III Reg. XXI 10, 13.</note>, en zij wonnen het op Roboam, den zoon van Salomon; Roboam toch was onbedreven en vreesachtig van harte en kon hun geen tegenstand bieden<note n="654">Blijkbaar tracht Abia de lakenswaardige houding zijns vaders, die tot de scheuring des rijks aanleiding gaf (zie X), te vergoelijken.</note>.</verse>
<verse osisID="2Chr.13.8"> Nu derhalve zegt gijlieden te kunnen weerstaan aan het koninkrijk des Heeren, dat Hij bezit door de zonen van David, en gij hebt eene groote menigte volks, en gouden kalveren, die u Jeroboam tot goden gemaakt heeft<note n="655">Gij hebt dus geen God, die voor u strijdt, maar slechts beelden, door menschenhand gemaakt.</note>.</verse>
<verse osisID="2Chr.13.9"> En gij hebt de priesters des Heeren verdreven, de zonen van Aäron, en de Levieten<note n="656">Vgl. XI 14.</note>, en gij hebt u priesters gemaakt gelijk al de volken der landen. Al wie komt en zijne hand inwijdt met een stier van de runderen en met zeven rammen, wordt priester van hen, die geen goden zijn<note n="657">Volgens Exod. XXIX moesten bij de wijding der priesters gedurende zeven dagen dagelijks een jonge stier en twee rammen geofferd worden. Minachtend wijst Abia op de overtreding en kleingeestige bekrimping der wet Gods in het Tienstammenrijk.</note>.</verse>
<verse osisID="2Chr.13.10"> Maar wij - de Heer is onze God, dien wij niet verlaten<note n="658">Ofschoon ook in Juda afgoderij bedreven werd, bleef daar toch de dienst van Jehova de wettige.</note>, en uit de zonen van Aäron dienen er als priesters den Heer, en de Levieten zijn in hunne rangorde<note n="659">Hebr.: ‘in het ambt’.</note>,</verse>
<verse osisID="2Chr.13.11"> en zij dragen aan den Heer brandoffers op alle dagen des morgens en des avonds, en reukwerk, volgens de voorschriften der wet vervaardigd, en toonbrooden legt men op de zeer reine tafel; ook is bij ons de gouden kandelaar en zijne lampen, om altijd des avonds te worden ontstoken<note n="660">Opzichtens de verschillende hier genoemde verrichtingen van den heiligen dienst, zie Exod. XXIX 38-42; XXX 7; XXV 30, 37; XXVII 20. De zeer reine tafel, d.i. van het zuiverste goud.</note>; want wij, wij onderhouden de voorschriften van den Heer, onzen God, en gij, gij hebt Hem verlaten.</verse>
<verse osisID="2Chr.13.12"> Daarom is in ons leger God<note n="661">In het Hebr. staat hier vóór God het lidwoord om aan te duiden, dat Hij de ware God is.</note> de aanvoerder en zijne priesters, die op bazuinen blazen en schetteren tegen u<note n="662">Duidelijke zinspeling op de belofte, volgens Num. X 9 door God aan zijn volk gegeven.</note>. Kinderen van Israël, strijdt niet tegen den Heer, den God uwer vaderen, omdat het u niet oorbaar is.</verse>
<verse osisID="2Chr.13.13"> Terwijl hij dit sprak, legde Jeroboam van achteren eene hinderlaag. En terwijl hij tegenover de vijanden stond<note n="663">Met zijne hoofdmacht.</note>, omsingelde hij Juda met zijn leger, zonder dat dit het merkte.</verse>
<verse osisID="2Chr.13.14"> En omziende bemerkte Juda, dat de strijd dreigde aan de voorzijde en in den rug, en het riep tot den Heer, en de priesters begonnen de bazuinen te steken.</verse>
<verse osisID="2Chr.13.15"> En al de mannen van Juda hieven een krijgsgeschreeuw aan, en zie, toen zij riepen, sloeg God Jeroboam en gansch Israël, dat tegenover Abia en Juda stond, met schrik<note n="664">Zeker deed God zulks niet, alvorens het leger van Abia den vijand krachtig had aangevallen.</note>.</verse>
<verse osisID="2Chr.13.16"> En de kinderen van Israël sloegen op de vlucht voor Juda, en God leverde hen over in hunne handen.</verse>
<verse osisID="2Chr.13.17"> Aldus versloeg hen Abia en zijn volk met eene groote nederlaag, en er vielen aan gewonden uit Israël vijfhonderd duizend dappere mannen.</verse>
<verse osisID="2Chr.13.18"> En de kinderen van Israël werden te dien tijde vernederd, en de kinderen van Juda werden uitermate versterkt, omdat zij betrouwd hadden op den Heer, den God hunner vaderen.</verse>
<verse osisID="2Chr.13.19"> En Abia achtervolgde Jeroboam op zijne vlucht en hij veroverde zijne steden, Bethel en zijne dochteren en Jesana met zijne dochter en, alsmede Ephron en zijne dochteren<note n="665">Van de drie hier genoemde steden wordt Jesana elders niet genoemd; Ephron is, naar sommigen gissen, het Jos. XVIII 23 genoemde Ophera. Dochteren zijn steden van minderen rang.</note>.</verse>
<verse osisID="2Chr.13.20"> En Jeroboam vermocht in de dagen van Abia geen tegenstand meer te bieden, en de Heer sloeg hem<note n="666">Met eene doodelijke ziekte. Volgens III Reg. XIV 20; XV 9 stierf Jeroboam eerst omstreeks twee jaren na Abia.</note>, en hij stierf.</verse>
<verse osisID="2Chr.13.21"> Zoo dan bevestigde Abia zijn rijk en hij nam veertien huisvrouwen en gewon twee en twintig zonen en zestien dochters<note n="667">Ten deele reeds vóór zijne verheffing op den troon.</note>.</verse>
<verse osisID="2Chr.13.22"> Het overige nu van de geschiedenis van Abia en van zijne wegen en van zijne daden is met veel zorg beschreven in het Boek van den profeet Addo<note n="668">Zie de Inleiding bl. 12</note>.</verse>
</chapter>
<chapter osisID="2Chr.14">
<title>Hoofdstuk XIV.</title><p>Asa wordt honing (v. .1 Hij roeit de afgoderij uit, versterkt zijne steden en verbetert zijn leger (v. 2-8). De inval van Zara van Ethiopië, dien Asa door Gods hulp overwint (v. 9-15).</p>
<verse osisID="2Chr.14.1"> En Abia ontsliep met zijne vaderen, en men begroef hem in de Stad van David, en zijn zoon Asa<note n="669">Over de regeering van Asa wordt in dit en de twee volgende Hoofdstukken een veel vollediger bericht gegeven dan III Reg. XV 11-23. Onder anderen doet de schrijver van Par. veel meer dan zijn voorganger uitkomen, dat Asa niet slechts een vroom, maar ook een zeer wijs koning was, die door uitnemende maatregelen zijn rijk in staat van verdediging stelde.</note> werd koning in zijne plaats; en in zijne dagen had het land tien<note n="670">Vermoedelijk moet voor tien gelezen worden vijftien. Zie noot 8. Deze langdurige vrede, die schermutselingen met het Tienstammenrijk niet uitsloot (zie III Reg. XV 16), was zeker een gevolg van Asa's wijze staatkunde en werd door hem gebruikt tot de godsdienstige en staatkundige hervorming van het rijk, gelijk uit het volgende blijkt.</note> jaren rust.</verse>
<verse osisID="2Chr.14.2"> En Asa deed wat goed en welgevallig was in de oogen van zijnen God, en hij vernielde de altaren van den vreemden eeredienst en de hoogten<note n="671">Daar volgens III Reg. XV 14 de hoogten niet werden afgeschaft, zal men moeten aannemen, dat Asa er niet geheel in slaagde den afgodischen dienst op de hoogten te onderdrukken, of dat hij alleen den (niet-wettigen) dienst van Jehova op de hoogten liet bestaan. Zie de noot op III Reg. III 2.</note>,</verse>
<verse osisID="2Chr.14.3"> en verbrijzelde de beelden en hieuw de bosschen om<note n="672">De beelden zijn de aan Baäl gewijde zuilen; voor de bosschen heeft het Hebr. haäsjerim. Vgl. Exod. XXXIV 13 noot 10; III Reg. XIV 23; Judic. III 7.</note>.</verse> 
<verse osisID="2Chr.14.4"> En hij gelastte aan Juda, den Heer, den God hunner vaderen, te zoeken en de wet en al de geboden te volbrengen.</verse>
<verse osisID="2Chr.14.5"> En hij verwijderde uit al de steden van Juda de altaren en de godentempels<note n="673">Hebr.: ‘de hoogten en de zonnezuilen’, die volgens XXXIV 4 op of neven de altaren van Baäl, den zonnegod der Pheniciërs, geplaatst werden.</note>, en regeerde in vrede.</verse>
<verse osisID="2Chr.14.6"> Ook bouwde hij sterke steden in Juda, daar hij rust had, en in zijne tijden geen oorlogen uitbraken, wijl de Heer vrede schonk.</verse>
<verse osisID="2Chr.14.7"> En hij zeide tot Juda: Laat ons die steden<note n="674">Bedoeld zijn zeker de sterke steden, welke Sesac, zie Hoofdst. XII, verwoest had.</note> bouwen en met muren omsluiten en met torens en poorten en grendels versterken, zoolang nog alles rust heeft van den krijg; want wij hebben den Heer, den God onzer vaderen, gezocht, en Hij gaf ons vrede in het rond. Zij bouwden dan en hadden bij het werk geenerlei hindernis.</verse>
<verse osisID="2Chr.14.8"> Asa nu had in zijn leger driehonderd duizend mannen van Juda, die schilden<note n="675">Hebr.: tsinnah, d.i. het groote of lange schild, in tegenstelling met het kleine schild (magên), waarmede de Benjaminieten uitgerust waren. Vgl. IX noot 10. Het groote getal mannen, welke Asa dienstplichtig en strijdvaardig maakte, bewijst, dat hij wel begreep, aan welke gevaren zijn rijk bloot stond.</note> en lansen droegen, en van Benjamin tweehonderd en tachtig duizend schilddragers en boogschutters, altemaal zeer dappere mannen.</verse>
<verse osisID="2Chr.14.9"> En de Ethiopiër Zara rukte tegen hen te velde<note n="676">De hier volgende krijg tusschen Zara en Asa wordt III Reg. XV met geen woord vermeld. Het jaar, waarin deze inval plaats had, kan worden afgeleid uit XV 10, waar verhaald wordt, dat Asa na zijne zegepraal op Zara het volk naar Jerusalem opriep, om van den behaalden buit offeranden aan den Heer op te dragen, in de derde maand van het vijftiende jaar zijner regeering. In het begin van dat jaar schijnt dus de inval te hebben plaats gehad. Indien nu vóór dien tijd de vrede niet verstoord werd, zal men XIV 1 voor tien jaren moeten lezen vijftien en XV 19 het vijftiende jaar in plaats van het vijf-en-derstigste. De schrijffout, op laatstgenoemde plaats begaan, had waarschijnlijk de wijziging van XIV 1 ten gevolge.</note> met zijn leger, tienmaal honderdduizend man benevens driehonderd krijgswagens, en hij was tot bij Maresa gekomen<note n="677">Zara, de Ethiopiër (Zerach-hak-Koesji), kan bezwaarlijk, gelijk sommigen willen, vereenzelvigd worden met den koning van Egypte Osorkon I (Usarken), opvolger van Sesac, want dan ware hij zeker, gelijk deze, als ‘koning van Egypte’ of als ‘Pharao’ of ten minste als ‘koning’ aangeduid. Ook was het twee-en-twintigste koningshuis, waartoe beide koningen behoorden, niet van Ethiopischen oorsprong; evenmin was Ethiopië in dien tijd zoodanig met Egypte verbonden, dat men een Egyptischen koning ‘den Ethiopiër’ kon noemen. Bovendien wordt in dit verhaal nergens van Egyptenaren gesproken, maar alleen van ‘Koesjim’, dat de Vulgaat met Ethiopiërs vertaalt, en van ‘Loebim’ (XVI 8). Welke Koeschieten hier bedoeld zijn en wat men hier onder ‘Loebim’ (zoo de lezing juist is) te verstaan heeft, is nog niet uitgemaakt. Koeschieten woonden niet alleen ten zuiden van Egypte, maar waarschijnlijk ook op het Sinaïetische schiereiland en zeker in Arabië; vgl. XXI 16. Ook daar is van Arabische stammen sprake. Men heeft ook het vermoeden geopperd, dat onder deze ‘Koesjim’ Kassieten te verstaan zijn, die van den kant van Medië waren gekomen en zich in Zuid-Babylonië hadden gevestigd en juist in dien tijd, volgens Assyrische opschriften, zeer machtig waren. Deze stammen werden door de Grieken ‘Kyssioi’ of ‘Kosseërs’ geheeten. - Hoewel de troepen van Zara zeer talrijk moeten geweest zijn, behoeft men de Hebr. uitdrukking ‘eleph alaphim’ (eigenlijk ‘duizend duizendtallen’) niet letterlijk te nemen; men kan ze opvatten als onze zegswijze ‘duizenden en duizenden’; vgl. Dan. VII 10. Het betrekkelijk kleine getal van driehonderd krijgswagens bevestigt deze verklaring. - Maresa, zie XI 8, lag in het zuidwesten van Juda; het dal Sephata (v. 10), ‘dat bij Maresa is’, wordt elders niet genoemd.</note>.</verse> 
<verse osisID="2Chr.14.10"> Asa nu trok hem te gemoet en stelde de slagorde op ten strijde in het dal Sephata, dat bij Maresa is.</verse>
<verse osisID="2Chr.14.11"> En hij riep den Heere God aan en zeide: Heer, bij U is er geen verschil, of Gij door weinigen of door velen hulpe biedt<note n="678">Naar het Hebr.: ‘Heer, niet (is) bij U - d.w.z. voor U maakt het niets uit - hulp te verleenen tegen den machtige aan den machtelooze’, d.i. buiten U kan niemand aan den zwakkere de zegepraal verleenen. De Latijnsche vertaling is eene eenigzins vrije omschrijving naar het voorbeeld van I Reg. XIV 6. Ofschoon Asa een zeer aanzienlijke strijdmacht tegenover den vijand kon plaatsen, vertrouwde hij toch niet op haar, maar op God.</note>; help ons, Heer, onze God! Want op U en op uwen naam betrouwen wij en zijn wij gekomen tegenover deze menigte. Heer, onze God zijt Gij; geen mensch vermoge iets tegen U!</verse>
<verse osisID="2Chr.14.12"> De Heer sloeg dan de Ethiopiërs met schrik voor het aangezicht van Asa en Juda, en de Ethiopiërs gingen op de vlucht.</verse>
<verse osisID="2Chr.14.13"> En Asa en het volk, dat met hem was, achtervolgde hen tot Gerara<note n="679">Zuidelijk van Gaza gelegen.</note>; en de Ethiopiërs vielen totdat zij verdelgd waren; want door de slagen des Heeren werden zij vermorzeld, terwijl zijn leger vocht. En zij maakten veel buit.</verse>
<verse osisID="2Chr.14.14"> En zij tuchtigden al de steden rondom Gerara<note n="680">Die Philistijnsche stad had vermoedelijk gemeene zaak met de ‘Ethiopiërs’ gemaakt.</note>, want een groote schrik had allen bevangen, en zij plunderden de steden en namen veel buit mede</verse>
<verse osisID="2Chr.14.15"> En ook de schaapstallen vernielden zij en namen eene ontelbare menigte klein vee en kameelen, en zij keerden naar Jerusalem terug.</verse>
</chapter>
<chapter osisID="2Chr.15">
<title>Hoofdstuk XV.</title><p>De profeet Azarias vermaant koning en volk tot volharding in het goede (v. 1-7). Ten gevolge dier vermaning wordt het werk der hervorming voortgezet en het verbond met God vernieuwd (v. 8-14). Verdere maatregelen van Asa ter bevordering van den godsdienst (v. 15-19).</p>
<verse osisID="2Chr.15.1"> Azarias nu, de zoon van Oded<note n="681">Deze profeet wordt niet meer elders genoemd.</note>, daar over hem de geest Gods gekomen was,</verse>
<verse osisID="2Chr.15.2"> ging Asa te gemoet en zeide tot hem: Hoort mij, Asa en geheel Juda en Benjamin. De Heer is met ulieden, omdat gij waart met Hem. Indien gij Hem zoekt, zult gij Hem vinden; indien gij Hem echter verlaat, zal Hij u verlaten<note n="682">Vgl. XXIV 20; XII 5; Jer. XXIX 13. Het eerste gedeelte dier ondervinding was door den juist gevoerden oorlog opnieuw bevestigd.</note>.</verse>
<verse osisID="2Chr.15.3"> Er zullen echter vele dagen voorbijgaan in Israël zonder waren God<note n="683">De grondtekst heeft: ‘En talrijke dagen voor Israël zonder God’. Daar hier geen werkwoord gebezigd is, kan men twijfelen, of de profeet het verleden, het heden of de toekomst bedoelt. Maar aangezien hij v. 4-6 (grondtekst) spreekt in den verleden tijd, zal ook v. 3 van het verleden moeten verstaan worden. Tot staving zijner bewering beroept zich Azarias op de geheele geschiedenis van zijn volk, inzonderheid op het tijdvak der Rechters. Zie b.v. Judic. II 10-23.</note> en zonder leerenden priester en zonder wet.</verse>
<verse osisID="2Chr.15.4"> En als zij in hunnen nood terugkeeren tot den Heer, den God van Israël, en Hem zoeken, vinden zij Hem.</verse>
<verse osisID="2Chr.15.5"> Te dien tijde is er geen vrede voor wie zal uitgaan of zal ingaan<note n="684">Wat men ook onderneme, zal mislukken. Naar het Hebr.: ‘En te dien tijde (was er) geen vrede voor wie uitging of kwam’.</note>, maar verschrikking van alle zijden over al de bewoners der landen.</verse>
<verse osisID="2Chr.15.6"> Want volk zal strijden tegen volk en stad tegen stad, omdat de Heer hen zal verschrikken door allerlei nood.</verse>
<verse osisID="2Chr.15.7"> Gij echter, houdt moed en laat uwe handen niet slap worden; want er is loon voor uw werk.</verse>
<verse osisID="2Chr.15.8"> Toen nu Asa dit gehoord had, te weten de woorden en de profetie van Azarias, den profeet, den zoon van Oded, vatte hij moed en deed de afgoden weg uit geheel het land van Juda en uit Benjamin en uit de steden, welke hij genomen had in het gebergte van Ephraïm<note n="685">d.i. De steden, welke volgens XII 19 zijn vader veroverd had en die nu in zijn bezit waren. Wellicht had ook Asa zelf steden in Ephraïm veroverd.</note>, en hij wijdde<note n="686">Hebr. vernieuwde. Daar het brandofferaltaar, dat zich voor het voorportaal van den eigenlijken tempel bevond, reeds zestig jaren stond, kon het ook vernieuwing behoeven.</note> het altaar des Heeren, dat voor het voorportaal des Heeren was.</verse>
<verse osisID="2Chr.15.9"> En hij vergaderde geheel Juda en Benjamin en met hen de aankomelingen uit Ephraïm en uit Manasses en uit Simeon<note n="687">Het gebied van Simeon behoorde, als ingesloten door dat van Juda, tot het rijk van Asa. Maar wellicht leefden vele Simeonieten buiten hun stamgebied of hadden tot dusverre deel genomen aan den bijzonderen dienst te Bersabeë. Zie Am. V 5; VIII 14.</note>; want meerderen waren tot hem uit Israël gevlucht, daar zij zagen, dat de Heer, zijn God, met hem was.</verse>
<verse osisID="2Chr.15.10"> En toen zij te Jerusalem gekomen waren in de derde maand, in het vijftiende jaar<note n="688">In de derde maand vierde men het feest der weken, Lev. XXIII 15. Het vijftiende jaar van de regeering van Asa, zie XIV noot 8, is waarschijnlijk 898 vóór Chr.</note> der regeering van Asa,</verse>
<verse osisID="2Chr.15.11"> offerden zij dien dag aan den Heer van den roof en den buit, welken zij hadden aangebracht, zevenhonderd runderen en zeven duizend rammen.</verse>
<verse osisID="2Chr.15.12"> En hij ging naar de gewoonte binnen<note n="689">Volgens den grondtekst wordt gezegd, dat zij - het geheele volk - in het verbond traden.</note> om het verbond te bekrachtigen, dat zij den Heer, den God hunner vaderen, zouden zoeken met geheel hun hart en met geheel hunne ziel.</verse>
<verse osisID="2Chr.15.13"> Indien echter, zoo sprak hij, iemand den Heer, den God van Israël, niet zoekt, hij sterve, van den geringste tot den grootste, van man tot vrouw<note n="690">Vgl. Deut. XVII 2-7.</note>.</verse>
<verse osisID="2Chr.15.14"> En zij zwoeren den Heer met luider stem bij gejubel en onder trompetgeschetter en onder bazuingeschal,</verse>
<verse osisID="2Chr.15.15"> allen, die in Juda waren, er verwenschingen bijvoegende<note n="691">d.i. Bij den eed van trouw aan God voegden zij eene vervloeking over hen, die het verbond zouden breken. Het Hebr. echter heeft: ‘en geheel Juda verheugde zich over den eed’.</note>; want met geheel hun hart zwoeren zij en met geheel hun wil zochten zij Hem en, zij vonden Hem; en de Heer verleende hun rust in het rond.</verse>
<verse osisID="2Chr.15.16"> En ook ontzette hij Maächa, de moeder van koning Asa, van haar verheven regeering<note n="692">Hij is koning Asa. Ter verklaring van v. 16 en 17 zie de noot op III Reg. XV 13-15.</note>, omdat zij in een bosch een afgodsbeeld van Priapus gemaakt had, dat hij geheel vernielde en in stukken sloeg en verbrandde bij de beek Cedron.</verse>
<verse osisID="2Chr.15.17"> Nochtans zijn de hoogten overgebleven in Israël; evenwel was het hart van Asa volmaakt al zijne dagen.</verse>
<verse osisID="2Chr.15.18"> En hetgeen zijn vader en hij zelf geschonken had, bracht hij in het huis des Heeren, zilver en goud en velerhande voorraad van gereedschap.</verse>
<verse osisID="2Chr.15.19"> En er was geen oorlog tot het vijf-en-dertigste jaar van de regeering van Asa<note n="693">Vgl. III Reg. XV 16 en ter verklaring der schijnbare tegenspraak XII noot 10. Zie verder XIV noot 8 en XVI noot 1.</note>.</verse>
</chapter>
<chapter osisID="2Chr.16"> 
<title>Hoofdstuk XVI.</title>
<p>Asa, door Baäsa van Israël beoorloogd, vraagt en verkrijgt hulp van Benadad, koning van Syrië (v. 1-6). Daarom gelaakt door den profeet Hanani, laat hij dien in de gevangenis werpen (v. 7-10). Asa's ziekte en dood (v. 11-14).</p>
<verse osisID="2Chr.16.1"> En in het zes-en-dertigste jaar zijner regeering<note n="694">Voor het zes-en-dertigste jaar zal het zestiende moeten gelezen worden. Zie XIV noot 8. Het ‘vijf-en-dertigste’ (XV 19) en het ‘zes-en-dertigste’ jaar van Asa is in strijd met III Reg. XVI 8, waar verhaald wordt, dat Baäsa in het zes-en-twintigste jaar van Asa stierf, alsmede met v. 10 aldaar, volgens hetwelk Ela, Baäsa's zoon en opvolger, in het zeven-en-twintigste jaar van Asa vermoord werd.</note> rukte Baäsa, de koning van Israël, op tegen Juda<note n="695">De vv. 1-6 stemmen zoo goed als woordelijk overeen met III Reg. XV 17-22.</note> en omgaf Rama met een muur, opdat niemand veilig het koninkrijk van Asa zou kunnen uitgaan en ingaan.</verse>
<verse osisID="2Chr.16.2"> Daarom lichtte Asa zilver en goud uit de schatkamer van het huis des Heeren en uit de schatkamer des konings, en zond het aan Benadad, den koning van Syrië, die te Damascus woonde, zeggende:</verse>
<verse osisID="2Chr.16.3"> Er bestaat een verbond tusschen u en mij; ook hebben mijn vader en uw vader in eendracht geleefd; daarom zend ik u zilver en goud, opdat gij het verbond verbreekt, dat gij met Baäsa, den koning van Israël, hebt, en hem noopt om van mij af te trekken.</verse>
<verse osisID="2Chr.16.4"> Benadad nu dit vernomen hebbende, zond zijne legeroversten tegen de steden van Israël; en zij tuchtigden Ahion en Dan en Abelmaïm<note n="696">III Reg. XV 20 en IV Reg. XV 29 ‘Abel-domum-Maächa’ geheeten.</note> en al de versterkte steden van Nephthali<note n="697">Hebr.: ‘en al de magazijnen van de steden van Nephthali’. Vgl. III Reg. XV 20 met de aanteekening.</note>.</verse>
<verse osisID="2Chr.16.5"> En toen Baäsa dit hoorde, hield hij op met het opbouwen van Rama en staakte zijn werk.</verse>
<verse osisID="2Chr.16.6"> Toen nam koning Asa geheel Juda mede, en zij droegen de steenen van Rama weg alsmede het hout, dat Baäsa voor het bouwen had gereed gemaakt, en zij bouwden daarmede Gabaä en Maspha<note n="698">Vgl. Jer. XLI 9. Onder dit bouwen van Gabaä (Hebr. Geba) en Maspha heeft men eene versterking dier steden te verstaan tegen de invallen van het Tienstammenrijk.</note>.</verse> 
<verse osisID="2Chr.16.7"> Te dien tijde kwam de profeet Hanani<note n="699">Vermoedelijk dezelfde, wiens zoon wij XIX 2 en III Reg. XVI 1 ook als profeet zien optreden. Van de terechtwijzing van Asa door Hanani wordt III Reg. geen gewag gemaakt.</note> tot Asa, den koning van Juda, en zeide tot hem: Omdat gij uw betrouwen hebt gesteld op den koning van Syrië en niet op den Heer, uwen God, daarom is het leger van den koning van Syrië aan uwe hand ontkomen<note n="700">Gij zoudt met Baäsa ook zijn gewezen bondgenoot den Syriër verslagen hebben.</note>.</verse>
<verse osisID="2Chr.16.8"> Waren niet de Ethiopiërs en de Libyers<note n="701">Vgl. XIV 9-15 en noot 9 aldaar.</note> veel sterker aan krijgswagens en ruiters en overgroote menigte? En toch, omdat gij op God betrouwd hebt, heeft Hij hen overgeleverd in uwe hand.</verse>
<verse osisID="2Chr.16.9"> Want de oogen des Heeren overzien de geheele aarde en verleenen kracht aan wie met een volmaakt hart op Hem betrouwen<note n="702">Naar het Hebr.: ‘opdat Hij zich machtig betoone aan hen, wier hart volmaakt met Hem is’, d.w.z. de almachtige God helpt steeds zijn getrouwen.</note>. Dwaas hebt gij derhalve gedaan, en daarom zullen van dezen tijd af oorlogen tegen u ontstaan<note n="703">Want van nu af had hij een verbitterden nabuur en een al te machtigen bondgenoot, terwijl hij, op God vertrouwend, beider macht had kunnen breken. Zijne opvolgers zouden de waarheid der voorspelling maar al te zeer ondervinden.</note>.</verse>
<verse osisID="2Chr.16.10"> En Asa ontstak in toorn tegen den ziener en liet hem in den stok leggen<note n="704">Vgl. Jer. XX 2; XXIX 26.</note>; want in hooge mate was hij er over gebelgd, en hij bracht in dien tijd zeer velen uit het volk ter dood<note n="705">Volgens den grondtekst mishandelde hij eenigen uit het volk. Vermoedelijk waren het diegenen, welke den profeet bijvielen, toen hij vrijmoedig den koning de welverdiende terechtwijzing gaf.</note>.</verse>
<verse osisID="2Chr.16.11"> De daden nu van Asa, de eerste en de laatste, staan beschreven in het Boek der koningen van Juda en Israël.</verse>
<verse osisID="2Chr.16.12"> En Asa werd ziek in het negen-en-dertigste jaar zijner regeering en had een zeer hevig lijden aan de voeten; en ook<note n="706">Gelijk in den oorlog met Baäsa.</note> in zijne krankheid zocht hij niet den Heer, maar stelde meer op de kunst der geneesheeren zijn betrouwen<note n="707">Naar het Hebr.: ‘hij zocht (raadpleegde) niet den Heer, maar de geneesheeren’. Uit deze tegenstelling valt misschien af te leiden, dat laatstgenoemden niet zoozeer als geneesheeren, maar als bezweerders door Asa werden geraadpleegd.</note>.</verse> 
<verse osisID="2Chr.16.13"> En hij ontsliep met zijn vaderen en stierf in het een-en-veertigste jaar zijner regeering.</verse>
<verse osisID="2Chr.16.14"> En men begroef hem in zijn graf, dat hij voor zich uitgehouwen<note n="708">Zie Isai. XXII 16.</note> had in de Stad van David, en men legde hem op zijn bed, dat vol was van reukwerken en kostelijke zalven, die door de kunst der reukwerkbereiders vervaardigd waren<note n="709">Het was gebruik, bij lijkplechtigheden van voorname personen veel reukwerk te verbranden, niet echter de lijken zelf, die pleegden gebalsemd te worden. Zie Jer. XXXIV 5; vgl. echter Am. VI noot 12.</note>, en men verbrandde ze over hem met buitengewone plechtigheid.</verse>
</chapter>
<chapter osisID="2Chr.17">
<title>Hoofdstuk XVII.</title><p>Josaphat volgt Asa op en bevestigt zijn rijk door kloekheid en vroomheid (v. 1-6). Hij laat zijn volk in de wet des Heeren onderrichten (v. 7-9) en ontvangt de hulde der naburige vorsten (v. 10-13). Zijn leger en zijne legeroversten (v. 14-19).</p>
<verse osisID="2Chr.17.1"> En zijn zoon Josaphat werd in zijne plaats koning<note n="710">Van Josaphat's regeering wordt hier (XVII-XX) eene veel uitvoeriger geschiedenis gegeven, dan in III Reg., waar niet verhaald wordt, hoe de vrome koning het volk in de wet des Heeren liet onderrichten, alom rechters aanstelde, het leger hervormde en de Moabieten en Ammonieten versloeg, noch ook, wat gedurende zijn regeering door de profeten verricht werd. Voor den schrijver van Par. was dit alles van groot gewicht om het doel, dat hij nastreefde.</note> en werd sterk tegen Israël<note n="711">Gelijk in v. 2 nader beschreven wordt. Josaphat onderscheidde zich daardoor gunstig van zijn vader en voorganger, zie XVI 1. Later echter liet hij zich tot een verbond met Israël verleiden, zie XVIII 1</note>.</verse>
<verse osisID="2Chr.17.2"> En hij legde een aantal soldaten in al de steden van Juda, die met muren omgeven waren. En hij verdeelde bezettingen over het land Juda en over de steden van Ephraïm, welke zijn vader Asa genomen had<note n="712">Vgl. XV 8.</note>.</verse>
<verse osisID="2Chr.17.3"> En de Heer was met Josaphat, omdat hij wandelde op de eerste wegen van zijn vader David<note n="713">Die David bewandelde, alvorens hij in de bekende zware zonden viel.</note> en zijn betrouwen niet stelde op de Baäls<note n="714">De valsche goden en alle soorten van afgodsbeelden.</note>,</verse> 
<verse osisID="2Chr.17.4"> maar op den God zijns vaders, en wandelde naar diens geboden en niet volgens de zonden van Israël<note n="715">Dat zich door den kalverendienst bezoedelde.</note>.</verse>
<verse osisID="2Chr.17.5"> En de Heer bevestigde het rijk in zijne hand, en geheel Juda gaf aan Josaphat geschenken; en hij verkreeg mateloozen rijkdom<note n="716">Niet slechts door belastingen, maar ook door vrijwillige gaven.</note> en veel roem.</verse>
<verse osisID="2Chr.17.6"> En daar zijn hart zich verkloekte ter oorzake van de wegen des Heeren, roeide hij ook de hoogten en de bosschen van Juda uit<note n="717">Zie XIV noot 3. In het uitroeien van den dienst op de hoogten slaagde hij echter niet geheel. Zie XX 33.</note>.</verse>
<verse osisID="2Chr.17.7"> In het derde jaar nu zijner regeering zond hij van zijne vorsten<note n="718">De hier genoemde vorsten, zeker invloedrijke familiehoofden, en de Levieten en de priesters van v. 8 zijn van elders niet bekend.</note> Benhaïl en Obdias en Zacharias en Nathanaël en Micheas, om te onderrichten in de steden van Juda,</verse>
<verse osisID="2Chr.17.8"> en met hen de Levieten Semeias en Nathanias en Zabadias, alsmede de Levieten Asaël en Semiramoth en Jonathas en Adonias en Thobias en Thobadonias en met hen de priesters Elisama en Joran.</verse>
<verse osisID="2Chr.17.9"> En zij onderwezen het volk van Juda, met het boek van de wet des Heeren in de hand, en gingen al de steden van Juda rond en onderrichtten het volk<note n="719">Het boek van de wet des Heeren is zeker de Pentateuch. De aanzienlijke leeken, die de Levieten en de priesters op hunnen tocht vergezelden, zullen hebben moeten zorgen voor de stipte uitvoering der gegeven voorschriften.</note>.</verse>
<verse osisID="2Chr.17.10"> Derhalve kwam de schrik des Heeren over al de rijken der aarde, welke rondom Juda waren, en zij waagden niet Josaphat te beoorlogen.</verse>
<verse osisID="2Chr.17.11"> Maar ook de Philistijnen brachten geschenken aan Josaphat en schatting van zilver; ook de Arabieren brachten klein vee aan, zeven duizend zevenhonderd rammen en evenveel bokken<note n="720">Volgens den grondtekst brachten de Philistijnen zilver in menigte, geene schatting derhalve, maar vrijwillige gaven. De Arabieren waren de van veeteelt levende stammen ten oosten en zuidoosten van Palestina, tot welke streken zich in dien tiid de naam van Arabië uitstrekte.</note>.</verse> 
<verse osisID="2Chr.17.12"> Josaphat werd dan machtiger en ten hoogste verheven, en hij bouwde in Juda huizen in den vorm van torens, en versterkte steden<note n="721">Hebr. ‘burchten en voorraadsteden’.</note>.</verse>
<verse osisID="2Chr.17.13"> En vele werken voerde hij uit<note n="722">Hebr.: ‘En hij had een groote have’, d.i. groote voorraden proviand, die hij beheerde.</note> in de steden van Juda; ook waren er krijgslieden en dapperen te Jerusalem,</verse>
<verse osisID="2Chr.17.14"> wier aantal naar ieders huis en geslacht dit was: in Juda<note n="723">Het leger van Juda telde drie, dat van Benjamin twee afdeelingen, die hier worden opgesomd.</note> waren krijgsoversten: Ednas, de veldheer, en met hem driehonderd duizend zeer dappere mannen.</verse>
<verse osisID="2Chr.17.15"> Na hem was Johanan overste en met hem tweehonderd en tachtig duizend.</verse>
<verse osisID="2Chr.17.16"> En na dezen Amasias, de zoon van Zechri, den Heer gewijd<note n="724">Hebr.: ‘die zich vrijwillig den Heer gesteld had’. Vermoedelijk had Amasias op bijzondere wijze zijn vromen ijver aan den dag gelegd. Vgl. Judic. V 9.</note>, en met hem tweehonderd duizend dappere mannen.</verse>
<verse osisID="2Chr.17.17"> Op<note n="725">In de Vulgaat ontbreekt hier: ‘En van Benjamin’.</note> hem volgde de krijgshaftige Eliada, en met hem tweehonderd duizend boogschutters en schilddragers.</verse>
<verse osisID="2Chr.17.18"> En na dezen Jozabad, en met hem honderd en tachtig duizend uitgeruste krijgers.</verse>
<verse osisID="2Chr.17.19"> Zij allen<note n="726">d.i. De bevelhebbers der vijf afdeelingen stonden ter beschikking van den koning, afgezien van de bevelhebbers, die over de in v. 2 genoemde bezettingen gesteld waren.</note> waren den koning ter hand, afgezien van de anderen, die hij gelegd had in de versterkte steden, in geheel Juda.</verse>
</chapter>
<chapter osisID="2Chr.18"> 
<title>Hoofdstuk XVIII.</title><p>Josaphat, door zwagerschap met Achab, koning van Israël, vereenigd, trekt met hem te velde tegen de Syriërs (v. 1-4). Vierhonderd valsche profeten voorspellen de overwinning, maar Micheas de nederlaag (v. 5-27). Achab sneuvelt in den slag (v. 27-34).</p>
<verse osisID="2Chr.18.1"> Josaphat was dan zeer rijk en vermaard en hij verbond zich door zwagerschap met Achab<note n="727">Doordat hij zijn zoon Joram liet huwen met Achab's dochter Athalia. Zonder twijfel om staatkundige beweegredenen gesloten, zou dit huwelijk voor Juda zeer noodlottig worden. Josaphat handelde hierin te onvergeeflijker, omdat God getoond had met hem te zijn, wat den gevaarlijken bondgenoot geheel overbodig maakte.</note>.</verse>
<verse osisID="2Chr.18.2"> En na eenige jaren<note n="728">In het zeventiende jaar zijner regeering, in het laatste van Achab, vgl. III Reg. XXII 52.</note> begaf hij zich tot hem naar Samaria<note n="729">Afgezien van de inleiding wordt deze veldtocht der koningen van Israël en Juda tegen Syrië zoo goed als gelijkluidend III Reg. XXII verhaald. Hier behoeft dus slechts op de kleine afwijkingen te worden gewezen.</note>; en Achab slachtte bij zijne komst zeer vele rammen en runderen zoo voor hem als voor het volk, dat met hem gekomen was; en hij overreedde hem, om tegen Ramoth-Galaäd op te trekken.</verse>
<verse osisID="2Chr.18.3"> En Achab, de koning van Israël, zeide tot Josaphat, den koning van Juda: Trek met mij tegen Ramoth-Galaäd. En deze antwoordde hem: Gelijk ik, zoo gij; gelijk uw volk, zoo ook mijn volk; en wij zullen met u zijn in den oorlog<note n="730">In plaats van deze zinsnede leest men III Reg. XXII: ‘en mijne ruiters zijn uwe ruiters’.</note></verse>
<verse osisID="2Chr.18.4"> En Josaphat zeide tot den koning van Israël: Raadpleeg, ik bid u, thans het woord des Heeren</verse>
<verse osisID="2Chr.18.5"> De koning van Israël verzamelde derhalve van de profeten vierhonderd mannen<note n="731">Ongeveer zooveel, zie III Reg. XXII 6.</note> en zeide tot hen: Moeten wij ten strijde trekken tegen Ramoth-Galaäd of het laten? Zij echter spraken: Trek op, en God zal het overleveren in de hand des konings.</verse>
<verse osisID="2Chr.18.6"> En Josaphat zeide: Is hier geen profeet des Heeren, opdat wij ook hem ondervragen?</verse> 
<verse osisID="2Chr.18.7"> En de koning van Israël zeide tot Josaphat: Eén man is er, van wien wij den wil des Heeren kunnen vragen; maar ik haat hem, omdat hij mij geen goed voorspelt, maar kwaad te allen tijde; het is namelijk Micheas, de zoon van Jemla. En Josaphat zeide: Spreek zoo niet, o koning.</verse>
<verse osisID="2Chr.18.8"> De koning van Israël riep dan een zijner kamerdienaars en zeide tot hem: Roep terstond Micheas, den zoon van Jemla.</verse>
<verse osisID="2Chr.18.9"> De koning nu van Israël en Josaphat, de koning van Juda, beiden, zaten op hunnen troon, in koninklijken tooi gekleed; zij zaten op het plein bij de poort van Samaria; en al de profeten profeteerden vóór hen.</verse>
<verse osisID="2Chr.18.10"> En Sedecias, de zoon van Chanaäna, maakte zich ijzeren hoornen en zeide: Dit zegt de Heer: Hiermede zult gij Syrië verstrooien tot verdelgens toe.</verse>
<verse osisID="2Chr.18.11"> En al de profeten profeteerden op gelijke wijze en zeiden: Trek op tegen Ramoth-Galaäd, en gij zult geluk hebben, en de Heer zal hen overleveren in de hand des konings.</verse>
<verse osisID="2Chr.18.12"> De bode nu, die Micheas was gaan roepen, zeide tot hem: Zie, de woorden van al de profeten kondigen uit éénen mond den koning geluk aan; ik bid u derhalve, laat uw woord ook niet afwijken van hen en spreek van voorspoed.</verse>
<verse osisID="2Chr.18.13"> En Micheas antwoordde hem: Zoo waar de Heer leeft, alwat mijn God mij zeggen zal, dat zal ik spreken.</verse>
<verse osisID="2Chr.18.14"> Hij kwam dan tot den koning. En de koning zeide tot hem: Micheas, moeten wij tegen Ramoth-Galaäd ten strijde trekken of het laten? En hij antwoordde hem: Trekt op; alles toch zal voorspoedig geschieden, en de vijanden zullen worden overgeleverd in uwe handen.</verse>
<verse osisID="2Chr.18.15"> En de koning zeide: Nogmaals en nogmaals bezweer ik u, dat gij mij niets zegt, wat niet waar is, in den naam des Heeren.</verse> 
<verse osisID="2Chr.18.16"> En hij zeide: Ik zag geheel Israël verstrooid op de bergen, gelijk schapen zonder herder, en de Heer zeide: Dezen hebben geene meesters; ieder keere terug naar zijn huis in vrede.</verse>
<verse osisID="2Chr.18.17"> En de koning van Israël zeide tot Josaphat: Heb ik u niet gezegd, dat die mensch mij niets goeds zou profeteeren, maar wat kwaad is?</verse>
<verse osisID="2Chr.18.18"> Maar gene zeide: Hoort dan het woord des Heeren: Ik zag den Heer zitten op zijnen troon en het geheele heer des hemels naast Hem staan ter rechter- en ter linkerzijde.</verse>
<verse osisID="2Chr.18.19"> En de Heer zeide: Wie zal Achab, den koning van Israël, misleiden, dat hij optrekke en sneuvele te Ramoth-Galaäd? En toen de een zoo sprak en de ander anders,</verse>
<verse osisID="2Chr.18.20"> trad de geest<note n="732">d.i. De leugengeest, wiens verderfelijken invloed men reeds had leeren kennen.</note> naar voren en plaatste zich voor den Heer en zeide: Ik zal hem misleiden. En de Heer zeide hem: Waarmede zult gij hem misleiden?</verse>
<verse osisID="2Chr.18.21"> En hij antwoordde: Ik zal heengaan en een leugengeest zijn in den mond van al zijne profeten. En de Heer zeide: Gij zult hem misleiden en overmogen; ga heen en doe alzoo!</verse>
<verse osisID="2Chr.18.22"> Nu dan, zie, de Heer heeft een leugengeest in den mond van al uwe profeten gegeven, en de Heer heeft onheil over u uitgesproken.</verse>
<verse osisID="2Chr.18.23"> Toen trad Sedecias, de zoon van Chanaäna, nader en gaf Micheas een kaakslag en zeide: Langs welken weg is de geest des Heeren van mij weggegaan om tot u te spreken?</verse>
<verse osisID="2Chr.18.24"> En Micheas zeide: Gij zelf zult het zien op dien dag, als gij kamer uit, kamer in zult loopen om u te verbergen.</verse>
<verse osisID="2Chr.18.25"> En de koning van Israël beval en zeide: Neemt Micheas en brengt hem bij Amon, den overste der stad, en bij Joas, den zoon van Amelech.</verse>
<verse osisID="2Chr.18.26"> En zegt: Dit zegt de koning: Zet dezen in de gevangenis en geeft hem wat brood slechts en een weinig water, totdat ik terugkeer in vrede.</verse>
<verse osisID="2Chr.18.27"> En Micheas zeide: Indien gij terugkeert in vrede, dan heeft de Heer niet door mij gesproken. En hij zeide: Hoort dit, gij volken al te gader!</verse>
<verse osisID="2Chr.18.28"> Zoo togen dan de koning van Israël en Josaphat, de koning van Juda, tegen Ramoth-Galaäd.</verse>
<verse osisID="2Chr.18.29"> En de koning van Israël zeide tot Josaphat: Ik zal mij verkleeden en zoo ten strijde gaan; maar gij, doe uwe eigen kleederen aan. En nadat de koning van Israël zich verkleed had, ging hij ten strijde.</verse>
<verse osisID="2Chr.18.30"> De koning van Syrië nu had aan de aanvoerders zijner ruiterij een bevel gegeven, zeggende: Strijdt tegen klein noch groot, maar tegen den koning van Israël alleen.</verse>
<verse osisID="2Chr.18.31"> Toen derhalve de aanvoerders der ruiterij Josaphat zagen, zeiden zij: Dat is de koning van Israël. En zij omsingelden hem al vechtende; maar hij riep tot den Heer, en Hij hielp hem en wendde hen van hem af<note n="733">Van deze goddelijke tusschenkomst wordt III Reg. XXII geen melding gemaakt.</note>.</verse>
<verse osisID="2Chr.18.32"> Want toen de aanvoerders der ruiterij zagen, dat het niet de koning van Israël was, lieten zij van hem af.</verse>
<verse osisID="2Chr.18.33"> Het geschiedde echter, dat iemand uit het volk doelloos een pijl afschoot en den koning van Israël trof tusschen den nek en de schouders<note n="734">In den grondtekst worden hier en III Reg. XXII 34 geen deelen van 's konings lichaam, maar van zijn wapenrusting genoemd. Zie de noot t.a. pl.</note>. En deze zeide tot zijnen wagenmenner: Keer uwe hand en breng mij uit het gevecht; want ik ben gekwetst.</verse>
<verse osisID="2Chr.18.34"> En het gevecht eindigde op dien dag<note n="735">Hebr.: ‘En op dien dag nam het gevecht toe’. Om de hevigheid van den strijd kon men zich niet om den gekwetsten koning bekommeren, zoodat hij dood bloedde.</note>; en de koning van Is- raël stond op zijn wagen tegenover de Syriërs tot aan den avond, en hij stierf, toen de zon onderging<note n="736">Hier eindigt het verhaal van dezen oorlog; III Reg. XXII 36-39 worden over den terugkeer, den dood en de begrafenis van Achab nog eenige bijzonderheden verhaald, die voor den schrijver van Par. minder belang hadden.</note>.</verse>
</chapter>
<chapter osisID="2Chr.19">
<title>Hoofdstuk XIX.</title>
<p>Josaphat wordt door den profeet Jehu berispt (v. 1-3). Opnieuw spoort hij zijn volk aan tot het onderhouden van den godsdienst; ook regelt hij het ambt der rechters en geeft hun goede voorschriften (v. 4-11).</p>
<verse osisID="2Chr.19.1"> Josaphat nu, de koning van Juda, keerde naar zijn huis terug in vrede naar Jerusalem.</verse>
<verse osisID="2Chr.19.2"> En Jehu, de zoon van Hanani<note n="737">Deze had reeds onder de regeering van Asa tegen het bondgenootschap met Syrië geijverd. Vgl. XVI 7.</note>, de ziener, kwam hem te gemoet en zeide tot hem: Aan een goddelooze verleent gij hulp en met hen, die den Heer haten, gaat gij vriendschap aan; en daarom verdiendet<note n="738">Volgens den grondtekst zegt de profeet, dat 's Heeren gramschap ook werkelijk over hem komen zoude. De vervulling dier voorspelling wordt in Hoofdstuk XX bericht.</note> gij wel is waar de gramschap des Heeren;</verse>
<verse osisID="2Chr.19.3"> maar er zijn goede werken in u bevonden, daar gij de bosschen<note n="739">Hebr. haäsjeroth, wat hetzelfde is als haäsjerim. Zie XVII noot 8.</note> hebt uitgeroeid van het land van Juda en uw hart er op gesteld hebt, om den Heer, den God uwer vaderen, te zoeken.</verse>
<verse osisID="2Chr.19.4"> Zoo woonde Josaphat te Jerusalem; en opnieuw toog hij naar zijn volk<note n="740">d.i. Hij zette de onderrichting des volks in de wet des Heeren (XVII 7-9) voort.</note> van Bersabeë tot het gebergte van Ephraïm en riep hen terug tot den Heer, den God hunner vaderen.</verse>
<verse osisID="2Chr.19.5"> En hij stelde in het land rechters aan in al de versterkte steden<note n="741">In de hoofdplaatsen. Daar de koning op zijn reis gezien had, dat de door David geregelde rechtspraak (I Par. XXIII 4; XXVI 29-32) in verval was geraakt, hervormde hij haar opnieuw.</note> van Juda, van plaats tot plaats,</verse> 
<verse osisID="2Chr.19.6"> en hij beval aan de rechters en zeide: Ziet, wat gij doet; want niet eens menschen recht bedient gij, maar des Heeren; en al wat gij richt, zal op u neerkomen<note n="742">Naar het Hebr.: ‘En (Hij is) met u in de zaak van het gericht’. Wellicht echter moet naar een verbeterde lezing vertaald worden: ‘en met u is het (op u komt het neer) naar het woord (de wijze) der (uwer) rechtspraak’, wat ook beter overeenkomt met den tekst der Vulgaat.</note>.</verse>
<verse osisID="2Chr.19.7"> De vreeze des Heeren zij met ulieden, en doet alle dingen met zorgvuldigheid; want bij den Heer, onzen God, is geen ongerechtigheid noch aanzien van personen noch begeerte naar giften.</verse>
<verse osisID="2Chr.19.8"> Ook te Jerusalem<note n="743">In de hoofdstad schiep hij een opperste rechtbank voor bijzonder moeilijke gevallen.</note> stelde Josaphat Levieten en priesters en vorsten der geslachten uit Israël aan, om de rechtzaak en het pleitgeding des Heeren te beslechten voor zijne bewoners<note n="744">Over godsdienstige en burgerlijke processen, zie v. 11.</note>.</verse>
<verse osisID="2Chr.19.9"> En hij beval hun, zeggende: Aldus zult gij te werk gaan in de vreeze des Heeren met getrouwheid en een volmaakt hart.</verse>
<verse osisID="2Chr.19.10"> Wat zaken er voor u komen van uwe broeders, die in hunne steden wonen<note n="745">Van de rechters in de andere steden, die in moeilijke gevallen geen beslissing zouden kunnen gezen.</note>, tusschen bloedverwanten en bloedverwanten<note n="746">Hebr.: ‘tusschen bloed en bloed’. Bedoeld worden de gevallen, die op vrijwilligen of onvrijwilligen doodslag betrekking hebben. Zie Exod. XXI 21; Deut. XVII 8.</note>, waar er ook een geschil rijze over een wet, over een gebod, over inzettingen, over gerechtelijke uitspraken - onderricht hen, opdat zij niet zondigen tegen den Heer, en er geen gramschap kome over u en over uwe broeders: want zoo doende, zult gij niet zondigen.</verse>
<verse osisID="2Chr.19.11"> En Amarias, uw priester en hoogepriester, zal aan het hoofd staan bij de zaken, welke op God betrekking hebben; en Zabadias, de zoon van Ismahel, die vorst is in het huis Juda<note n="747">Het hoofd van den stam Juda.</note>, zal over die zaken zijn, die tot den dienst des konings behooren; ook hebt gij als leeraren de Levieten voor u; schept moed en handelt nauwgezet, en de Heer zal met u zijn in het goede.</verse>
</chapter>
      
<chapter osisID="2Chr.20">
<title>Hoofdstuk XX.</title>
<p>Inval van de Ammonieten, Moabieten en Syriërs in Juda (v. 1, 2). Josaphat wendt zich tot den Heer, die hem verhoort (v. 3-24). Josaphat maakt veel buit en bestuurt verder zijn rijk in vrede (v. 25-34); maar omdat hij een verbond aangaat met Ochozias, wordt hij door den profeet Eliëzer berispt (v. 35-37).</p>
<verse osisID="2Chr.20.1"> Daarna<note n="748">Na den dood van Achab en de hervorming van het rechtswezen.</note> verzamelden zich de kinderen van Moab en de kinderen van Ammon en met hen van de Ammonieten<note n="749">Hebr. mehaämmonim, wat men zou kunnen vertalen met van de overzijde der Ammonieten en verstaan van de zwervende volksstammen in de Arabische woestijn. Daar echter v. 10 en 22 de bewoners van het gebergte Seïr genoemd worden, vermoedt men met reden, dat moet gelezen worden mehammeoenim, d.i. van de Maonieten, wier hoofdstad Maon in het gebergte Seïr niet ver van Petra gelegen was. Vgl. XXVI 7.</note> tegen Josaphat, om te strijden tegen hem.</verse>
<verse osisID="2Chr.20.2"> En er kwamen boden en meldden aan Josaphat, zeggende: Tegen u is eene groote menigte van die gewesten, welke aan de overzijde der zee zijn, en van Syrië<note n="750">Daar in het vervolg van het verhaal van geen Syriërs sprake is, zal men in plaats van me-Aram (van Syrië) moeten lezen me-Edom, d.i. van Idumea.</note> in aantocht; en zie, zij zijn gelegerd te Asasonthamar<note n="751">Zie Gen. XIV 7. De hoofdmacht was dus rondom de zuidelijke spits van de Doode Zee getogen, die hier met zee bedoeld wordt.</note>, dat is Engaddi.</verse>
<verse osisID="2Chr.20.3"> Josaphat nu, van schrik verslagen, gaf zich geheel over aan het gebed tot den Heer en kondigde een vasten af voor gansch Juda<note n="752">Vgl. Judic. XX 26; I Reg. VII 16; Joël II 15.</note>.</verse>
<verse osisID="2Chr.20.4"> En Juda kwam bijeen, om den Heer te verbidden; en ook kwamen allen uit hunne steden, om Hem te smeeken.</verse>
<verse osisID="2Chr.20.5"> En toen Josaphat zich gesteld had in het midden der vergadering van Juda en van Jerusalem, in het huis des Heeren voor het nieuwe voorhof<note n="753">Het priestervoorhof zal vermoedelijk door Josaphat of Asa eene herstelling ondergaan hebben en daarom hier het nieuwe voorhof heeten. Vóór dit voorhof, dus in het buitenvoorhof, plaatste zich de koning, vermoedelijk op het VI 13 beschreven gestoelte.</note></verse> 
<verse osisID="2Chr.20.6"> zeide hij: Heer, God onzer vaderen, Gij zijt God in den hemel en heerscht over al de rijken der heidenen; in uwe hand is kracht en macht, en niemand kan U weerstaan.</verse>
<verse osisID="2Chr.20.7"> Hebt Gij niet, onze God, al de inwoners van dit land verdelgd voor het aanschijn van uw volk Israël, en hebt Gij het niet gegeven aan het zaad van Abraham, uwen vriend, voor altoos<note n="754">Vgl. Gen. XIII 15-17; XV 18.</note>?</verse>
<verse osisID="2Chr.20.8"> En zij hebben daarin hunne woonstede genomen en daar een heiligdom gebouwd voor uwen naam, zeggende<note n="755">Josaphat herhaalt in het kort het door Salomon bij de inwijding des tempels uitgesproken gebed, vgl. VI.</note>:</verse>
<verse osisID="2Chr.20.9"> Indien er rampen over ons komen, het zwaard des gerechts, pest en hongersnood, dan zullen wij ons voor uw aangezicht stellen voor dit huis, waarin uw naam is aangeroepen; en wij zullen tot U roepen in onze rampspoeden, en Gij zult verhooren en verlossen.</verse>
<verse osisID="2Chr.20.10"> Nu dan zie: de kinderen van Ammon en Moab en het gebergte Seïr<note n="756">De bewoners van dat gebergte. Vgl. noot 2.</note>, door wier midden Gij Israël niet toeliet dat het trekken zou, toen het uit Egypte kwam, maar van wie zij uitweken en die zij niet verdelgden<note n="757">Vgl. Deut. II 1-19; Judic. XI 17 volg.</note>,</verse>
<verse osisID="2Chr.20.11"> zij doen het tegenovergestelde en trachten ons te verdrijven uit de bezitting, welke Gij ons gegeven hebt.</verse>
<verse osisID="2Chr.20.12"> Onze God, zult Gij dan geen gericht houden over hen? Bij ons is wel is waar niet zooveel kracht, dat wij weerstand zouden kunnen bieden aan deze menigte, die ons overvalt<note n="758">De verbonden vijandige stammen schijnen eene verhuizing naar Juda beoogd en daarom met hun geheele macht den inval gedaan te hebben. Daar zij buitendien geheel onverwacht kwamen, is de vrees van Josaphat zeer begrijpelijk. Alleen God kon hier redding verschaffen. Vgl. Ps. LXXXII.</note>. Maar daar wij niet weten, wat ons te doen staat, blijft ons dit alleen over, dat wij onze oogen richten tot U.</verse> 
<verse osisID="2Chr.20.13"> En geheel Juda stond voor den Heer met zijne zuigelingen en vrouwen en kleinen<note n="759">Vgl. Joël II 16; Judith IV 9.</note>.</verse>
<verse osisID="2Chr.20.14"> En daar was Jahaziël, de zoon van Zacharias, zoon van Banaias, zoon van Jehiël, zoon van Mathanias<note n="760">Wellicht Nathanias, die I Par. XXV 2 en 12 onder de zonen van Asaph vermeld wordt.</note>, de Leviet, van de kinderen van Asaph, en over hem kwam de geest des Heeren te midden der menigte,</verse>
<verse osisID="2Chr.20.15"> en hij zeide: Geeft acht, geheel Juda, en gij, die Jerusalem bewoont, en gij, koning Josaphat. Dit zegt de Heer tot u: Vreest niet en weest niet vervaard voor deze menigte: want het is niet uw strijd, maar die van God<note n="761">d.i. God zal hier strijden.</note>.</verse>
<verse osisID="2Chr.20.16"> Morgen zult gij tegen hen aftrekken; want zij zullen oprukken langs het bergpad, Sis genaamd, en gij zult hen ontmoeten aan het einde van den bergstroom, welke tegenover de woestijn Jeruel is<note n="762">Sis is vermoedelijk thans het Wadi el Hasasah, aan den noordelijken rand van de woestijn, die zich van de Doode Zee naar Thecua uitstrekt en wier zuidoostelijk gedeelte waarschijnlijk de in het vervolg van het vers genoemde woestijn Jeruel is. Voor het einde van den bergstroom heeft het Hebr.: ‘het einde van het dal’.</note>.</verse>
<verse osisID="2Chr.20.17"> Niet gij zijt het, die vechten zult; maar blijft slechts met betrouwen staan en gij zult de hulp des Heeren zien over u, o Juda en Jerusalem; vreest niet, en weest niet vervaard; morgen zult gij tegen hen uittrekken, en de Heer zal met u zijn.</verse>
<verse osisID="2Chr.20.18"> Josaphat dan en Juda en al de bewoners van Jerusalem wierpen zich plat ter aarde voor den Heer en aanbaden Hem.</verse>
<verse osisID="2Chr.20.19"> En de Levieten uit de kinderen van Caäth en uit de kinderen van Core<note n="763">De kinderen van Core waren volgens I Par. VI 7 en 22 zelf Caäthieten; en kinderen van Core is derhalve een beperkende omschrijving van het voorafgaande.</note> loofden den Heer, den God van Israël, met luider stemme met verheffing</verse> 
<verse osisID="2Chr.20.20"> En toen zij zich des morgens opmaakten, trokken zij uit door<note n="764">Hebr. ‘naar’.</note> de woestijn van Thecue, en terwijl zij uittogen, stond Josaphat in hun midden en zeide: Hoort mij, mannen van Juda en inwoners van Jerusalem al te gader; betrouwt op den Heer, uwen God, en gij zult veilig zijn; schenkt geloof aan zijn profeten, en alles zal gelukkig uitvallen.</verse>
<verse osisID="2Chr.20.21"> En hij gaf raad aan het volk en stelde zangers des Heeren, die Hem zouden prijzen in hunne afdeelingen<note n="765">Hebr. ‘in heilig feestgewaad’.</note> en aan het leger voorafgaan en met vereende stem zingen: Looft den Heer, want eeuwig duurt zijne barmhartigheid.</verse>
<verse osisID="2Chr.20.22"> En toen zij aanhieven met lof te zingen, keerde de Heer hunne hinderlaag, te weten die van de kinderen van Ammon en Moab en van het gebergte Seïr, die ten strijde tegen Juda waren uitgetogen, tegen hen zelven<note n="766">In den grondtekst staat: ‘verschafte de Heer meorbim tegen de kinderen van Ammon....’ ‘Meorbim’ beteekent: in hinderlaag of op den loer liggenden. Volgens v. 17 en 24 kunnen dit geen krijgers van Josaphat geweest zijn. Sommigen meenen, dat het roovers waren, die, onverwacht uit een hinderlaag te voorschijn gekomen, verwarring brachten in het leger der bondgenooten; anderen, dat God engelen tegen hen zond. Zeker is het, dat door Gods toedoen verwarring onder de vijanden ontstond, gelijk Judic. VII 22. De Moabieten en Ammonieten zochten de schuld bij de Seïrieten. Wellicht hadden dezen of hunne stamgenooten inderdaad verraad gepleegd en de hinderlagen gelegd.</note>, en zij werden verslagen.</verse>
<verse osisID="2Chr.20.23"> Want de kinderen van Ammon en Moab stonden op tegen de bewoners van het gebergte Seïr, om hen te dooden en te verdelgen; en nadat zij dit ten uitvoer hadden gebracht, richtten zij zich ook tegen elkander en vielen door de wonden, elkander toegebracht.</verse>
<verse osisID="2Chr.20.24"> Toen nu Juda gekomen was bij den wachttoren<note n="767">Eene hoogte, van waar men de woestijn Jeruel overzien kon.</note>, die naar de woestijn uitziet<note n="768">In het Hebr. volgt hier nog: ‘en zich keerden naar de menigte’.</note>, zag het van verre de landstreek wijd en zijd vol lijken en geen enkelen overgebleven, die aan den dood had kunnen ontkomen<note n="769">Zij zagen een veld vol lijken, waarop niets levends meer te zien was.</note>.</verse> 
<verse osisID="2Chr.20.25"> Josaphat dan naderde en al het volk met hem om buit te maken op de dooden, en zij vonden onder de lijken velerlei huisraad, alsmede kleederen en zeer kostbaar gereedschap, en zij plunderden zooveel, dat zij niet alles dragen konden en in geen drie dagen den roof konden wegbrengen, zoo groot was de buit.</verse>
<verse osisID="2Chr.20.26"> En op den vierden dag verzamelden zij zich in het dal der Zegening<note n="770">Den Hebreeuwschen naam Beracha vindt men terug in het dorp Bereikoet, westelijk van Thecua, dicht aan den weg van Hebron naar Jerusalem gelegen. Het in de nabijheid daarvan gelegen Wadi-Arroeb zou dan het hier bedoelde dal van Beracha zijn.</note>; want omdat zij daar den Heer gezegend hadden, noemden zij die plaats dal der Zegening, tot op den huidigen dag.</verse>
<verse osisID="2Chr.20.27"> En al de manschap van Juda en de bewoners van Jerusalem en Josaphat aan hun hoofd keerden naar Jerusalem terug in groote blijdschap, omdat de Heer hun vreugde had gegeven over hunne vijanden<note n="771">Vgl. Esdr. VI 22; Neh. XII 43.</note>.</verse>
<verse osisID="2Chr.20.28"> En zij hielden hun intocht in Jerusalem met psalters en harpen en trompetten naar het huis des Heeren.</verse>
<verse osisID="2Chr.20.29"> En de schrik des Heeren overviel al de rijken der aarde, toen zij vernamen, dat de Heer gestreden had tegen de vijanden van Israël.</verse>
<verse osisID="2Chr.20.30"> En het rijk van Josaphat bleef in rust, en God gaf hem vrede in het rond.</verse>
<verse osisID="2Chr.20.31"> Zoo heerschte Josaphat over Juda<note n="772">Vgl. met v. 31-37 de ietwat uitvoeriger berichten van III Reg. 41-51.</note>, en hij telde vijf en dertig jaren, toen hij begon te regeeren; en vijf en twintig jaren regeerde hij te Jerusalem, en de naam zijner moeder was Azuba, de dochter van Selahi.</verse>
<verse osisID="2Chr.20.32"> En hij wandelde op den weg van zijn vader Asa en week er niet van af, doende wat welgevallig was voor den Heer.</verse> 
<verse osisID="2Chr.20.33"> Edoch de hoogten verdelgde hij niet, en het volk hield nog niet zijn hart gevestigd op den Heer, den God zijner vaderen.</verse>
<verse osisID="2Chr.20.34"> Het overige nu van de daden van Josaphat, zoo van de eerste als van de laatste, is beschreven in de woorden van Jehu, den zoon van Hanani, welke hij neerschreef in de Boeken der koningen van Israël.</verse>
<verse osisID="2Chr.20.35"> Naderhand<note n="773">Na den inval der Ammonieten, en wel spoedig daarna, daar Ochozias, in het zeventiende jaar van Josaphat op den troon van Israël gekomen, geene twee volle jaren regeerde. Zie III Reg. XXII 52.</note> sloot Josaphat, de koning van Juda, vriendschap met Ochozias, den koning van Israël, wiens werken zeer goddeloos waren.</verse>
<verse osisID="2Chr.20.36"> En hij nam deel aan het bouwen van schepen, die op Tharsis zouden varen<note n="774">Uit III Reg. XXII 49 blijkt, dat de schepen gebouwd werden voor de vaart naar Ophir, die als een groote handelsvaart ook Tharsis-vaart kon genoemd worden, gelijk de voor die vaart bestemde schepen ook Tharsis-schepen heetten. Vgl. III Reg. X 22; II Par. IX 21; Is. II noot 10.</note>; en zij bouwden eene vloot te Asiongaber.</verse>
<verse osisID="2Chr.20.37"> Eliëzer nu, de zoon van Dodaü van Maresa, profeteerde tegen Josaphat, zeggende: Omdat gij een verbond gesloten hebt met Ochozias, heeft de Heer uwe werken geslagen<note n="775">Geslagen, d.i. met geweld verijdeld. Van deze berisping door den van elders niet bekenden profeet wordt III Reg. XXII niet gewaagd; zij maakt het echter begrijpelijk, waarom volgens v. 50 aldaar Josaphat niet wilde treden in het voorstel van Ochozias tot hernieuwing der poging.</note>. En de schepen werden verbrijzeld en konden niet op Tharsis varen.</verse>
</chapter>
<chapter osisID="2Chr.21">
<title>Hoofdstuk XXI.</title><p>Joram wordt koning, vermoordt zijne broeders en regeert goddeloos (v. 1-7). Zijne straf en zijn dood (v. 8-20).</p>
<verse osisID="2Chr.21.1"> En Josaphat ontsliep met zijne vaderen en werd bij hen begraven in de Stad van David, en zijn zoon Joram werd koning in zijne plaats<note n="776">Vgl. IV Reg. VIII 16-24, waar Joram's regeering minder uitvoerig dan hier, maar toch overigens bijna gelijkluidend verhaald wordt.</note>.</verse> 
<verse osisID="2Chr.21.2"> Deze nu had tot broeders de zonen van Josaphat: Azarias en Jahiël en Zacharias en Azarias<note n="777">Hebr. Asarjahoe, terwijl de eerstgenoemde zoon Asarja heet, wat hetzelfde is, daar ja eene verkorting is van jahoe of jahwe. Josaphat schijnt inderdaad twee zonen van dien naam gehad te hebben, daar hier al de vertalingen met den grondtekst overeenstemmen.</note> en Michaël en Saphatias; zij allen waren zonen van Josaphat, den koning van Juda.</verse>
<verse osisID="2Chr.21.3"> En hun vader had hun vele geschenken in zilver en in goud gegeven en inkomsten, benevens zeer versterkte steden in Juda; doch het koningschap gaf hij aan Joram, omdat hij de eerstgeborene was.</verse>
<verse osisID="2Chr.21.4"> Zoo verhief zich Joram over het koninkrijk zijns vaders; en toen hij vast gezeten was, doodde hij al zijne broeders<note n="778">Vermoedelijk uit wantrouwen, daar zij, naar v. 11 doet vermoeden, niet zijne, maar huns vaders gezindheid waren toegedaan.</note> met het zwaard, alsook eenigen van de vorsten van Israël.</verse>
<verse osisID="2Chr.21.5"> Twee en dertig jaren telde Joram, toen hij begon te regeeren, en acht jaren regeerde hij te Jerusalem.</verse>
<verse osisID="2Chr.21.6"> En hij wandelde op de wegen van de koningen van Israël, gelijk het huis van Achab gedaan had; want eene dochter van Achab was zijne huisvrouw, en hij deed hetgeen kwaad was voor de oogen des Heeren.</verse>
<verse osisID="2Chr.21.7"> De Heer wilde echter het huis van David niet verdelgen wegens het verbond, dat Hij met hem gesloten had, en omdat Hij beloofd had, aan hem en aan zijne zonen een lamp<note n="779">Een nakomeling. Zie de noot op IV Reg. VIII 19.</note> te geven te allen tijde.</verse>
<verse osisID="2Chr.21.8"> In die dagen kwam Edom in opstand, ten einde niet onder Juda te staan, en stelde zich een koning aan.</verse>
<verse osisID="2Chr.21.9"> En toen Joram daarheen getogen was met zijne oversten en de geheele ruiterij, die met hem was, brak hij op in den nacht en versloeg Edom, dat hem omsingeld had en al de aanvoerders zijner ruiterij<note n="780">IV Reg. VIII 21 wordt hier nog toegevoegd: ‘en het volk vluchtte naar zijne tenten’. Door de vijanden omsingeld, had Joram slechts door een nachtelijken aanval kunnen ontkomen; het gelukte hem niet, Edom opnieuw te onderwerpen.</note>.</verse> 
<verse osisID="2Chr.21.10"> Niettemin bleef Edom in opstand, ten einde niet onder de heerschappij van Juda te zijn, tot op dezen dag<note n="781">Slechts voor een korten tijd werd Edom later door Amasias vermeesterd. Zie XXV.</note>; te dien tijde viel ook Lobna af, ten einde niet onder zijne hand te zijn; want hij had den Heer, den God zijner vaderen, verlaten.</verse>
<verse osisID="2Chr.21.11"> Daarenboven maakte hij ook hoogten in de steden van Juda en verleidde de bewoners van Jerusalem tot boeleeren<note n="782">In figuurlijken en in letterlijken zin door den dienst van Astarte.</note> en Juda tot afval.</verse>
<verse osisID="2Chr.21.12"> En hem werd een brief gebracht van den profeet Elias<note n="783">Den Thesbiet, den beroemden profeet uit het rijk Israël? De oude schriftverklaarders, schoon overtuigd, dat Elias te dien tijde niet meer op aarde toefde, nemen het allen aan. Zij veronderstellen, dat de profeet òf vóór dat hij van de aarde werd weggenomen, den brief schreef en voor Joram achterliet, òf het schrijven uit zijne bovenaardsche verblijfplaats aan den goddeloozen koning deed toekomen. De laatste verklaring schijnt eenigen steun te vinden in den grondtekst, waar men leest: ‘En er kwam tot hem een brief van Elias, den profeet’ ... Eenige nieuweren ontkennen de noodzakelijkheid om aan te nemen, dat Elias vóór de regeering van Joram van de aarde werd weggenomen. Zij beroepen zich op IV Reg. II 1, waar de woorden: ‘Het geschiedde nu, als de Heer Elias met een onweder zou opnemen, dat’ ... het tijdstip der gebeurtenis onbeslist zouden laten. Maar uit het daar volgend verhaal valt af te leiden, dat Elias' leerling Eliseus eerst na het verdwijnen van zijn meester als zelfstandig profeet optrad. Was nu Elias nog getuige van de troonsbeklimming van Joram, koning van Juda, dan kon zijn leerling niet als zelfstandig profeet en als gewezen dienaar van Elias (zie IV Reg. III 11) in het leger zijn van Joram's voorganger Josaphat, toen deze met Joram, koning van Israël, tegen de Moabieten oprukte. Vandaar dat anderen hier voor Elias willen lezen Eliseus. Mogelijk is het, dat door een afschrijver van den Hebr. tekst Elijahoe (Elias) in plaats van Elisa (Eliseus) geschreven is.</note>, waarin geschreven stond: Dit zegt de Heer, de God van David, uwen vader: Omdat gij niet gewandeld hebt op de wegen van uwen vader Josaphat en op de wegen van Asa, den koning van Juda,</verse>
<verse osisID="2Chr.21.13"> maar den weg hebt gevolgd van de koningen van Israël, en Juda en de inwoners van Jerusalem tot boeleeren verleid hebt in navolging der boeleering van het huis van Achab, en bovendien uwe broeders, het huis uws vaders, die beter waren dan gij, gedood hebt:</verse>
<verse osisID="2Chr.21.14"> zie, daarom zal de Heer u benevens uw volk en uwe zonen en huisvrouwen en al wat gij bezit slaan met eene groote plaag.</verse>
<verse osisID="2Chr.21.15"> En gij zult aangetast worden door eene zeer afschuwelijke ziekte van uw onderlijf, totdat uwe ingewanden allengs van u zullen uitgaan dagen op dagen.</verse>
<verse osisID="2Chr.21.16"> De Heer verwekte dan tegen Joram den geest der Philistijnen en der Arabieren, die aan de Ethiopiërs palen<note n="784">De bewoners van zuidelijk Arabië aan de Roode Zee. Voor Ethiopiërs heeft de grondtekst ‘Koeschieten’; vgl. XIV noot 9.</note>.</verse>
<verse osisID="2Chr.21.17"> En zij trokken tegen het land van Juda op en verwoestten het en plunderden al de have, die in het huis des konings gevonden werd, en bovendien zijne zonen en huisvrouwen, en hij behield slechts éénen zoon, te weten Joachaz, die de jongste was<note n="785">De vijanden plunderden de buiten de hoofdstad gelegen domeinen, van welke I Par. XXVII 25-31 sprake is. De hoofdstad zelve vermeesterden zij niet, daar zij dan zeker ook den tempelschat zouden geroofd hebben. De vrouwen en zonen des konings, die zij medevoerden, moeten zich volgens XXII 1 in het legerkamp van Juda bevonden hebben. Joachaz heet XXII 1 en elders Ochozias.</note>.</verse>
<verse osisID="2Chr.21.18"> En boven dit alles sloeg hem de Heer met eene ongeneeslijke buikziekte.</verse>
<verse osisID="2Chr.21.19"> Terwijl dan de ééne dag op den anderen volgde en tijd op tijd verstreek, voltooide zich de omloop van twee jaren, en aldus, door de langdurige kwaal uitgeteerd, zoodat hij ook zijn ingewanden uitwierp, raakte hij te gelijk met de ziekte tevens het leven kwijt. En hij stierf aan een zeer afschuwelijke ziekte, en het volk deed voor hem geene uitvaart naar het gebruik der verbranding, gelijk het met zijne vaderen gedaan had<note n="786">Vgl. XVI 14.</note>.</verse>
<verse osisID="2Chr.21.20"> Twee en dertig jaren telde hij, toen hij begon te regeeren, en acht jaren regeerde hij te Jerusalem. En hij wandelde niet recht, en men begroef hem in de Stad van David, echter niet in de grafstede der koningen.</verse>
</chapter>
<chapter osisID="2Chr.22"> 
<title>Hoofdstuk XXII.</title><p>Ochozias voert een goddelooze regeering en wordt met Joram, koning van Israël, door Jehu gedood (v. 1-9). Athalia roeit geheel het geslacht van Joram, koning van Juda, uit met uitzondering van Joas, die gered wordt (v. 10-12).</p>
<verse osisID="2Chr.22.1"> De bewoners van Jerusalem nu stelden Ochozias, zijn jongsten zoon, tot koning aan in zijne plaats<note n="787">Deze woorden kunnen doen vermoeden, dat aan Ochozias de troon betwist werd. Wellicht dong zijne goddelooze moeder Athalia reeds toen naar de kroon. Zie het einde van dit Hoofdstuk.</note>; want al de ouderen, die vóór hem waren, hadden de roovers uit Arabië, die in het legerkamp gevallen waren, gedood. Aldus kwam Ochozias, de zoon van Joram, den koning van Juda, aan de regeering.</verse>
<verse osisID="2Chr.22.2"> Twee en veertig<note n="788">Beter volgens IV Reg. VIII 26 ‘twee en twintig jaren’, daar hij zijn vader, die op veertigjarigen leeftijd stierf (zie XXI 20), terstond opvolgde. De fout is zeker aan de afschrijvers te wijten. De oude Syrische vertaling leest dan ook hier twee en twintig, de Septuagint heeft twintig.</note> jaren telde Ochozias, toen hij begon te regeeren, en één jaar heerschte hij te Jerusalem, en de naam zijner moeder was Athalia, de dochter<note n="789">d.i. De kleindochter van Amri, zie IV Reg. VIII 26.</note> van Amri.</verse>
<verse osisID="2Chr.22.3"> Maar ook hij sloeg de wegen in van het huis van Achab; want zijne moeder dreef hem aan tot een goddeloos gedrag.</verse>
<verse osisID="2Chr.22.4"> Hij deed dan kwaad voor het aangezicht des Heeren gelijk het huis van Achab; want die waren zijne raadslieden na zijns vaders dood<note n="790">De woorden na zijns vaders dood doen vermoeden, dat hij reeds gedurende de ziekte van Joram met de regeering belast was en eerst na diens overlijden geheel onder den invloed zijner verwanten uit Israël geraakte. Dit regentschap laat zich ook afleiden uit IV Reg. IX 29, waar gezegd wordt, dat zijne regeering begon in het elfde jaar van Joram van Israël, terwijl hij volgens VIII 25 aldaar koning werd in diens twaalfde jaar.</note>, hem ten verderve.</verse>
<verse osisID="2Chr.22.5"> En hij wandelde naar hunne raadgevingen. En hij trok met Joram, den zoon van Achab, koning van Israël, ten strijde tegen Hazaël, den koning van Syrië, naar Ramoth-Galaäd<note n="791">De veldtocht der twee koningen tegen Syrië en beider ondergang worden, als voornamelijk tot de geschiedenis van het Tienstammenrijk behoorende, met meer uitvoerigheid IV Reg. VIII 28 - IX verhaald.</note>; en de Syriërs kwetsten Joram.</verse> 
<verse osisID="2Chr.22.6"> En deze keerde terug, om zich te laten genezen, naar Jezrahel; want hij had vele wonden in den voornoemden slag ontvangen. Daarom toog Ochozias, de zoon van Joram, de koning van Juda, af, om Joram, den zoon van Achab, die te Jezrahel ziek lag, te bezoeken.</verse>
<verse osisID="2Chr.22.7"> Want het was de wil Gods, Ochozias ten verderve<note n="792">God liet in zijne straffende rechtvaardigheid toe, dat Ochozias als blindelings zijn verderf inliep.</note>, dat hij tot Joram kwam en dat hij, daar gekomen, met hem uittrok tegen Jehu, den zoon van Namsi, dien de Heer gezalfd had om het huis van Achab uit te roeien.</verse>
<verse osisID="2Chr.22.8"> Toen dan Jehu het huis van Achab uitroeide, trof hij de vorsten van Juda en de zonen der broeders van Ochozias, die hem dienden, en hij doodde hen<note n="793">IV Reg. VIII heeten de vermoorden de broeders (in ruimeren zin) van Ochozias.</note>.</verse>
<verse osisID="2Chr.22.9"> Ook Ochozias zelf zocht hij en greep hem, terwijl hij zich in Samaria verscholen hield; en toen hij voor hem gebracht was, doodde hij hem<note n="794">Eene schijnbaar geheel andere lezing van het verhaal van Ochozias' einde vindt men IV Reg. IX 27. Bij vergelijking der twee verhalen blijkt echter, dat zij geacht kunnen worden omtrent den ondergang van Ochozias het eene deze, het andere gene bijzonderheden te vermelden, welke zonder veel moeite tot een geheel kunnen worden vereenigd. Toen Ochozias Joram zag sneuvelen, ‘vluchtte hij langs den weg van het Tuinhuis; en Jehu achtervolgde hem en zeide: Velt ook hem neer op zijnen wagen! En zij kwetsten hem op het bergpad van Gaver, dat bij Jeblaäm is’. (IV Reg. t.a. pl.). Schoon gewond, ontkwam Ochozias op zijnen wagen dezen keer aan Jehu, die zijne ruiterij thans te zeer noodig had, om hem terstond verder te kunnen laten vervolgen. De gekwetste koning van Juda zocht en vond toen eene schuilplaats in Samaria, niet in de stad, maar in het land. Jehu nu ‘zocht (vermoedelijk eenige dagen later) Ochozias en greep hem, terwijl hij zich in Samaria verborgen hield’ (Par.). Waarschijnlijk werd Ochozias opgevangen bij Mageddo, dat volgens Jos XVII 11 niet ver van Jeblaäm te zoeken is. ‘En hij vluchtte naar Mageddo en stierf aldaar’ (IV Reg.). Jehu bevond zich toen zekerlijk te Mageddo. Vandaar dat de schrijver van Par. kon zeggen: ‘en toen hij (Ochozias) voor hem gebracht was, doodde hij (of naar het Hebr. doodden zij) hem. Men zal toen aan den gekwetsten koning van Juda den genadeslag gegeven hebben. Uit de gemaakte samenstelling der verhalen blijkt, dat de schrijver van Par. hier een zeer verkort bericht heeft gegeven.</note>, en men begroef hem<note n="795">Ook uit deze korte mededeeling blijkt het streven van den schrijver naar beknoptheid. Volgens IV Reg. IX 28 legden de dienstknechten van Ochozias het lijk op een wagen en brachten het naar Jerusalem, om het in het koningsgraf bij te zetten.</note>, omdat hij de zoon was van Josaphat, die den Heer gezocht had met geheel zijn hart. En er was geen hoop meer, dat iemand uit het geslacht van Ochozias kon regeeren<note n="796">Hebr.: ‘En het huis van Ochozias had niemand, die kracht bezat ter regeering’, d.i. al de kinderen van den koning waren nog minderjarig. De opmerking dient ter inleiding van het volgende.</note>.</verse>
<verse osisID="2Chr.22.10"> Immers zijne moeder Athalia, ziende, dat haar zoon dood was, maakte zich op en bracht geheel het koninklijk geslacht van het huis van Joram om het leven.</verse>
<verse osisID="2Chr.22.11"> Doch Josabeth, 's konings dochter, nam Joas<note n="797">Vgl. IV. Reg. XI 1-3.</note>, den zoon van Ochozias, en ontvoerde hem uit het midden van 's konings zonen, toen zij gedood werden, en zij verborg hem met zijne voedster in de beddenkamer. Josabeth nu, die hem verborgen had, was de dochter van koning Joram, de huisvrouw van den hoogepriester Joiada, de zuster van Ochozias. En dientengevolge bracht Athalia hem niet om het leven.</verse>
<verse osisID="2Chr.22.12"> Hij bleef dan bij hen in het huis Gods verborgen zes jaren, gedurende welke Athalia over het land heerschte.</verse>
</chapter>
<chapter osisID="2Chr.23">
<title>Hoofdstuk XXIII.</title><p>Joas wordt tot koning gezalfd en Athalia gedood (v. 1-15). Herstel van den eeredienst (v. 16-21).</p>
<verse osisID="2Chr.23.1"> En in het zevende jaar vermande zich Joiada<note n="798">Het hier volgend verhaal verschilt in meer dan één opzicht van hetgeen IV Reg. XI wordt bericht. Het verschil bestaat voornamelijk hierin, dat de schrijver van Par. overeenkomstig zijn doel duidelijk laat uitkomen, dat de Levieten bij die gebeurtenis eene belangrijke rol vervulden, terwijl zijn voorganger hen niet uitdrukkelijk noemt. Toch laat ook deze voldoende blijken, dat zij een gewichtig deel hadden in hetgeen verricht werd. De woorden immers: ‘een derde deel van ulieden, die op den sabbat ingaan’ en: ‘de twee deelen van ulieden, allen, die op den sabbat uitgaan’ (IV Reg. XI 5 en 7, Hebr. tekst), worden door Joiada blijkbaar gericht tot de onder het bevel der honderdmannen en der mannen van de lijfwacht gestelde klassen van Levieten, die dien dag - een sabbat - elkander in den tempeldienst moesten afwisselen. Zie I Par. XXIV noot 11 en 12. Om niet door een ongewonen toevloed van mannen den argwaan van Athalia op te wekken, had Joiada voor de uitvoering van zijn plan juist een sabbat gekozen, zoodat hij in de genoemde Levieten vanzelf het benoodigde aantal mannen ter hand had. De toen aantredende Levieten kon hij geschikt bezigen, om de toegangen tot den tempel te bezetten, de aftredende, om den koning bij de huldiging te omringen. Om hun echter vastberadenheid te geven, stelde hij de vijf door hem gevormde afdeelingen onder het bevel van de in het geheim betrokken honderdmannen en de soldaten der koninklijke lijfwacht. Derhalve vullen de twee verhalen elkander aan. Over 't algemeen heeft de schrijver van Par. hier een ruimer gebruik gemaakt van de bronnen dan zijn voorganger.</note> en nam in dienst de honderdmannen, te weten<note n="799">De namen dezer mannen worden IV Reg. XI niet medegedeeld; ook wordt daar niet gewaagd van de reis, welke zij volgens v. 2 ondernamen.</note> Azarias, den zoon van Jeroham, en Ismahel, den zoon van Johanan, alsook Azarias, den zoon van Obed, en Maäsias, den zoon van Adaia, en Elisaphat, den zoon van Zechri, en hij maakte met hen eene overeenkomst.</verse>
<verse osisID="2Chr.23.2"> En zij trokken rond in Juda en verzamelden de Levieten van al de steden van Juda en de hoofden der geslachten van Israël, en zij kwamen naar Jerusalem.</verse>
<verse osisID="2Chr.23.3"> De geheele menigte<note n="800">Van de v. 1 en 2 genoemden.</note> sloot dan in het huis Gods een verdrag met den koning, en Joiada zeide tot hen: Zie, de zoon des konings zal regeeren, gelijk de Heer gesproken heeft aangaande de zonen van David<note n="801">Vgl. XXI 7.</note>.</verse>
<verse osisID="2Chr.23.4"> Dit dan is het woord, dat gij doen zult:</verse>
<verse osisID="2Chr.23.5"> Een derde gedeelte van ulieden, van de priesters en van de Levieten en van de deurwachters, die op den sabbat aantreden, zal in de poorten<note n="802">De posten, welke door de drie afdeelingen der aantredende Levieten en hunne aanvoerders moesten worden bezet, worden hier en IV Reg. XI 5-8 niet op dezelfde, evenmin op voor ons duidelijke wijze aangeduid. Zie de aanteekening aldaar. De grondtekst heeft: ‘.... het derde deel van ulieden zullen de portiers der dorpels zijn’. De Septuagint spreekt hier van ‘de poorten der ingangen’. Deze uitdrukkingen schijnen den hoofdingang des tempels aan te duiden.</note> zijn, en een derde gedeelte bij het huis des konings<note n="803">Vóór of in het koninklijk paleis kon Joiada zeker geen wacht plaatsen. Zonder twijfel is hier sprake van een post, geplaatst in of bij de poort of galerij, welke volgens IV Reg. XVI 18 naar het koninklijke paleis leidde en die ook XI 6 door de Septuagint vermeld wordt. Door deze liep Athalia later haar verderf te gemoet.</note>, en een derde bij de poort, welke de poort des Fondements<note n="804">Hebr.: ‘de poort van Jesood’, wat fondement beteekent. IV Reg. XI 6 staat daarvoor ‘de poort Soer’, waarschijnlijk een foutieve lezing. De Septuagint heeft hier: ‘de middelste poort’.</note> heet; geheel de overige menigte<note n="805">Gelijk uit v. 8 en duidelijker nog uit IV Reg. XI 7 blijkt, worden hiermede voornamelijk de aftredende Levieten bedoeld, die in twee afdeelingen gesplitst den koning moesten omringen. Vermoedelijk plaatste zich de eene afdeeling op het binnenvoorhof, terwijl de andere zich in het voorportaal van het tempelgebouw om den koning schaarde en met hem op het voorhof kwam.</note> echter zal zich bevinden in de voorhoven van het huis des Heeren.</verse> 
<verse osisID="2Chr.23.6"> En niemand anders betrede het huis des Heeren dan de priesters en de Levieten, die dienst doen; zij alleen zullen binnentreden, omdat zij geheiligd zijn; en geheel de overige menigte onderhoude de wacht des Heeren<note n="806">Alleen de priesters en Levieten mochten het huis des Heeren, d.i. hier het priestervoorhof, betreden; de menigte moest, ook bij deze gelegenheid, binnen de haar aangewezen perken blijven.</note>.</verse>
<verse osisID="2Chr.23.7"> En de Levieten zullen den koning omringen, elk met zijne wapens in de hand; (en indien iemand anders den tempel betreedt, dan worde hij gedood) en zij zullen bij den koning zijn, wanneer hij in- en uitgaat.</verse>
<verse osisID="2Chr.23.8"> De Levieten dan en geheel Juda<note n="807">De hoofden des volks, van wier hulp Joiada zich volgens v. 2 verzekerd had.</note> deden naar al hetgeen de hoogepriester Joiada geboden had, en zij namen een ieder de mannen, die onder hen stonden, en kwamen volgens de orde van den sabbat te gelijk met hen, die den sabbat uitgediend hadden en heen zouden gaan; want de hoogepriester Joiada had de afdeelingen niet laten vertrekken, welke elkander elke week plachten op te volgen.</verse>
<verse osisID="2Chr.23.9"> En de hoogepriester Joiada gaf aan de honderdmannen<note n="808">Als aan de aanvoerders, die, gelijk uit het volgende vers valt op te maken, ook aan de Levieten de wapens uitdeelden.</note> de lansen en de schilden en de rondassen van koning David, welke deze als offergave gesteld had in het huis des Heeren.</verse>
<verse osisID="2Chr.23.10"> En hij plaatste geheel het volk<note n="809">Zie voor het verdere IV Reg. XI.</note>, dat dolken droeg, van de rechterzijde des tempels tot aan de linkerzijde des tempels, vóór het altaar en den tempel, rondom den koning.</verse>
<verse osisID="2Chr.23.11"> En zij brachten den zoon des konings te voorschijn en overhandigden hem de kroon en het getuigenis, en gaven in zijne hand de te bevolgen wet<note n="810">Het getuigenis is de rol der wet. Vgl. Ex. XXV noot 12. De zinsnede: ‘en gaven in zijne hand de te bevolgen wet’, is eene toelichting der Vulgaat.</note> en stelden hem tot koning aan; ook zalfde hem de hoogepriester Joiada en zijne zonen, en zij wenschten hem heil en zeiden: Leve de koning!</verse>
<verse osisID="2Chr.23.12"> Toen nu Athalia dit hoorde, te weten het geluid van hen, die toeliepen en den koning toejuichten, ging zij naar het volk in den tempel des Heeren.</verse>
<verse osisID="2Chr.23.13"> En toen zij den koning zag staan op de trap bij den ingang en de vorsten en de afdeelingen om hem en geheel het volk des lands, dat jubelde en op de trompetten blies en bij velerlei speeltuig zong en juichend de stem verhief, scheurde zij hare kleederen en zeide: Verraad! verraad!</verse>
<verse osisID="2Chr.23.14"> En de hoogepriester Joiada ging tot de honderdmannen en de oversten des legers en zeide tot hen: Brengt haar buiten de omheining des tempels en daar buiten worde zij omgebracht met het zwaard<note n="811">Naar het Hebr.: ‘Leidt haar naar buiten, binnen door de rijen heen; en wie haar volgt, worde gedood met het zwaard’. Naar de Septuagint: ‘Drijft haar buiten den tempel en gaat haar achterna, en zij sterve door het zwaard’. De lezing van Vulg. en Sept. past beter in den samenhang.</note>; en de priester beval, dat zij niet zou gedood worden in het huis des Heeren.</verse>
<verse osisID="2Chr.23.15"> En zij legden de hand op haren nek, en toen zij de Paardenpoort van het huis des konings binnengetreden was, doodden zij haar aldaar.</verse>
<verse osisID="2Chr.23.16"> En Joiada sloot een verbond tusschen zich zelf en het geheele volk en den koning, dat het zoude zijn het volk des Heeren.</verse>
<verse osisID="2Chr.23.17"> Derhalve begaf zich het geheele volk naar het huis van Baäl, en zij haalden het omver, en zijne altaren en beelden braken zij in stukken; ook doodden zij Mathan, den priester van Baäl, vóór de altaren.</verse>
<verse osisID="2Chr.23.18"> En Joiada stelde opzieners aan in het huis des Heeren onder leiding van de priesters en Levieten, welke David in het huis des Hee- ren afgedeeld had, om brandoffers op te dragen aan den Heer, gelijk geschreven staat in de wet van Moses, met vreugde en gezang, volgens de beschikking van David.</verse>
<verse osisID="2Chr.23.19"> Ook stelde hij deurwachters aan bij de poorten van het huis des Heeren, opdat niemand, om wat reden ook onrein, het zou betreden.</verse>
<verse osisID="2Chr.23.20"> En hij nam de honderdmannen en de kloekste mannen en vorsten des volks en geheel de menigte des lands, en zij deden den koning afdalen van het huis des Heeren en midden door de Opperpoort ingaan in het huis des konings, en zij plaatsten hem op den koninklijken troon.</verse>
<verse osisID="2Chr.23.21"> En geheel het volk des lands verheugde zich, en de stad was in rust; Athalia toch was gedood met het zwaard.</verse>
</chapter>
<chapter osisID="2Chr.24">
<title>Hoofdstuk XXIV.</title>
<p>Koning Joas onderhoudt aanvankelijk 's Heeren wet en zorgt voor de vernieuwing des tempels (v. 1-14), maar geeft na den dood van Joiada vrij spel aan de afgoderij en laat den profeet Zacharias steenigen (v. 15-22). Noodlottig einde van Joas (v. 23-27).</p>
<verse osisID="2Chr.24.1"> Zeven jaren telde Joas, toen hij begon te regeeren<note n="812">Ook ten opzichte van de regeering van Joas deelt de schrijver belangrijke bijzonderheden mede, die IV Reg. niet voorkomen, ofschoon zij het noodlottig einde des konings meer begrijpelijk maken.</note>, en veertig jaren regeerde hij te Jerusalem; de naam zijner moeder was Sebia van Bersabee.</verse>
<verse osisID="2Chr.24.2"> En hij deed wat goed was voor het aanschijn des Heeren al de dagen van den priester Joiada.</verse>
<verse osisID="2Chr.24.3"> Joiada nu nam voor hem twee vrouwen, bij welke hij zonen en dochters gewon<note n="813">Dit bericht is alleen hier te lezen.</note>.</verse>
<verse osisID="2Chr.24.4"> Daarna behaagde het aan Joas, het huis des Heeren te vernieuwen<note n="814">Vgl. voor v. 4-13 IV Reg. XII 5-17.</note>.</verse>
<verse osisID="2Chr.24.5"> En hij verzamelde de priesters en de Levieten en zei de tot hen: Gaat uit naar de steden van Juda en verzamelt uit geheel Israël geld<note n="815">De inkomsten van den tempel waren van verschillenden aard; zie IV Reg. XII 5-7. Joas nu gelastte, dat de Levieten die inkomsten, of althans het in v. 6 genoemde gedeelte daarvan, jaarlijks zouden innen, wat zij zeer goed konden doen, daar zij in het geheele rijk verspreid woonden. Eerst toen dit bevel, waarvan IV Reg. XII niet wordt gewaagd, zonder het gewenschte gevolg bleef, ging men over tot den maatregel, die hier en IV Reg. XII op ongeveer dezelfde wijze wordt verhaald.</note> tot herstelling van den tempel van uwen God, elk jaar, en doet dit ijlings; maar de Levieten gingen vrij traag te werk.</verse>
<verse osisID="2Chr.24.6"> En de koning riep Joiada, het hoofd, en zeide tot hem: Waarom zorgdet gij er niet voor, de Levieten te nopen, om uit Juda en Jerusalem het geld op te brengen, waaromtrent door Moses, den dienstknecht des Heeren, bepaald is dat geheel de menigte van Israël het zou opbrengen voor den tabernakel der getuigenis<note n="816">Vgl. Exod. XXX 12-16; XXXVIII 25.</note>?</verse>
<verse osisID="2Chr.24.7"> Want de overbooze Athalia en hare zonen hebben het huis Gods verwoest en met al hetgeen in den tempel des Heeren geheiligd was het huis der Baäls opgeschikt.</verse>
<verse osisID="2Chr.24.8"> De koning dan beval, en zij maakten eene kist en plaatsten haar aan de poort van het huis des Heeren aan de buitenzijde.</verse>
<verse osisID="2Chr.24.9"> En in Juda en te Jerusalem werd afgekondigd, dat elk den Heer de schatting zoude opbrengen, welke Moses, de dienstknecht des Heeren, in de woestijn aan geheel Israël had opgelegd.</verse>
<verse osisID="2Chr.24.10"> En al de vorsten en geheel het volk verheugden zich en kwamen en brachten bijeen in de kist des Heeren en offerden, zoodat zij vol werd.</verse>
<verse osisID="2Chr.24.11"> En wanneer het tijd was, om de kist door de handen der Levieten voor den koning te doen brengen (want zij zagen, dat er veel geld was), kwam de schrijver des konings en degene, dien de eerste priester had aangesteld<note n="817">Dat de eerste of hoogepriester daartoe een ander in zijne plaats kon stellen, wordt IV Reg. XII 11 niet vermeld.</note>, binnen en stortten het geld uit, dat in de kist was; daarna droegen zij de kist terug naar hare plaats; en zoo deden zij alle dagen<note n="818">De offerkist was dus alle dagen vol.</note>, en er werd onnoemelijk veel geld verzameld.</verse>
<verse osisID="2Chr.24.12"> En de koning en Joiada gaven dit aan hen, die over de werken van het huis des Heeren gesteld waren, en dezen huurden daarvoor steenhouwers en handwerkers voor verschillende werken, om het huis des Heeren te vernieuwen, alsook werklieden in ijzer en koper, om hetgeen begon te vallen te bevestigen.</verse>
<verse osisID="2Chr.24.13"> En zij, die aan het werk waren, werkten ijverig, en de scheuren van het muurwerk werden door hunne handen gedicht, en zij herstelden het huis des Heeren in zijn vroegeren staat en maakten, dat het stevig stond.</verse>
<verse osisID="2Chr.24.14"> En toen zij al de werken voltooid hadden, brachten zij voor het aangezicht van den koning en van Joiada het overgebleven deel van het geld, en men maakte daarvoor tempelvaten voor den dienst en voor de brandoffers, alsmede schalen en ander gouden en zilveren gereedschap<note n="819">Het hiermede strijdende verbod, IV Reg. XII 14 en 15 vermeld, gold slechts voor het tijdperk van den bouw en sloot niet uit, dat het na de herstelling des tempels overgebleven geld op dusdanige wijze besteed werd.</note>. En er werden gedurig brandoffers in het huis des Heeren opgedragen al de dagen van Joiada.</verse>
<verse osisID="2Chr.24.15"> Maar Joiada<note n="820">Het verhaal van Joiada's dood, van den afval van koning en volk en van de prediking en steeniging van Zacharias (v. 15-22) wordt IV Reg. XII gemist.</note> werd oud en was vol van dagen, en hij stierf, toen hij honderd en dertig jaren telde<note n="821">In welk regeeringsjaar van Joas hij overleed, is onbekend. Volgens IV Reg. XII 5 hield hij zich nog in het drie-en-twintigste met de herstelling des tempels onledig. De verdienstelijke grijsaard hield derhalve den koning gedurende het grootste gedeelte zijner regeering op het goede pad.</note>.</verse>
<verse osisID="2Chr.24.16"> En zij begroeven hem in de Stad van David bij de koningen, omdat hij het goede gedaan had aan Israël en aan zijn huis.</verse>
<verse osisID="2Chr.24.17"> Nadat echter Joiada gestorven was, kwamen de vorsten van Juda en bogen zich diep voor den koning, die door hun eerbewijzen ingenomen aan hun verlangen gehoor gaf<note n="822">Wat zij door hunne kruiperij van den koning wenschten en wisten te verkrijgen, blijkt uit het volgende. Dat Joas, die hun helaas toestond, afgoderij te plegen, zich ook zelf daaraan schuldig maakte, behoeft niet te worden aangenomen.</note>.</verse>
<verse osisID="2Chr.24.18"> En zij verlieten den tempel van den Heer, den God hunner vaderen, en zij dienden de bosschen<note n="823">Hebr.: haäsjerim, zie XIV noot 4.</note> en de gesneden beelden; en er kwam gramschap tegen Juda en Jerusalem vanwege die zonde<note n="824">Gelijk het vervolg van het verhaal leert. Het is ook mogelijk, dat er over Juda eene straf kwam, die hier niet verhaald is. Zie v. 30.</note>.</verse>
<verse osisID="2Chr.24.19"> En Hij zond hun profeten, opdat zij zouden terugkeeren tot den Heer, maar zij wilden dezer getuigenis niet hooren.</verse>
<verse osisID="2Chr.24.20"> De geest des Heeren nu kwam over Zacharias<note n="825">Eigenlijk, ook naar het Hebr.: ‘.... trok Zacharias aan’ (als een kleed), evenals Judic. VI 34 en I Par. XII 18.</note>, den zoon van Joiada, den priester, en hij stond voor het aangezicht des volks en zeide tot hen: Dit zegt de Heere God: Waarom overtreedt gij het gebod des Heeren, wat u niet tot geluk zal strekken, en hebt gij den Heer verlaten, opdat Hij u verlate?</verse>
<verse osisID="2Chr.24.21"> En zij schoolden saam tegen hem en steenigden hem naar het bevel des konings in het voorhof van het huis des Heeren<note n="826">Men houdt hem voor dengene, die volgens Matth. XXIII 38 en Luc. XI 51 gedood werd tusschen den eigenlijken tempel en het altaar op het voorhof der priesters.</note>.</verse>
<verse osisID="2Chr.24.22"> En koning Joas was niet de goedertierenheid indachtig, welke Joiada, diens vader, hem bewezen had, maar doodde zijnen zoon. En toen deze stierf, sprak hij: De Heer zie het en wreke het<note n="827">Zacharias slaakt deze bede, die in het Hebr. ook als een voorspelling kan worden opgevat, uit ijver voor de rechtvaardigheid, volkomen naar den geest van het Oude Verbond. De eerste martelaar van het Nieuwe Verbond sterft met de bede: ‘Heer, reken hun die zonde niet toe!’ Act. VII 60.</note>.</verse>
<verse osisID="2Chr.24.23"> En toen een jaar was verloopen<note n="828">Het jaar, waarin de steeniging van Zacharias plaats vond. De strooptocht der Syriërs wordt IV Reg. XII 17-19 uitvoeriger verhaald dan hier. Het was den schrijver van Par. genoeg, te doen uitkomen, dat de straf op de zonde volgde.</note>, trok een leger van Syrië tegen hem op; en het kwam naar Juda en Jerusalem en doodde al de vorsten des volks<note n="829">Naar het Hebr. behoort hier nog te worden toegevoegd: ‘uit het volk’. Het volk bleef gespaard, maar de schuldige vorsten (v. 17) kwamen om.</note>, en zij zonden al den buit aan den koning naar Damascus.</verse>
<verse osisID="2Chr.24.24"> En ofschoon slechts een zeer klein getal Syriërs gekomen was, leverde de Heer eene ontelbare menigte over in hunne handen, omdat zij den Heer, den God hunner vaderen, verlaten hadden; ook hielden zij aan Joas smadelijke gerichten<note n="830">Vgl. Exod. XII 12; Ezech. V 10. Waarschijnlijk werd de koning zelf zwaar gekwetst. Zie v. 25.</note>.</verse>
<verse osisID="2Chr.24.25"> En toen zij aftrokken, lieten zij hem achter in groote pijnen. En zijne dienstknechten stonden tegen hem op, om het bloed te wreken van den zoon des priesters Joiada, en zij vermoordden hem in zijn bed, en hij stierf; en men begroef hem in de Stad van David, maar niet in de grafsteden der koningen<note n="831">Wel echter in de nabijheid daarvan; zie IV Reg. XII 21.</note>.</verse>
<verse osisID="2Chr.24.26"> Zij nu, die den aanslag op hem deden, waren Zabad, de zoon van Semmaäth, de Ammonietische, en Jozabad, de zoon van Semarith, de Moabietische<note n="832">De samenzweerders worden IV Reg. XII 21 Josachar, de zoon van Semmaäth, en Jozabad, de zoon van Somer, genoemd. Semmaäth en Semarith zijn volgens onzen tekst vrouwen; doch in de Septuagint ontbreken ook hier de woorden de Ammonietische en de Moabietische.</note>.</verse>
<verse osisID="2Chr.24.27"> Zijne zonen nu en de geldsom, welke onder hem verzameld was, en de vernieuwing van het huis Gods zijn zorgvuldiger beschreven in het Boek der Koningen; en Amasias, zijn zoon, werd koning in zijne plaats.</verse>
</chapter>
<chapter osisID="2Chr.25"> 
<title>Hoofdstuk XXV.</title><p>Amasias, koning geworden, wreekt zijns vaders dood en huurt hulptroepen uit Israël, die hij echter spoedig weder ontslaat (v. 1-10). Terwijl hij de Edomieten overwint, verwoesten de ontslagen troepen uit Israël zijn koninkrijk (v. 11-13). Na de zegepraal op de Edomieten vereert hij hunne afgoden ondanks de waarschuwing van een profeet (v. 14-16). Zijn ongelukkige krijg met Israël en zijn droevig einde (v. 17-28).</p>
<verse osisID="2Chr.25.1"> Vijf en twintig jaren telde Amasias<note n="833">Vgl. IV Reg. XIV 1-20.</note>, toen hij begon te regeeren, en negen en twintig jaren regeerde hij te Jerusalem. De naam zijner moeder was Joaden van Jerusalem.</verse>
<verse osisID="2Chr.25.2"> En hij deed wat goed was in de oogen des Heeren, echter niet met een volmaakt hart<note n="834">Gelijk zijn vader begunstigde hij later den afgodendienst.</note>.</verse>
<verse osisID="2Chr.25.3"> En toen hij zijne heerschappij bevestigd zag, bracht hij de dienstknechten om hals, die den koning, zijnen vader, vermoord hadden,</verse>
<verse osisID="2Chr.25.4"> doch hunne zonen doodde hij niet, gelijk geschreven staat in het boek der wet van Moses, waar de Heer geboden heeft, zeggende: Men doode de vaders niet voor hunne zonen noch de zonen voor hunne vaders; maar een ieder sterve om zijne zonde.</verse>
<verse osisID="2Chr.25.5"> Amasias nu verzamelde Juda<note n="835">De mannen, die in staat waren de wapenen te dragen. Amasias monsterde zijn leger met het oog op den krijg tegen de Moabieten, uit welks verloop hier verschillende bijzonderheden worden bericht, die IV Reg. XIV ontbreken.</note> en hij rangschikte hen naar de geslachten en de regimentsoversten en de honderdmannen in geheel Juda en Benjamin, en hij monsterde hen van twintig jaren en daarboven, en hij vond driehonderd duizend<note n="836">Dus veel minder dan ten tijde van Asa en van Josaphat; zie XIV 7 en XVII 14; reden waarom Amasias hulptroepen uit Israël in soldij nam, v. 6.</note> jonge mannen, die konden uittrekken ten strijde en spies en schild dragen.</verse>
<verse osisID="2Chr.25.6"> Daarbij huurde hij voor soldij uit Israël honderdduizend dapperen voor honderd talenten zilver.</verse> 
<verse osisID="2Chr.25.7"> En een man Gods kwam tot hem en zeide: O koning, laat het leger van Israël niet met u te velde trekken; want de Heer is niet met Israël en met al de kinderen van Ephraïm<note n="837">De laatste woorden zijn eene verklarende bijstelling van Israël.</note>.</verse>
<verse osisID="2Chr.25.8"> En indien gij meent, dat in de macht des legers de oorlogen bestaan, zal God maken, dat gij door de vijanden overwonnen wordt; want het staat aan God om te helpen en op de vlucht te drijven.</verse>
<verse osisID="2Chr.25.9"> En Amasias zeide tot den man Gods: Wat zal er dan worden van de honderd talenten, die ik gegeven heb aan de soldaten van Israël? En de man Gods antwoordde hem: De Heer heeft middelen, om u veel meer dan dit te geven.</verse>
<verse osisID="2Chr.25.10"> Derhalve zonderde Amasias het leger af, dat tot hem uit Ephraïm gekomen was, opdat het naar zijne plaats zou terugkeeren; dezen echter ontstaken in hevigen toorn tegen Juda<note n="838">Omdat zij hunne hoop op buit verijdeld zagen.</note> en keerden naar hun land terug.</verse>
<verse osisID="2Chr.25.11"> Amasias liet nu vol vertrouwen zijn volk uitrukken en trok naar het Dal der Zoutmijnen<note n="839">Vgl. I Par. XVIII 12.</note> en versloeg de kinderen van Seïr, tienduizend.</verse>
<verse osisID="2Chr.25.12"> Ook grepen de kinderen van Juda tien duizend andere mannen en brachten hen naar de steile hoogte eener rots<note n="840">Het Hebr. kan ook vertaald worden: ‘naar de hoogte van Sela’. Volgens IV Reg. XIV 7 veroverde Amasias Petra (Hebr. Sela), de hoofdstad van Edom. De gruwzame behandeling der gevangenen wordt daar niet vermeld.</note> en stietten hen van de hoogte in den afgrond, en zij werden allen verpletterd.</verse>
<verse osisID="2Chr.25.31"> Dat leger echter, dat Amasias had heengezonden, opdat het niet met hem ten strijde zou trekken, verspreidde zich door de steden van Juda, van Samaria tot aan Bethoron, en bracht drie duizend menschen om en roofde veel buit<note n="841">Dit geschiedde vermoedelijk tijdens den veldtocht van Amasias tegen Edom en op hun terugtocht naar hun land, zie v. 10, indien zij althans Juda niet reeds verlaten hadden en het thans overvielen. Van Samaria tot aan Bethoron duidt aan, dat de plunderaars al de steden in het noorden van Juda, welke tusschen Samaria en Bethoron (zie I Par. VII noot 16) lagen, aantastten.</note>.</verse> 
<verse osisID="2Chr.25.14"> Doch na de nederlaag der Edomieten maakte Amasias van de goden der kinderen van Seïr, die hij had medegebracht, zijn eigen goden, en hij aanbad ze en brandde voor hen wierook<note n="842">Van hetgeen vv. 13-16 berichten, wordt IV Reg. XIV geen melding gemaakt. Toch is het van groot belang, als verklaring gevend van het ongeluk, dat Amasias later in zijn krijg met Israël overkwam.</note>.</verse>
<verse osisID="2Chr.25.15"> Daarom ontstak de Heer in toorn tegen Amasias en zond een profeet tot hem, om hem te zeggen: Waarom hebt gij de goden aanbeden, die hun eigen volk niet bevrijd hebben uit uwe hand<note n="843">In heidensche bijgeloovigheid had Amasias zeker de goden der overwonnen Edomieten voor zich gunstig willen stemmen; maar de profeet raadt zijn gedachten en toont aan, hoe onzinnig zij waren.</note>?</verse>
<verse osisID="2Chr.25.16"> En toen deze zulks sprak, antwoordde hij hem: Zijt gij des konings raadgever? Zwijg, opdat ik u niet doode! En de profeet zeide bij het weggaan: Ik weet, dat God besloten heeft u te dooden, omdat gij dit kwaad gedaan en buitendien niet naar mijnen raad geluisterd hebt.</verse>
<verse osisID="2Chr.25.17"> Amasias dan, de koning van Juda, vatte een zeer slecht plan op en zond tot Joas, den zoon van Joachaz, den zoon van Jehu, koning van Israël, zeggende: Kom, laten wij elkander zien<note n="844">d.i. Gelijk uit den samenhang blijkt: onze krachten meten. Reden dier stoute uitdaging was vermoedelijk de strooptocht, dien de onderdanen van den koning van Samaria door Juda hadden gemaakt, maar tevens, naar uit v. 18 valt af te leiden, de trotschheid, waarmede de koning van Samaria een verzoek van Amasias om de hand eener prinses van Samaria voor zijnen zoon had afgewezen. Over v. 16-22 vgl. IV Reg. XIV 8-14.</note>!</verse>
<verse osisID="2Chr.25.18"> Maar deze zond de boden terug, zeggende: De distel, die op den Libanon is, zond tot den ceder van den Libanon, zeggende: Geef uwe dochter aan mijnen zoon tot huisvrouw; en zie, het wild gedierte, dat in het woud van den Libanon was, liep voorbij en vertrapte de distel.</verse>
<verse osisID="2Chr.25.19"> Gij hebt gezegd: Ik heb Edom verslagen; en daarom verheft zich uw hart in hoovaardigheid; blijf in uw huis! Waarom daagt gij het ongeluk tegen u uit, om ten val te komen, zoowel gij als Juda met u?</verse> 
<verse osisID="2Chr.25.20"> Amasias wilde niet hooren, omdat het de wil des Heeren was, dat hij zou worden overgeleverd in de handen der vijanden om wille der goden van Edom.</verse>
<verse osisID="2Chr.25.21"> Joas dan, de koning van Israël, toog op, en zij kwamen in elkanders gezicht; Amasias nu, de koning van Juda, was te Bethsames in Juda.</verse>
<verse osisID="2Chr.25.22"> En Juda bezweek voor Israël en vluchtte naar zijne tenten.</verse>
<verse osisID="2Chr.25.23"> En Amasias, den koning van Juda, den zoon van Joas, den zoon van Joachaz, nam Joas, de koning van Israël, gevangen te Bethsames en bracht hem naar Jerusalem, en hij haalde deszelfs muur omver van de Ephraïmpoort tot de Hoekpoort, vierhonderd el.</verse>
<verse osisID="2Chr.25.24"> En al het goud en het zilver en al het gereedschap, dat hij in het huis Gods en bij Obededom<note n="845">Vgl. I Par. XXVI 15. De bewaking van een gedeelte van den tempelschat schijnt tot op den tijd van Amasias bij de familie Obededom te zijn gebleven.</note>, alsmede in de schatkamer van het koninklijk paleis gevonden had, nam hij mede, eveneens ook de zonen der gijzelaars<note n="846">Naar den grondtekst: ‘zonen der gijzeling’, d.i. gijzelaars.</note> naar Samaria.</verse>
<verse osisID="2Chr.25.25"> En Amasias, de zoon van Joas, de koning van Juda, leefde, nadat Joas, de zoon van Joachaz, de koning van Israël, gestorven was, vijftien jaren.</verse>
<verse osisID="2Chr.25.26"> De overige daden nu van Amasias, de eerste en laatste, staan beschreven in het Boek der Koningen van Juda en Israël.</verse>
<verse osisID="2Chr.25.27"> En nadat hij van den Heer was afgeweken<note n="847">De samenzwering tegen zijn leven was de straf voor zijne afgoderij.</note>, bereidde men hem eene hinderlaag te Jerusalem. En toen hij naar Lachis gevlucht was, zond men hem achterna en doodde hem aldaar.</verse>
<verse osisID="2Chr.25.28"> En men voerde hem met paarden terug en begroef hem bij zijne vaderen in de Stad van David.</verse>
</chapter>
<chapter osisID="2Chr.26"> 
<title>Hoofdstuk XXVI.</title><p>Ozias regeert voorspoedig (v. 1-5). Zijne oorlogen, zijne legermacht, de vestingen door hem aangelegd en zijn roem (v. 6-13). Zijne melaatschheid (v. 14-21). Zijn einde (v. 22 en .23</p>
<verse osisID="2Chr.26.1"> En geheel het volk van Juda stelde zijnen zoon Ozias<note n="848">Hij wordt IV Reg. XIV en XV gewoonlijk Azarias, maar ook eenige malen Ozias genoemd. Vgl. I Par. VI noot 5.</note>, die zestien jaren oud was, tot koning aan in plaats van zijn vader Amasias.</verse>
<verse osisID="2Chr.26.2"> Hij bouwde Ailath en bracht het wederom onder de heerschappij van Juda, nadat de koning met zijn vaderen ontslapen was<note n="849">De vooropstelling van dit bericht schijnt aan te duiden, dat Ozias terstond na zijns vaders dood het aan de Roode Zee gelegen en voor den handel belangrijke Ailath voor Juda herwon en zich daardoor bij het volk bemind maakte. Vgl. voorts de noot op IV Reg. XIV 22.</note>.</verse>
<verse osisID="2Chr.26.3"> Zestien jaren telde Ozias, toen hij begon te regeeren, en twee en vijftig jaren regeerde hij te Jerusalem. De naam zijner moeder was Jechelia van Jerusalem.</verse>
<verse osisID="2Chr.26.4"> En hij deed wat recht was in de oogen des Heeren naar al hetgeen zijn vader Amasias gedaan had.</verse>
<verse osisID="2Chr.26.5"> En hij zocht den Heer gedurende de dagen van Zacharias, die wijs was en God zag<note n="850">Naar het Hebr. ‘die ervaren was in het zien Gods’, waarvoor met een geringe wijziging naar de Grieksche en de Syrische vertaling zal moeten gelezen worden ‘leeraar in de vreeze Gods’. Zacharias, van elders niet bekend, was dus zeker een profeet.</note>; en daar hij den Heer zocht, maakte Hij hem in alles voorspoedig.</verse>
<verse osisID="2Chr.26.6"> En hij toog uit en streed tegen de Philistijnen en hij haalde den muur van Geth omver en den muur van Jabnia en den muur van Azotus; ook bouwde hij steden in Azotus en in Philistea<note n="851">d.i. In de landstreek van het Philistijnsche Azotus en op het overige gebied der Philistijnen. Van al deze en de volgende krijgsverrichtingen wordt IV Reg. geen gewag gemaakt. Jabnia is vermoedelijk het Jos. XV 11 genoemde Jebneël.</note>.</verse>
<verse osisID="2Chr.26.7"> En God stond hem bij tegen de Philistijnen en tegen de Arabieren, die in Gurbaäl woonden, en tegen de Ammonieten<note n="852">Hebr. ‘de Maonieten’. Zie XX noot 2. Gurbaäl is van elders niet bekend.</note>.</verse> 
<verse osisID="2Chr.26.8"> En de Ammonieten betaalden schattingen aan Ozias; en zijn naam werd geroemd tot aan den ingang van Egypte wegens de veelvuldige zegepralen.</verse>
<verse osisID="2Chr.26.9"> Ook bouwde Ozias torens te Jerusalem op de Hoekpoort en op de Dalpoort en de overige aan dezelfde zijde van den muur, en hij maakte ze sterk<note n="853">De Hoekpoort bevond zich aan de noordwestelijke, de Dalpoort aan de westelijke zijde der stad. Voor ‘en de overige....’ heeft de grondtekst: ‘en aan den Hoek’, die volgens II Esdr. III 19 oostelijk van Sion moet gestaan hebben.</note>.</verse>
<verse osisID="2Chr.26.10"> Voorts bouwde hij torens in de woestijn<note n="854">De woestijn van Juda, die steeds bloot stond aan de strooptochten der Arabische stammen.</note> en groef zeer vele putten, omdat hij veel vee had, zoowel in de vlakten als in de uitgestrektheid der woestijn<note n="855">Met de vlakten is de vruchtbare Sjephela, met de uitgestrektheid der woestijn. Hebr. de vlakte, is de vlakte aan den Jordaan, in 't bijzonder het aan de overzijde van den Jordaan gelegen weiland bedoeld, dat Ozias aan de Moabieten en Ammonieten ontweldigd had.</note>; ook had hij wijngaarden en wijngaardeniers op de bergen en op den karmel<note n="856">Karmel, hier geen eigennaam, beteekent boomgaard of volgens anderen wijngaard. Vgl. Is. X 18.</note>; want hij was een liefhebber van den landbouw.</verse>
<verse osisID="2Chr.26.11"> En het leger zijner krijgslieden, die uittogen ten strijde, stond onder het bevel van Jehiël, den schrijver, en van Maäsias, den leeraar, en onder het bevel van Hananias, die tot de aanvoerders des konings behoorde.</verse>
<verse osisID="2Chr.26.12"> En het geheele getal hoofden naar de stamhuizen, dappere mannen<note n="857">Hebr.: ‘het geheele getal van de hoofden der vaderhuizen, de krijgshelden, waren’.... Elk hoofd van een vaderhuis voerde het bevel over eene afdeeling.</note>, was twee duizend zeshonderd.</verse>
<verse osisID="2Chr.26.13"> En onder hen stond het geheele leger van driehonderd zeven duizend vijfhonderd man, die geoefend waren ten oorlog en voor den koning tegen de vijanden streden.</verse>
<verse osisID="2Chr.26.14"> Ook schafte Ozias voor hen, dat is voor het geheele leger, schilden aan en lansen en helmen en harnassen en bogen en slingers om steenen te werpen.</verse> 
<verse osisID="2Chr.26.15"> En hij maakte te Jerusalem krijgswerktuigen van verschillenden aard, welke hij op de torens plaatste en op de hoeken der muren, om pijlen en groote steenen te werpen; en zijn naam ging uit tot verre heen, want de Heer stond hem bij en had hem machtig gemaakt.</verse>
<verse osisID="2Chr.26.16"> Maar toen hij machtig geworden was, verhief zich zijn hart te zijnen ver der ve, en hij sloeg geen acht op den Heer, zijnen God; en den tempel des Heeren betreden hebbende, wilde hij reukwerk ontsteken op het reukofferaltaar<note n="858">IV Reg. XV wordt wel verhaald, dat Ozias met melaatschheid geslagen werd, maar niet om wat reden.</note>.</verse>
<verse osisID="2Chr.26.17"> En terstond achter hem ging Azarias, de priester<note n="859">Zie I Par. VI noot 5.</note>, binnen en met hem tachtig priesters des Heeren, zeer kloeke mannen,</verse>
<verse osisID="2Chr.26.18"> en zij weerstonden den koning en zeiden: Het staat niet aan u, Ozias, reukwerk te ontsteken voor den Heer, maar aan de priesters, dat is aan de zonen van Aäron, die gewijd zijn voor dusdanigen dienst; ga uit het heiligdom, acht het niet gering: want dat zal u niet tot eere worden gerekend door den Heere God.</verse>
<verse osisID="2Chr.26.19"> En Ozias ontstak in toorn en, terwijl hij het wierookvat in de hand hield om reukwerk te ontsteken, bedreigde hij de priesters. En terstond brak melaatschheid uit op zijn voorhoofd voor het aangezicht der priesters in het huis des Heeren bij het reukofferaltaar.</verse>
<verse osisID="2Chr.26.20"> En toen de hoogepriester Azarias de oogen op hem sloeg, almede al de overige priesters, zagen zij de melaatschheid op zijn voorhoofd<note n="860">Volgens Flavius Josephus (Ant. IX 10, 4) zou de aardbeving, die onder de regeering van Ozias plaats had (Am. I 1; Zach. XIV 5), met de hier verhaalde gebeurtenis zijn saamgevallen. Ten gevolge dier aardbeving zou het dak van den tempel gescheurd zijn, zoodat een zonnestraal op het aangezicht van Ozias viel en de melaatschheid op zijn voorhoofd zichtbaar maakte.</note>, en ijlings dreven zij hem uit. Maar ook hij zelf, van schrik verslagen, haastte zich om heen te gaan, omdat hij terstond de plaag des Heeren gevoeld had.</verse> 
<verse osisID="2Chr.26.21"> Zoo was dan koning Ozias melaatsch tot op den dag van zijnen dood en hij woonde in een afgezonderd huis<note n="861">Zie IV Reg. XV 5.</note>, zijnde vol melaatschheid, waarom hij uit het huis des Heeren verstooten was. En zijn zoon Joatham bestierde het huis des konings en richtte het volk des lands.</verse>
<verse osisID="2Chr.26.22"> Het overige nu van de daden van Ozias, de eerste en laatste, beschreef Isaias, de zoon van Amos, de profeet.</verse>
<verse osisID="2Chr.26.23"> En Ozias ontsliep met zijne vaderen, en men begroef hem op den akker der koninklijke graven<note n="862">De akker der koninklijke graven lag volgens IV Reg. XV 7 in de Stad van David, in de nabijheid van de grafstede der koningen.</note> omdat hij melaatsch was; en zijn zoon Joatham werd koning in zijne plaats.</verse>
</chapter>
<chapter osisID="2Chr.27">
<title>Hoofdstuk XXVII.</title><p>Joatham regeert voorspoedig en onderwerpt de Ammonieten (v. 1-9).</p>
<verse osisID="2Chr.27.1"> Vijf en twintig jaren telde Joatham, toen hij begon te regeeren, en zestien jaren regeerde hij te Jerusalem; de naam zijner moeder was Jerusa, de dochter van Sadoc<note n="863">Vgl. over de regeering van Joatham IV Reg. XV 32-38.</note>.</verse>
<verse osisID="2Chr.27.2"> En hij deed wat recht was voor den Heer naar al hetgeen zijn vader Ozias gedaan had, behalve dat hij niet in den tempel des Heeren ging<note n="864">d.i. Zich geen priesterlijke bevoegdheden aanmatigde.</note>; en nog zondigde het volk<note n="865">Zoowel door den dienst op de hoogten (IV Reg. XV 35) als anderszins. Hoe groot te dien tijde het zedenbederf in Juda was, blijkt uit Is. II-V.</note>.</verse>
<verse osisID="2Chr.27.3"> Hij bouwde de hooge poort van het huis des Heeren en werkte veel aan den muur van Ophel<note n="866">Over Ophel, de zuidelijke helling van den tempelberg, zie Is. XXXII noot 12. Van de hier en in v. 4 genoemde werken, alsmede van den oorlog van Joatham tegen de Ammonieten maakt IV Reg. XV geen melding.</note>.</verse>
<verse osisID="2Chr.27.4"> Ook bouwde hij steden in het gebergte van Juda<note n="867">Vgl. Jos. XI 21; XX 7; XXI 11.</note> en in de wouden kasteelen en torens.</verse>
<verse osisID="2Chr.27.5"> Hij ook streed tegen den koning der kinderen van Ammon en overwon hen, en hem gaven de kinderen van Ammon te dien tijde<note n="868">Hebr. ‘in dat jaar’. Gelijk het slot van het vers leert, betaalden de Ammonieten die groote schatting ook nog in de twee volgende jaren; dat zij daarna de schatting weigerden, zal te wijten zijn aan de vijandelijkheden van de koningen van Israël en Damascus tegen Juda, die volgens IV Reg. XV 37 reeds onder de regeering van Joatham begonnen.</note> honderd talenten zilver en tien duizend corus-maten tarwe en evenveel corus-maten gerst; dit brachten hem de kinderen van Ammon op in het tweede en het derde jaar.</verse>
<verse osisID="2Chr.27.6"> En Joatham werd machtig, omdat hij zijne wegen gericht had voor het aanschijn van den Heer, zijnen God.</verse>
<verse osisID="2Chr.27.7"> En de overige daden van Joatham en al zijne oorlogen<note n="869">Wellicht wordt hiermede in 't bijzonder gezinspeeld op de in noot 6 genoemde vijandelijkheden.</note> en werken zijn beschreven in het Boek der Koningen van Juda en Israël.</verse>
<verse osisID="2Chr.27.8"> Vijf en twintig jaren telde hij, toen hij begon te regeeren, en zestien jaren regeerde hij te Jerusalem.</verse>
<verse osisID="2Chr.27.9"> En Joatham ontsliep met zijne vaderen, en men begroef hem in de Stad van David; en zijn zoon Achaz werd koning in zijne plaats.</verse>
</chapter>
<chapter osisID="2Chr.28">
<title>Hoofdstuk XXVIII.</title><p>Achaz pleegt gruwelijke afgoderij, waarom God zijn rijk zwaar laat teisteren door de Syriërs en den koning van Israël (v. 1-8). De uit Juda weggevoerde gevangenen worden op vermaning van een profeet daarheen teruggezonden (v. 9-15). Achaz zoekt hulp bij den koning van Assyrië, maar dit strekt niet tot zijn voordeel (v. 16-21). Verdere wanbedrijven van Achaz en zijn einde (v. 21-27).</p>
<verse osisID="2Chr.28.1"> Twintig<note n="870">Vijf en twintig volgens een lezing van den grondtekst en van verschillende oude vertalingen. Daar Achaz' zoon Ezechias zestien jaren later reeds vijf en twintig jaren oud was (XXIX 1), is die lezing zeker verkieslijker. Voor v. 1-4 vgl. IV Reg. XVI 1-4. Van v. 5 af beginnen de twee berichten over de goddelooze en rampzalige regeering van Achaz, hoewel zakelijk overeenstemmend, zich door den verhaaltrant van elkander te onderscheiden. De schrijver van Par. bepaalt zich tot eene korte opsomming van de oorlogen en rampen, waarmede God de misdaden van koning en volk strafte, terwijl zijn voorganger van de voornaamste krijgsbedrijven een meer uitvoerig en geregeld verhaal geeft.</note> jaren telde Achaz, toen hij begon te regeeren, en zestien jaren regeerde hij te Jerusalem; hij deed niet wat recht was voor het aanschijn des Heeren gelijk zijn vader David,</verse>
<verse osisID="2Chr.28.2"> maar wandelde op de wegen der koningen van Israël; daarenboven goot hij ook Baäls-beelden.</verse>
<verse osisID="2Chr.28.3"> Hij is het, die wierook brandde in het dal Benennom<note n="871">Hebr. Ben-Hinnom, zuidelijk van Jerusalem gelegen (Jos. XV 8) en in de geschiedenis van Juda terecht zeer berucht. Vgl. IV Reg. XXIII 10; Jer. VII 31.</note> en zijne zonen wijdde door het vuur<note n="872">‘Wijden door het vuur’ is hetzelfde als ‘verbranden’. Zie Jer. XXXII 35. Volgens IV Reg. XVI 3 zal men voor zonen het enkelvoud moeten lezen of het woord als een algemeenen term opvatten.</note> volgens het gebruik der heidenen, welke de Heer verdelgd had bij de aankomst der kinderen van Israël.</verse>
<verse osisID="2Chr.28.4"> Ook offerde hij en ontstak reukwerk op de hoogten en op de heuvelen en onder alle loofrijk geboomte.</verse>
<verse osisID="2Chr.28.5"> En de Heer, zijn God, leverde hem over in de hand van den koning van Syrië, die hem sloeg en veel buit<note n="873">Hebr.: ‘eene groote gevangenschap’, d.i. eene groote menigte gevangenen.</note> uit zijn rijk roofde en naar Damascus bracht; ook werd hij in de handen van den koning van Israël overgeleverd en met een groote nederlaag geslagen.</verse>
<verse osisID="2Chr.28.6"> En Phaceë, de zoon van Romelias, doodde er van Juda honderd en twintig duizend op éénen dag<note n="874">d.i. In één veldslag.</note>, altemaal strijdbare mannen, omdat zij den Heer, den God hunner vaderen, verlaten hadden<note n="875">Reeds onder de voorspoedige regeering van de aan God getrouwe voorgangers van Achaz had het volk zich schuldig gemaakt aan afgoderij en andere zware zonden, gelijk uit Is. II-IV blijkt; nu het op het voorbeeld van Achaz nog zwaarder schuld op zich laadde, verdiende het zulk een zware kastijding als deze, waardoor ongeveer een derde van Juda's legermacht sneuvelde.</note>.</verse>
<verse osisID="2Chr.28.7"> In denzelfden tijd doodde Zechri, een heldhaftig man uit Ephraïm, Maäsias, eenen zoon des konings, en Ezrica, den meester van zijn huis, alsmede Elcana, die de tweede na den koning was<note n="876">Maäsias was wellicht slechts in wijderen zin een zoon van den regeerenden koning, te weten een koninklijke prins. Ezrica zal een soort van hofmeester, Elcana in zekeren zin plaatsvervanger des konings geweest zijn, zie I Reg. XXIII 17.</note>.</verse>
<verse osisID="2Chr.28.8"> En de kinderen van Israël namen van hunne broederen gevangen tweehonderd duizend vrouwen, knapen en meisjes en een onmetelijken buit, en voerden dien naar Samaria<note n="877">De volgende treffende gebeurtenis, welke IV Reg. XVI niet vermeld wordt, bewijst, dat de bewoners van de rijken Israël en Juda ondanks den verwoeden krijg elkander toch als broeders bleven beschouwen.</note>.</verse>
<verse osisID="2Chr.28.9"> Te dien tijde was daar een profeet des Heeren, met name Obed; en deze ging het leger, dat naar Samaria kwam, te gemoet en zeide tot hen: Zie, de Heer, de God uwer vaderen, was op Juda vergramd en leverde hen over in uwe handen; en gij hebt hen gruwzaam vermoord, zoodat uwe wreedheid ten hemel is opgestegen<note n="878">De profeet wil zeggen: omdat het de God uwer vaderen was, die Juda door uwe hand liet kastijden, hadt gij uwe opdracht niet moeten te buiten gaan.</note>.</verse>
<verse osisID="2Chr.28.10"> Daarenboven wilt gij de kinderen van Juda en van Jerusalem u tot knechten en dienstmaagden maken, wat geenszins geschieden mag; want gij hebt daardoor gezondigd tegen den Heer, uwen God<note n="879">Naar het Hebr.: ‘zijn er dan ook bij u geen schulden voor den Heer, uwen God?’ De zin is: gij hebt veeleer zelf reden, om zijn toorn van u af te wenden.</note>.</verse>
<verse osisID="2Chr.28.11"> Maar luistert naar mijnen raad en zendt de gevangenen terug, die gij van uwe broederen hebt medegebracht, want de hevige verbolgenheid des Heeren hangt u boven het hoofd.</verse>
<verse osisID="2Chr.28.12"> Derhalve stelden zich mannen uit de vorsten der kinderen van Ephraïm, Azarias, de zoon van Johanan, Barachias, de zoon van Mosollamoth, Ezechias, de zoon van Sellum, en Amasa, de zoon van Adali, tegenover hen, die uit den veldslag kwamen,</verse>
<verse osisID="2Chr.28.13"> en zij zeiden tot hen: Gij moogt de gevangenen hier niet binnenbrengen, opdat wij niet zondigen tegen den Heer. Waarom wilt gij onze zonden nog vermeerderen en bij de oude misdaden nieuwe voegen? Groot toch is de zonde, en de gramschap van de verbolgenheid des Heeren hangt Israël boven het hoofd.</verse>
<verse osisID="2Chr.28.14"> En de krijgslieden deden afstand van den buit<note n="880">Naar het Hebr. gaven zij de gevangenen vrij.</note> en van alles wat zij genomen hadden, in tegenwoordigheid der vorsten en der geheele menigte.</verse>
<verse osisID="2Chr.28.15"> De mannen dan, die wij boven vermeld hebben<note n="881">Hebr.: ‘die met namen genoemd zijn’, te weten in de bron, uit welke de schrijver putte, dus niet slechts de vier boven genoemde vorsten, maar tevens andere mannen.</note>, stonden op en namen de gevangenen en kleedden allen, die naakt waren, van den buit; en nadat zij hen gekleed en geschoeid en met spijs en drank verkwikt en, omdat zij afgemat waren, gezalfd en verzorgd hadden, zetten zij al degenen, die niet konden gaan en zwak van lichaam waren, op lastdieren en brachten ze naar de palmenstad Jericho<note n="882">Grensstad van Juda, vgl. Judic. III 13.</note> tot bij hunne broederen; en zij zelven keerden naar Samaria terug.</verse>
<verse osisID="2Chr.28.16"> Te dien tijde<note n="883">Vermoedelijk spoedig na zijne in v. 6 vermelde nederlaag.</note> zond koning Achaz naar den koning der Assyriërs, om hulp te vragen.</verse>
<verse osisID="2Chr.28.17"> En de Idumeërs kwamen en versloegen er velen uit Juda en roofden veel buit<note n="884">De verzen 17-19 vormen een tusschenzin. Men versta daarom de werkwoorden als staande in den meer dan volmaakt verleden tijd: En de Idumeërs waren gekomen enz. Door Amasias en Ozias onderworpen en door Rasin bevrijd, gelijk in het voorgaande bericht werd, hadden de Idumeërs van den inval der Syriërs in Juda gebruik gemaakt, om zich op hunne vroegere meesters te wreken. Hetzelfde geldt van de Philistijnen in v. 18.</note>.</verse>
<verse osisID="2Chr.28.18"> Ook wierpen zich de Philistijnen over de steden in de vlakte en op het zuiden van Juda, en zij namen Bethsames en Ajalon en Gaderoth, alsook Socho en Thamnan en Gamzo met hunne vlekken, en gingen daar wonen<note n="885">Van de hier vermelde plaatsen wordt alleen Gamzo elders niet genoemd. Men meent het te herkennen in het tegenwoordige Djimsa, zuidelijk van Lydda gelegen.</note>.</verse> 
<verse osisID="2Chr.28.19"> Want de Heer had Juda vernederd wegens Achaz, den koning van Juda, omdat hij het van hulp ontbloot<note n="886">Te weten van de hulp Gods. De zin van den grondtekst is: ‘Omdat hij (Achaz) teugelloos had gehandeld in Juda’.</note> en den Heer versmaad had.</verse>
<verse osisID="2Chr.28.20"> En Hij zond tegen hem Telgathphalnasar, den koning der Assyriërs<note n="887">Vgl. I Par. V 6.</note>, die hem ook benauwde en zonder iemands tegenstand uitplunderde<note n="888">Dit vers luidt naar het Hebr.: ‘En tegen hem kwam Teglathphalnasar.... doch hij benauwde hem en sterkte hem niet’. Achaz had terstond na zijne troonsbeklimming, waarschijnlijk in 733, de hulp van den Assyriër ingeroepen tegen Syrië en Ephraïm. Teglathphalasar had aan zijne bede gehoor gegeven en de twee genoemde rijken getuchtigd. In het volgende jaar begaf zich Achaz naar Damascus, om daar zijnen bondgenoot te huldigen, gelijk ook uit een Assyrisch opschrift blijkt. Later is Teglathphalasar niet meer in Palestina geweest. De zin van v. 20 zal daarom deze zijn: Het komen van Teglathphalasar strekte Achaz meer tot nadeel dan tot voordeel; want in plaats van daardoor sterker te worden, werd hij zwakker en benauwd door de afhankelijkheid van Assyrië.</note>.</verse>
<verse osisID="2Chr.28.21"> Achaz dan, na het huis des Heeren en het huis der koningen en der vorsten geplunderd te hebben, gaf aan den koning der Assyriërs geschenken; en toch baatte het hem niets<note n="889">IV Reg. XVI 7-9 wordt verhaald, dat Achaz de in dit vers genoemde schatten aan Teglathphalasar zond, toen hij, door zijn twee vijanden tot het uiterste gebracht, voor het eerst de hulp van den Assyriër inriep. De werkwoorden beroofde en gaf moeten daarom worden opgevat als staande in den meer dan volmaakt verleden tijd. En toch baatte het hem niets. Aan het gevaar toch, dat hem dreigde, had hij volgens Is. VII 9 kunnen ontkomen door eenvoudig zijn vertrouwen op God te stellen, en de bevrijding uit dat gevaar woog geenszins op tegen de langurige onderwerping aan Assyrië, welke hij zich ondanks de opoffering van den tempel- en den koningsschat moest laten welgevallen. Want dat Juda van dien tijd af het zware juk der Assyriërs moest torsen, valt met zekerheid af te leiden uit IV Reg. XVIII 7, 14, 20 en Is. XXXVI 5.</note>.</verse>
<verse osisID="2Chr.28.22"> Bovendien vermeerderde hij zelfs ten tijde zijner benauwdheid de versmading tegen den Heer, hij zelf, koning Achaz.</verse>
<verse osisID="2Chr.28.23"> Hij droeg offeranden op aan de goden van Damascus, die hem verslagen hadden, en zeide: De goden der koningen van Syrië geven hun hulp; ik zal ze door offeranden verzoenen, en zij zullen mij ter zijde staan<note n="890">Over deze afgoderij van Achaz wordt IV Reg. XVI 10-18 uitvoeriger bericht.</note>, terwijl zij integendeel hem zelf en geheel Israël ten verderve waren.</verse>
<verse osisID="2Chr.28.24"> Nadat nu Achaz al het gereed- schap van het huis Gods genomen en gebroken had, sloot hij de deuren van den tempel Gods<note n="891">d.i. Van het eigenlijke tempelhuis, niet ook van het voorhof. Want IV Reg. XV 15, waar dit feit niet vermeld staat, wordt daarentegen wel bericht, dat Achaz de voortzetting van den dienst des Heeren in het voorhof gelastte. Maar de offeranden, toen opgedragen, waren verwerpelijk, omdat zij verbrand werden niet op het oude altaar, maar op het nieuwe, dat naar het model van een heidensch altaar vervaardigd was.</note> en maakte zich altaren aan al de hoeken van Jerusalem.</verse>
<verse osisID="2Chr.28.25"> Ook richtte hij in al de steden van Juda altaren op, om wierook te branden, en tartte tot gramschap den Heer, den God zijner vaderen.</verse>
<verse osisID="2Chr.28.26"> Het overige nu van zijne daden en van al zijne werken, de vroegere en de laatste, staat beschreven in het Boek der Koningen van Juda en Israël.</verse>
<verse osisID="2Chr.28.27"> En Achaz ontsliep met zijne vaderen, en zij begroeven hem in de stad Jerusalem; want zij namen hem niet op in de graven der koningen van Israël<note n="892">Ofschoon wel te Jerusalem (IV Reg. XVI 20), werd hij toch niet in de grafsteden der koningen in de Stad van David bijgezet, daar hij niet als een koning van Gods volk geregeerd had.</note>. En zijn zoon Ezechias werd koning in zijne plaats.</verse>
</chapter>
<chapter osisID="2Chr.29">
<title>Hoofdstuk XXIX.</title><p>Ezechias heropent en zuivert den tempel en herstelt den dienst volgens de wet des Heeren (v. 1-17). Hij draagt vele offeranden op en het volk met hem (v. 18-36).</p>
<verse osisID="2Chr.29.1"> Ezechias dan begon te regeeren<note n="893">Over de regeering van Ezechias vgl. IV Reg. XVIII-XX. Ook hier wederom vullen de twee verhalen elkander aan en beantwoorden zij aan het eigenaardige standpunt der beide schrijvers. Over de godsdienstige geschiedenis van Juda wordt hier, over de staatkundige daarentegen in IV Reg. uitvoeriger bericht gegeven.</note>, toen hij vijf en twintig jaren telde, en negen en twintig jaren regeerde hij te Jerusalem; de naam zijner moeder was Abia, de dochter van Zacharias.</verse>
<verse osisID="2Chr.29.2"> En hij deed wat welgevallig was voor het aanschijn des Heeren naar al hetgeen zijn vader David gedaan had.</verse> 
<verse osisID="2Chr.29.3"> In het eerste jaar en de eerste maand zijner regeering<note n="894">Met regeering is hier vrij zeker zijne zelfstandige regeering bedoeld. Daar Achaz waarschijnlijk geregeerd heeft tot in het jaar 718 (dus tot na de eerste maand of Nisan van genoemd jaar) en Ezechias hem onmiddellijk opvolgde, was de eerste maand van het eerste jaar der zelfstandige regeering van Ezechias de maand Nisan 717.</note> opende hij de deuren van het huis des Heeren en herstelde ze<note n="895">Vgl. IV Reg. XVIII 16.</note>.</verse>
<verse osisID="2Chr.29.4"> En hij liet de priesters en de Levieten bijeen komen en verzamelde hen op het oostelijke plein<note n="896">Op het priestervoorhof. Vgl. I Esdr. X 9.</note>.</verse>
<verse osisID="2Chr.29.5"> En hij zeide tot hen: Hoort mij, Levieten, en heiligt u; reinigt het huis van den Heer, den God uwer vaderen, en verwijdert alle onreinheid<note n="897">Al hetgeen tot de afgoderij gediend heeft.</note> uit het heiligdom.</verse>
<verse osisID="2Chr.29.6"> Onze vaderen hebben gezondigd en kwaad gedaan voor het aanschijn van den Heer, onzen God, en Hem verlaten; zij hebben hunne aangezichten afgewend van den tabernakel des Heeren en Hem den rug toegekeerd.</verse>
<verse osisID="2Chr.29.7"> Zij hebben de deuren, die aan het voorportaal waren<note n="898">De deuren van het eigenlijke tempelgebouw. Zie XXVIII 24.</note>, gesloten en de lampen uitgedoofd en geen wierook ontstoken en geene brandoffers opgedragen in het heiligdom<note n="899">De brandoffers, die men daar ten tijde van Achaz had opgedragen, waren door heidensche gebruiken bezoedeld. Zie XXXVIII noot 22.</note> aan den God van Israël.</verse>
<verse osisID="2Chr.29.8"> Daarom is de verbolgenheid des Heeren ontbrand over Juda en Jerusalem, en Hij heeft hen overgeleverd aan de beroering en aan den ondergang en aan de bespotting, gelijk gij zelven met uwe oogen ziet.</verse>
<verse osisID="2Chr.29.9"> Ziet, onze vaderen zijn gevallen door het zwaard, onze zonen en onze dochters en vrouwen zijn gevangen weggevoerd<note n="900">Zie XXVIII 8, 17.</note> om dit misdrijf.</verse>
<verse osisID="2Chr.29.10"> Nu dan behaagt het mij, dat wij een verbond sluiten met den Heer, den God van Israël, en Hij zal de verbolgenheid zijner gramschap van ons afwenden.</verse> 
<verse osisID="2Chr.29.11"> Mijne kinderen, slaat het niet in den wind: ulieden heeft de Heer uitverkoren, om voor Hem te staan en Hem te dienen en Hem te eeren en wierook voor Hem te branden.</verse>
<verse osisID="2Chr.29.12"> Derhalve maakten zich de Levieten op: Mahath, de zoon van Amasai, en Joël, de zoon van Azarias, uit de kinderen van Caäth; voorts uit de kinderen van Merari Cis, de zoon van Abdi, en Azarias, de zoon van Jalaleël. En van de zonen van Gersom Joah, de zoon van Zemma, en Eden, de zoon van Joah.</verse>
<verse osisID="2Chr.29.13"> En voorts van de kinderen van Elisaphan Samri en Jahiël; alsook van de kinderen van Asaph Zacharias en Mathanias;</verse>
<verse osisID="2Chr.29.14"> en van de kinderen van Heman Jahiël en Semeï, alsook van de kinderen van Idithun Semeias en Oziël<note n="901">Van deze veertien mannen worden er sommige ook genoemd XXXI 13-15; I Par. VI 5 volg. Telkens door twee leden zijn vertegenwoordigd vooreerst de drie hoofdgeslachten van Caäth, Merari en Gersom, voorts het vermoedelijk toen ten tijde zich onderscheidende huis Elisaphan uit het geslacht van Caäth (Exod. VI 22) en eindelijk de drie zangers-familiën Asaph (Gersom), Heman (Caäth) en Idithun (Merari).</note>.</verse>
<verse osisID="2Chr.29.15"> En zij verzamelden hunne broeders en heiligden zich, en zij kwamen naar het gebod des konings en het bevel des Heeren, om het huis Gods te reinigen.</verse>
<verse osisID="2Chr.29.16"> Ook gingen de priesters in den tempel des Heeren<note n="902">Alleen de priesters mochten het Heilige en het Heilige der heiligen betreden.</note>, om hem te heiligen, en zij droegen al de onreinheid, welke zij daar binnen vonden<note n="903">Ofschoon de schrijver in het vorige hoofdstuk niet van eene ontwijding van het tempelhuis door afgoderij gewaagt, schijnt zij toch te hebben plaats gehad. Want daar die onreinheid gebracht werd naar het Cedrondal (Ben-Gehinnom) ter verbranding, zie IV Reg. XV 13, waren het zeker voorwerpen, die voor afgoderij gediend hadden.</note>, naar het voorportaal van het huis des Heeren, en de Levieten namen haar op en brachten haar buiten naar de beek Cedron.</verse>
<verse osisID="2Chr.29.17"> Zij begonnen nu te reinigen op den eersten dag der eerste maand, en op den achtsten dag derzelfde maand betraden zij het portaal van den tempel des Heeren<note n="904">Zij reinigden dus eerst de voorhoven en daarna het tempelgebouw.</note>, en zij reinigden den tempel in acht dagen en op den zestienden dag derzelfde maand voltooiden zij wat zij begonnen hadden.</verse>
<verse osisID="2Chr.29.18"> En zij begaven zich tot koning Ezechias en zeiden tot hem: Wij hebben het geheele huis des Heeren geheiligd en het brandofferaltaar en zijn gereedschap alsmede ook de toonbroodtafel<note n="905">Vgl. II Par. XXVIII noot 16.</note> met al haar gereedschap</verse>
<verse osisID="2Chr.29.19"> en al het huisraad des tempels, dat koning Achaz gedurende zijne regeering, nadat hij was afgevallen, ontreinigd had, en zie, alles is ten toon gesteld voor het altaar des Heeren<note n="906">Voor het brandofferaltaar.</note>.</verse>
<verse osisID="2Chr.29.20"> En in den morgenstond opstaande vergaderde koning Ezechias al de overheden der stad en ging op naar het huis des Heeren.</verse>
<verse osisID="2Chr.29.21"> En zij droegen gezamenlijk op zeven stieren en zeven rammen, zeven lammeren en zeven bokken voor de zonde<note n="907">Volgens v. 23 dienden alleen de bokken voor de zonde, d.i. als zondoffers.</note>, voor het koningschap, voor het heiligdom, voor Juda, en hij zeide aan de priesters, de zonen van Aäron, dat zij ze zouden offeren op het altaar des Heeren.</verse>
<verse osisID="2Chr.29.22"> Zij slachtten dan de stieren, en de priesters vingen het bloed op en goten het over het altaar<note n="908">Overeenkomstig het voorschrift Lev. I 5.</note>, ook slachtten zij rammen en goten hun bloed over het altaar, en zij droegen lammeren op en goten het bloed over het altaar.</verse>
<verse osisID="2Chr.29.23"> Zij brachten de bokken ten zondoffer voor het aangezicht van den koning en de geheele menigte, en zij legden hunne handen op dezelve<note n="909">De handoplegging was ook bij de brandoffers gebruikelijk, Lev. I 4, maar vooral bij de zoenoffers kwam de bijzondere beteekenis dier plechtigheid uit, te weten door de overdracht van het misdrijf op het offerdier.</note>.</verse>
<verse osisID="2Chr.29.24"> En de priesters slachtten ze en sprengden het bloed er van voor het altaar ter verzoening van geheel Israël<note n="910">Niet slechts van het rijk Juda, maar ook van het rijk Ephraïm, daar de tempel het heiligdom was van al de nakomelingen van Jacob.</note>, want voor geheel Israël had de koning geboden het brandoffer en het zondoffer op te dragen.</verse>
<verse osisID="2Chr.29.25"> Ook stelde hij Levieten in het huis des Heeren met cymbalen en psalters en harpen<note n="911">Vgl. I Par. XV 16.</note> volgens de beschikking van David, den koning, en van Gad, den ziener, en van Nathan, den profeet; want dit was een gebod des Heeren door de bediening zijner profeten<note n="912">David had zich bij de regeling van den zang gehouden aan de voorschriften, hem door Gods profeten gegeven.</note>.</verse>
<verse osisID="2Chr.29.26"> En de Levieten stonden met de speeltuigen van David<note n="913">Vgl. I Par. XXIII 5.</note> in de hand en de priesters met de trompetten.</verse>
<verse osisID="2Chr.29.27"> En Ezechias beval de brandoffers op te dragen op het altaar; en toen de brandoffers werden opgedragen, begonnen zij lofzangen te zingen voor den Heer en de trompetten te steken en op de verschillende speeltuigen, welke David, de koning van Israël, vervaardigd had, te spelen.</verse>
<verse osisID="2Chr.29.28"> En terwijl de geheele menigte aanbad, vervulden de zangers en zij, die de trompetten hadden, hunnen dienst, totdat het brandoffer voltooid was.</verse>
<verse osisID="2Chr.29.29"> En toen de offerande geëindigd was, boog de koning zich neder en allen, die met hem waren, en zij aanbaden.</verse>
<verse osisID="2Chr.29.30"> En Ezechias en de oversten geboden aan de Levieten den Heer te loven met de woorden van David en Asaph, den ziener<note n="914">Zie de Inleiding op de Psalmen bl. 10.</note>, en zij loofden Hem met groote vreugde en aanbaden Hem met gebogen knie.</verse>
<verse osisID="2Chr.29.31"> En Ezechias voegde er nog dit bij: Gij hebt uwe handen gevuld voor den Heer<note n="915">d.i. Gij priesters zijt opnieuw aan den Heer gewijd. Zie XIII noot 10; Exod. XXVIII noot 29.</note>; treedt toe en draagt slachtoffers en lofoffers op<note n="916">De uitnoodiging is gericht tot het geheele volk. Voor lofoffers heeft het Hebr. thodoth, d.i. dankoffers, een bijzondere soort van vredeoffers, Lev. VII 11, 12.</note> in het huis des Heeren. De geheele menigte droeg dan offeranden op en lofoffers en brandoffers met een bereidwillig gemoed.</verse>
<verse osisID="2Chr.29.32"> Het getal nu der brandoffers, welke de menigte opdroeg, was dit: zeventig stieren, honderd rammen, tweehonderd lammeren.</verse>
<verse osisID="2Chr.29.33"> En zij wijdden den Heer toe<note n="917">Als dankoffers, welke steeds door een maaltijd gevolgd werden. Zie XXXV 13.</note> zeshonderd runderen en drie duizend schapen.</verse>
<verse osisID="2Chr.29.34"> Maar de priesters waren weinige en niet talrijk genoeg, om aan de slachtoffers de huid af te stroopen<note n="918">Bij openbare offeranden, gelijk deze, moest dit, gelijk de slachting zelf, door de priesters geschieden. Bood een bijzonder persoon in eigen naam een slachtoffer aan, dan moest hij dit zelf verrichten, Lev. I 6.</note>; daarom hielpen hen ook de Levieten, hunne broeders, totdat het werk volbracht was en zich priesters geheiligd hadden; want de Levieten heiligen zich naar een eenvoudiger voorschrift dan de priesters<note n="919">Naar het Hebr.: ‘want de Levieten waren bereidvaardiger van hart geweest, om zich te heiligen, dan de priesters’. Vermoedelijk hadden de priesters onder den onmiddellijken invloed van Achaz zich meer in de afgoderij verwikkeld dan de Levieten en toonden zij zich daarom minder bereid, om zich voor den dienst van der waren God te heiligen.</note>.</verse>
<verse osisID="2Chr.29.35"> Zeer talrijk waren dan de brandoffers, de vetstukken der vredeoffers en de plengoffers der brandoffers<note n="920">Vgl. over de vetstukken der vredeoffers Lev. III 3-5, over het plengoffer met het brandoffer Num. XV 1-6. De schrijver noemt ze uitdrukkelijk, om nog beter te doen uitkomen, waarom er geen priesters genoeg dienstvaardig waren.</note>; zoo werd de dienst van het huis des Heeren volkomen hersteld.</verse>
<verse osisID="2Chr.29.36"> En Ezechias verheugde zich alsook het geheele volk, omdat de dienst des Heeren geheel hersteld was; want in eens had men dit weten te doen.</verse>
</chapter>
      
<chapter osisID="2Chr.30"> 
<title>Hoofdstuk XXX.</title><p>Plechtige viering van het Paaschfeest (v. 1-27).</p>
<verse osisID="2Chr.30.1"> Ook zond Ezechias aan geheel Israël en Juda en schreef brieven aan Ephraïm en Manasses<note n="921">Deze twee stammen vertegenwoordigen hier het geheele gebied van het Tienstammenrijk, zie v. 5 en 10, dat toen zijn einde nabij was of reeds niet meer bestond. Het laatste schijnt te blijken uit het vervolg van het verhaal. Zie noot 4 en 6 en XXXI noot 3.</note>, dat zij naar het huis des Heeren te Jerusalem zouden komen en Paschen zouden vieren voor den Heer, den God van Israël.</verse>
<verse osisID="2Chr.30.2"> Nadat toch de koning en de vorsten en de geheele gemeente van Jerusalem raad hadden gehouden, besloten zij Paschen te vieren in de tweede maand<note n="922">Deze tweede maand is zeker de tweede, niet van een later jaar, gelijk sommigen meenen, maar van hetzelfde jaar, in welks eerste maand de reiniging van den tempel plaats had. Koning en volk handelden geheel overeenkomstig het voorschrift van Moses (Num. IX 6-13), toen zij het Paaschfeest in de tweede maand van het jaar vierden, omdat zij het in de eerste niet hadden kunnen doen.</note>.</verse>
<verse osisID="2Chr.30.3"> Want zij hadden het niet kunnen doen te zijnen tijde<note n="923">Op den veertienden van de maand Nisan.</note>, omdat de priesters niet in genoegzaam aantal geheiligd waren en het volk nog niet te Jerusalem was bijeengekomen.</verse>
<verse osisID="2Chr.30.4"> En het besluit behaagde aan den koning en de geheele menigte.</verse>
<verse osisID="2Chr.30.5"> En zij besloten gezanten te zenden tot geheel Israël, van Bersabeë tot aan Dan<note n="924">Had het Tienstammenrijk toen nog bestaan, dan zou Ezechias bezwaarlijk boden hebben kunnen zenden tot geheel Israël van Bersabeë tot Dan, zonder vooraf met den koning van Israël in overleg te zijn getreden.</note>, opdat zij zouden komen en Paschen vieren voor den Heer, den God van Israël, te Jerusalem; want velen hadden het niet gevierd<note n="925">Naar den grondtekst: ‘want zij hadden het niet in menigte gevierd’.... De zin schijnt te zijn, dat de vroegere Paaschfeesten niet volgens voorschrift door vele Israëlieten uit het geheele land waren bijgewoond.</note> gelijk door de wet is voorgeschreven.</verse>
<verse osisID="2Chr.30.6"> En de renboden gingen met brieven volgens het bevel des konings en diens overheden tot geheel Israël en Juda en verkondigden naar hetgeen de koning bevolen had: Kin- deren van Israël, keert terug tot den Heer, den God van Abraham en van Isaäc en van Israël! En Hij zal terugkeeren tot de overblijfselen, die ontkomen zijn aan de hand van den koning der Assyriërs<note n="926">Ook deze laatste zinsnede zoowel als v. 7-9 in hun geheel schijnen aan te duiden, dat het hier verhaalde plaats vond na den ondergang van Samaria.</note>.</verse>
<verse osisID="2Chr.30.7"> Wordt niet gelijk aan uwe vaderen en broeders, die afgeweken zijn van den Heer, den God hunner vaderen, die hen heeft overgegeven ten verderve, zooals gij zelven ziet.</verse>
<verse osisID="2Chr.30.8"> Blijft niet hardnekkig gelijk uwe vaderen; reikt uwe handen den Heer<note n="927">Vgl. I Esdr. X 19; I Par. XXIX 24.</note> en komt naar zijn heiligdom, dat Hij geheiligd heeft voor altoos; dient den Heer, den God uwer vaderen, en de gramschap zijner verbolgenheid zal van u worden afgewend.</verse>
<verse osisID="2Chr.30.9"> Want zoo gijlieden terugkeert tot den Heer, dan zullen uwe broeders en zonen barmhartigheid ondervinden bij hunne meesters, die hen gevankelijk hebben weggevoerd, en zij zullen terugkeeren naar dit land; want liefderijk en goedertieren is de Heer, uw God, en Hij zal zijn aangezicht niet van u afkeeren, indien gij terugkeert tot Hem.</verse>
<verse osisID="2Chr.30.10"> De renboden gingen dan ijlings van stad tot stad door het land van Ephraïm en Manasses tot aan Zabulon<note n="928">Vermoedelijk gingen zij niet verder het noorden in wegens de slechte ontvangst, die hun ten deel viel.</note>; maar dezen bespotten hen en lachten hen uit.</verse>
<verse osisID="2Chr.30.11"> Nochtans luisterden eenige mannen uit Aser en Manasses en Zabulon naar den raad en kwamen naar Jerusalem.</verse>
<verse osisID="2Chr.30.12"> Maar in Juda was de hand des Heeren om hun één hart te geven, dat zij naar het bevel des konings en der vorsten het woord des Heeren zouden vervullen<note n="929">Terwijl uit het noorden slechts enkelen aan de uitnoodiging gevolg gaven, kwamen uit Juda allen, en wel door Gods genade gedreven.</note>.</verse>
<verse osisID="2Chr.30.13"> En er verzamelde zich te Jerusalem veel volk, om het hoogfeest der ongedeesemde brooden te vieren, in de tweede maand.</verse>
<verse osisID="2Chr.30.14"> En zij maakten zich op en verbrijzelden de altaren, die te Jerusalem waren, en haalden alles, waarop voor de afgoden wierook gebrand werd, omver en wierpen het in de beek Cedron.</verse>
<verse osisID="2Chr.30.15"> En zij slachtten het Paschen<note n="930">Het Paaschlam.</note> op den veertienden dag der tweede maand; ook droegen de priesters en Levieten, nadat zij eindelijk geheiligd waren<note n="931">Hebr.: ‘En de priesters en Levieten hadden zich geschaamd en zich geheiligd’. Vele priesters en Levieten, die zich onder Achaz door afgoderij bezoedeld hadden, zullen, thans te Jerusalem gekomen en de geestdrift des volks ziende, zich over hun vroeger gedrag geschaamd en zich met God verzoend hebben.</note>, brandoffers op in het huis des Heeren.</verse>
<verse osisID="2Chr.30.16"> En zij stonden in hunne rangorde volgens de beschikking en de wet van Moses, den man Gods; de priesters nu ontvingen het bloed, dat moest worden uitgegoten, uit de handen der Levieten<note n="932">En niet, gelijk het de gewoonte was, uit de handen der huisvaders (XXXV 6; I Esdr. VI 20). De reden wordt in v. 17 opgegeven.</note>,</verse>
<verse osisID="2Chr.30.17"> omdat er eene groote menigte niet geheiligd was, en daarom de Levieten het Paaschlam mochten slachten voor hen, die er niet toe gekomen waren om zich te heiligen voor den Heer.</verse>
<verse osisID="2Chr.30.18"> En een groot gedeelte van het volk uit Ephraïm en Manasses en Issachar en Zabulon, dat nog niet geheiligd was, at het Paaschlam, niet naar het voorschrift<note n="933">Omdat de van verre gekomenen zich nog niet hadden kunnen heiligen, mochten zij niet zelf hun Paaschlam slachten (v. 17), toch werden zij voor het eten daarvan om hunne goede gezindheid dezen keer ontheven van de verplichting tot wettelijke reiniging. Vgl. Num. IX 7-11.</note>; en Ezechias bad voor hen, zeggende: De Heer, de goede, moge het vergeven</verse>
<verse osisID="2Chr.30.19"> aan allen, die van ganscher harte den Heer, den God hunner vaderen, zoeken, en het hun niet aanrekenen, dat zij minder geheiligd zijn.</verse>
<verse osisID="2Chr.30.20"> En de Heer verhoorde hem en was het volk genadig<note n="934">Hebr.: ‘en genas het volk’. Dit moet men verstaan of wel van geestelijke genezing, of wel van het afkeeren van ziekten, waarmede God overtredingen der wet pleegde te straffen.</note>.</verse> 
<verse osisID="2Chr.30.21"> En de kinderen van Israël, die zich te Jerusalem bevonden, vierden het hoogfeest der ongedeesemde brooden zeven dagen met groote vreugde, en loofden den Heer dag aan dag, gelijk ook de Levieten en de priesters met de speeltuigen, welke bij hunne bediening pasten.</verse>
<verse osisID="2Chr.30.22"> En Ezechias sprak tot het hart van alle Levieten, die een goede gezindheid hadden ten opzichte van den Heer<note n="935">De zin kan ook zijn: die de kunst verstonden, om den Heer te loven.</note>, en zij aten gedurende de zeven dagen van het hoogfeest, terwijl zij de vredeoffers opdroegen en den Heer, den God hunner vaderen, loofden.</verse>
<verse osisID="2Chr.30.23"> En het behaagde aan de geheele gemeente, nog zeven andere dagen feest te houden, wat zij ook deden met buitengemeene vreugde.</verse>
<verse osisID="2Chr.30.24"> Want Ezechias, de koning van Juda, had aan de menigte gegeven duizend stieren en zeven duizend schapen; en de overheden hadden aan het volk geschonken duizend stieren en tien duizend schapen. Er hadden zich dan priesters in groote menigte geheiligd<note n="936">In het Hebr. is deze volzin met den voorafgaanden door en verbonden. Omdat er zooveel offerdieren geschonken en nu zooveel priesters geheiligd waren (zie XXIX 34), die den altaardienst konden verrichten, besloot men, de feestelijkheden nog met zeven dagen te verlengen.</note>.</verse>
<verse osisID="2Chr.30.25"> En van blijdschap werd het geheele volk van Juda vervuld, zoowel de priesters en Levieten als de gansche menigte, welke uit Israël gekomen was, alsmede de aankomelingen uit het land Israël en zij, die in Juda woonden<note n="937">De grondtekst onderscheidt hier duidelijker dan de Vulgaat het volk van Juda met de priesters en Levieten, de uit het voormalige Tienstammenrijk gekomen Israëlieten en de aankomelingen, die zich of in genoemd rijk of in Juda gevestigd hadden.</note>.</verse>
<verse osisID="2Chr.30.26"> En er werd eene groote feestelijkheid gevierd te Jerusalem, gelijk er sinds de dagen van Salomon, den zoon van David, den koning van Israël, geene in die stad geweest was<note n="938">Zie III Reg. XII 28.</note>.</verse>
<verse osisID="2Chr.30.27"> En de priesters en<note n="939">Dit en staat niet in den grondtekst, zoodat Levieten daar den zin heeft van ‘zonen van Levi’ in 't algemeen.</note> de Le- vieten stonden op en zegenden het volk; en hunne stem werd verhoord en het gebed drong door tot in de heilige woning des hemels<note n="940">Gelijk weldra de gelukkige regeering van Ezechias en de redding van Jerusalem uit de handen van Sennacherib zouden bewijzen.</note>.</verse>
</chapter>
<chapter osisID="2Chr.31">
<title>Hoofdstuk XXXI.</title><p>Godsdienstige hervormingen van Ezechias (v. 1-3). Het volk brengt in overvloed gaven voor de priesters en Levieten (v. 4-11). Ezechias zorgt voor het beheer en de verdeeling dier gaven (v. 12-21).</p>
<verse osisID="2Chr.31.1"> En toen deze feesten naar behooren gevierd waren, toog geheel Israël, dat zich in de steden van Juda bevond<note n="941">Hebr.: ‘die zich daar (d.i. te Jerusalem) bevonden’. Het waren de mannen, die ter feestviering uit Juda en uit het Tienstammenrijk gekomen waren. Vgl. XXX 25.</note>, uit, en zij verbrijzelden de afgodsbeelden en kapten de bosschen om en slechtten de hoogten en vernielden de altaren<note n="942">Volgens III Reg. XVIII 4 werd ook de koperen slang vernietigd.</note>, niet alleen van geheel Juda en Benjamin, maar ook zelfs van Ephraïm en Manasses, totdat zij alles vernietigd hadden<note n="943">Zulk eene volledige reiniging van Ephraïm en Manasses was wel is waar ook vóór den volledigen ondergang van het Tienstammenrijk niet geheel onmogelijk. Osee toch, de laatste koning, was blijkens IV Reg. XVII 2 minder goddeloos dan zijne voorgangers; ook zou hij, zelfs indien hij het gewild had, den inval in zijn ontredderd rijk wellicht niet hebben kunnen beletten. Toch wint het bericht aan geloofwaardigheid, indien men aanneemt, dat zijn heerschappij reeds vernietigd was.</note>; en al de kinderen van Israël keerden terug naar hunne bezittingen en steden.</verse>
<verse osisID="2Chr.31.2"> En Ezechias bestelde de scharen der priesters en Levieten naar hunne afdeelingen, een ieder in zijn eigen ambt, te weten zoo der priesters als der Levieten, voor brandoffers en vredeoffers, om dienst te doen en te prijzen en te zingen aan de deuren van de legerplaatsen des Heeren<note n="944">d.i. Van den tempel, waarin Jehova woonde, die zijn volk tegen den vijand verdedigde.</note>.</verse>
<verse osisID="2Chr.31.3"> Het aandeel nu des konings was, dat van zijne eigen have een brandoffer werd opgedragen, voortdurend des avonds en des morgens, alsmede op de sabbatdagen en de nieuwemaan-dagen en de verdere feestdagen, gelijk geschreven is in de wet van Moses<note n="945">Vgl. Num. XXVIII 8; XXIX 39.</note>.</verse>
<verse osisID="2Chr.31.4"> Ook beval hij aan het volk, dat te Jerusalem woonde, de aandeelen te geven aan de priesters en de Levieten, opdat zij zich zouden kunnen wijden aan de wet des Heeren<note n="946">Zonder zich om tijdelijke zaken te bekommeren. De aandeelen der priesters en Levieten bestonden in de eerstelingen (Exod. XXIII 19; Num. XXVIII 12; Deut. XXVI 2) en de tienden (Lev. XXVII 30-33; Num. XVIII 21-24).</note>.</verse>
<verse osisID="2Chr.31.5"> En toen dit ter oore der menigte gekomen was, brachten de kinderen van Israël<note n="947">De bewoners van Jerusalem, gelijk uit het volgende vers blijkt.</note> zeer vele eerstelingen van koren, wijn en olie, alsmede van honig, en offerden de tienden van al hetgeen de aardbodem voortbrengt.</verse>
<verse osisID="2Chr.31.6"> Maar ook de kinderen van Israël<note n="948">Die uit het gebied van Israël gekomen, zich in Juda gevestigd hadden, zie XI 16.</note> en Juda, die in de steden van Juda woonden, offerden de tienden van runderen en schapen en de tienden der geheiligde zaken<note n="949">De tienden der geheiligde zaken zijn de tienden des lands, van de velden boomvruchten. Vgl. Lev. XXVII 30.</note>, welke zij den Heer, hunnen God, beloofd hadden, en zij brachten alles aan en maakten er zeer vele stapels van.</verse>
<verse osisID="2Chr.31.7"> In de derde maand begonnen zij den grond voor de stapels te leggen en zij voltooiden ze in de zevende maand<note n="950">In de derde maand werd met het Pinksterfeest de eerste, in de zevende maand met het Loofhuttenfeest de tweede oogst besloten.</note>.</verse>
<verse osisID="2Chr.31.8"> Toen nu Ezechias en zijne vorsten daar kwamen, zagen zij de stapels en zegenden den Heer en het volk Israël.</verse>
<verse osisID="2Chr.31.9"> En Ezechias vroeg de priesters en Levieten, waartoe die stapels daar stonden<note n="951">d.i. Hoe men zulk een grooten voorraad had kunnen verzamelen.</note>.</verse>
<verse osisID="2Chr.31.10"> En Azarias, de eerste priester<note n="952">d.i. De hoogepriester, wel niet dezelfde, die tegen Ozias optrad, XXVI 17.</note> van den stam Sadoc, antwoordde hem en zeide: Sedert men begon- nen is de eerstelingen te offeren in het huis des Heeren, hebben wij er van gegeten en ons verzadigd, en er is zeer veel overgebleven, omdat de Heer zijn volk gezegend heeft; en die voorraad, welken gij ziet, is van het overschot.</verse>
<verse osisID="2Chr.31.11"> Daarom gelastte Ezechias, voorraadkamers in te richten in het huis des Heeren. En toen zij dit gedaan hadden,</verse>
<verse osisID="2Chr.31.12"> brachten zij er getrouwelijk zoowel de eerstelingen als de tienden in en alles wat men toegewijd had<note n="953">d.i. De tienden der geheiligde zaken. Vgl. v. 6.</note>. En opziener daarover was de Leviet Chonenias, en zijn broeder Semeï als de tweede.</verse>
<verse osisID="2Chr.31.13"> En na hem volgden Jahiël en Azarias en Nahath en Asaël en Jerimoth, alsmede Jozabad en Eliël en Jesmachias en Mahath en Banaias, opzieners onder het bestuur van Chonenias en zijnen broeder Semeï, volgens bevel van koning Ezechias en van Azarias, den hoogepriester van het huis Gods, bij wie het bestier van alles berustte<note n="954">Deze laatste zinsnede staat niet in den grondtekst.</note>.</verse>
<verse osisID="2Chr.31.14"> En Core, de zoon van Jemna, de Leviet en deurwachter van de oostelijke poort<note n="955">Vgl. I Par. IX 18.</note>, was gesteld over hetgeen vrijwillig aan den Heer werd opgedragen en over de eerstelingen en over hetgeen als allerheiligst was toegewijd<note n="956">Over allerheiligst zie de aanteekening op Lev. II 3.</note>.</verse>
<verse osisID="2Chr.31.15"> En onder zijn gezag stonden Eden en Benjamin, Jesue en Semeias, alsook Amarias en Sechenias in de steden der priesters<note n="957">In het land van Juda, terwijl de v. 12-14 genoemden te Jerusalem de uitdeeling verrichtten.</note>, om getrouwelijk aan hunne broeders, de kleinen en de grooten<note n="958">Aan al de niet in den tempel zich bevindende Levieten, hetzij zij nog te jong waren voor den tempeldienst, hetzij zij, reeds ingelijfd bij dien dienst, niet de weekbeurt hadden.</note>, hun aandeel uit te deelen,</verse>
<verse osisID="2Chr.31.16"> uitgezonderd de manspersonen van drie jaren en daarboven, aan allen, die in den tempel des Heeren gingen; en al wat dag aan dag tot den dienst behoorde en tot de dienstverrichtingen naar hunne afdeelingen<note n="959">Duidelijker dan de Vulgaat heeft hier de grondtekst: ‘met uitzondering van de geslachtslijst der mannelijke personen van drie jaren en daarboven, van allen, die naar het huis des Heeren kwamen naar den eisch van elken dag voor hunnen dienst in hunne ambtsverrichtingen, naar hunne afdeelingen’. Met andere woorden: zij hadden geen uitdeelingen te doen aan de in de priestersteden woonachtige priesters en Levieten, die zelf naar den tempel gingen, hetzij om daar persoonlijk in ontvangst te nemen wat hun voor hun dagelijksch onderhoud toekwam, hetzij om hun weekdienst te verrichten, daaronder ook begrepen de meer dan driejarige knaapjes dezer Levieten. Uit deze plaats maakt men op, dat de Levieten gewoon waren hunne knapen mede te nemen naar den tempel.</note>;</verse>
<verse osisID="2Chr.31.17"> aan de priesters naar hunne geslachten en aan de Levieten van twintig jaren en daarboven naar hunne beurten en afdeelingen<note n="960">Naar het Hebr.: ‘En wat betreft de geslachtslijst der priesters, (zij was aangelegd) naar hunne vaderhuizen, en die der Levieten, (zij waren) van de twintigjarigen en daarboven in hunne ambten, in hunne afdeelingen’. Het is een verklarende tusschenzin.</note>,</verse>
<verse osisID="2Chr.31.18"> en aan de geheele menigte, zoowel aan hunne vrouwen als aan hunne kinderkens van beiderlei kunne werden getrouwelijk eetwaren gegeven van hetgeen geheiligd was<note n="961">Dit vers sluit bij v. 15 aan en luidt naar het Hebr.: ‘En aan de geslachtslijst (d.i. de op die lijst geboekten), aan al hunne kinderkens, hunne vrouwen en hunne zonen en hunne dochters van den geheelen stand; want in hun ambt betoonden zij zich heilig aan het heilige’. De zin is: Bij de uitdeeling kwamen niet slechts de huisvaders in aanmerking, maar ook hunne gezinnen overeenkomstig hunne getalsterkte, die in de geslachtslijsten geboekt was; en ofschoon zulk eene verdeeling moeilijk was, slaagden zij, die daarmede belast waren, uitstekend, omdat zij met stiptheid te werk gingen.</note>.</verse>
<verse osisID="2Chr.31.19"> Maar er waren ook van de zonen van Aäron mannen aangesteld op het platte land en in de ommelanden van al de steden, om aan geheel het mannelijk geslacht van de priesters en Levieten hun aandeel uit te deelen<note n="962">Hebr.: ‘En voor de zonen van Aäron, de priesters, in de ommelanden hunner steden, (waren) mannen, die met name genoemd zijn, in elke stad, om de aandeelen voor elken man onder de priesters uit te deelen en aan allen, die op de geslachtslijst onder de Levieten gesteld waren’. Ook ten behoeve van de priesters en Levieten, die in de ommelanden der Levieten-steden woonden, waren in die steden mannen van goeden naam aangesteld.</note>.</verse>
<verse osisID="2Chr.31.20"> Zoo deed Ezechias in geheel Juda al hetgeen wij gezegd hebben, en hij verrichtte hetgeen goed en recht en waar was voor den Heer, zijnen God,</verse>
<verse osisID="2Chr.31.21"> in alles wat betrof de beoefening van den dienst in het huis des Heeren, volgens de wet en de inzettingen, daar hij God wilde zoeken met geheel zijn hart; en hij deed het en was voorspoedig.</verse>
</chapter>
<chapter osisID="2Chr.32">
<title>Hoofdstuk XXXII.</title><p>Inval van Sennacherib in Juda en wonderbare redding der hoofdstad (v. 1-23). Ziekte van Ezechias en zijn herstel (v. 24-26). Zijne macht, zijn roem en zijn dood (v. 27-33).</p>
<verse osisID="2Chr.32.1"> Na deze dingen en na zoodanige getrouwheid<note n="963">Ezechias had reeds vele bewijzen van getrouwheid aan God gegeven; nu moest hij nog door lijden beproefd worden.</note> kwam Sennacherib, de koning der Assyriërs, en rukte Juda binnen en belegerde de versterkte steden, met het plan ze te veroveren<note n="964">Vgl. over den inval van Sennacherib het veel uitvoeriger verhaal IV Reg. XVIII 13 - XIX, alsmede Is. XXXVI en XXXVII.</note>.</verse>
<verse osisID="2Chr.32.2"> En toen Ezechias dit zag, te weten, dat Sennacherib gekomen was en geheel het krijgsgeweld zich tegen Jerusalem richtte,</verse>
<verse osisID="2Chr.32.3"> hield hij raad met de vorsten en de kloekste mannen<note n="965">Van de maatregelen, door Ezechias genomen, om de stad te beveiligen, wordt IV Reg. XVIII niet gewaagd; zij worden echter IV Reg. XX 20 bevestigd.</note>, om de bronaders, die buiten de stad waren, te verstoppen; en toen men daartoe met eenparige stemmen besloten had,</verse>
<verse osisID="2Chr.32.4"> verzamelde hij eene zeer groote menigte, en zij verstopten al de bronnen en de beek, die midden door het land vloeide<note n="966">d.i. Het water van de bron Gihon. Het verstoppen der bronnen geschiedde, doordat men het water langs eene onderaardsche, den vijand onbekende leiding stadwaarts deed vloeien. Zie v. 30 en noot 16.</note>, en zeiden: Geenszins zullen de koningen der Assyriërs<note n="967">Sennacherib en andere koningen van Assyrië, die later konden komen.</note>, als zij hier komen, overvloed van water vinden.</verse>
<verse osisID="2Chr.32.5"> Ook herstelde hij met groote bedrijvigheid den geheelen muur, die vervallen was, en bouwde torens daarop en aan de buitenzijde den anderen muur, en hij herstelde het Mello in de Stad van David en maakte allerlei wapens en schilden<note n="968">Het middelste versdeel luidt naar den grondtekst: ‘en hij trok aan de torens, en (wel) aan de buitenzijde, den anderen muur op’. De andere muur, d.i. de muur ter beveiliging van de nieuwe stad, werd eerst door Manasses voltooid. Zie XXXIII 14 en noot 8. Over het Mello zie I Par. XI noot 4.</note>.</verse>
<verse osisID="2Chr.32.6"> En hij stelde krijgsoversten aan in het leger en riep ze allen te zamen op het plein aan de poort der stad<note n="969">Misschien aan de Waterpoort, zie II Esdr. VIII 1-16.</note>, en sprak hun tot het hart en zeide:</verse>
<verse osisID="2Chr.32.7"> Gedraagt u als mannen en schept moed; vreest niet en weest niet beducht voor den koning der Assyriërs en de geheele menigte, die met hem is; want daar zijn er veel meer met ons dan met hem.</verse>
<verse osisID="2Chr.32.8"> Want met hem is een vleeschelijke arm<note n="970">Vgl. Is. XXXI 3.</note>; met ons is de Heer, onze God, die onze helper is en voor ons strijdt. En het volk schepte moed bij zoodanige woorden van Ezechias, den koning van Juda.</verse>
<verse osisID="2Chr.32.9"> En nadat dit geschied was, zond Sennacherib, de koning der Assyriërs, zijne dienstknechten naar Jerusalem (want hij zelf belegerde met geheel zijn leger Lachis) tot Ezechias, den koning van Juda, en tot het geheele volk, dat in de stad was<note n="971">Zonder twijfel waren de bewoners der overige steden van Juda naar Jerusalem gevlucht. Zie over het optreden van Sennacherib's gezanten het veel uitvoeriger verhaal IV Reg. XVIII 17-36.</note>, en sprak:</verse>
<verse osisID="2Chr.32.10"> Dit zegt Sennacherib, de koning der Assyriërs: Waarop vertrouwt Gij, terwijl gij belegerd blijft zitten in Jerusalem?</verse>
<verse osisID="2Chr.32.10"> Misleidt u niet Ezechias, om u door honger en dorst prijs te geven aan den dood, doordien hij verzekert, dat de Heer, uw God, u bevrijden zal uit de hand van den koning der Assyriërs?</verse>
<verse osisID="2Chr.32.12"> Is het niet die Ezechias, die zijne hoogten en altaren vernietigd en aan Juda en Jerusalem voorgeschreven heeft, zeggende: Voor één altaar zult gij aanbidden en dáárop zult gij wierook branden?</verse> 
<verse osisID="2Chr.32.13"> Weet gij dan niet, wat ik en mijne vaderen gedaan hebben aan al de volkeren der aarde? waren wellicht de goden der volken en van al de landen machtig genoeg, om hunne landstreek uit mijne hand te verlossen?</verse>
<verse osisID="2Chr.32.14"> Wie is er onder al de goden der volken, welke mijne vaderen verdelgd hebben, die zijn volk uit mijne hand heeft kunnen redden, zoodat ook uw God u zou kunnen redden uit deze hand?</verse>
<verse osisID="2Chr.32.15"> Dat dan Ezechias u niet bedriege en met ijdele overreding misleide, en schenkt hem geen geloof! Indien toch geen god van al de volken en rijken zijn volk kon redden uit mijne hand en uit de hand mijner vaderen, dan zal gevolgelijk ook uw God u niet kunnen redden uit mijne hand.</verse>
<verse osisID="2Chr.32.16"> Maar nog vele andere dingen spraken zijne dienstknechten tegen den Heere God en tegen Ezechias, zijnen dienstknecht.</verse>
<verse osisID="2Chr.32.17"> Ook scheef hij een brief<note n="972">Uit IV Reg. XIX weten wij, dat Sennacherib zijn brief eerst zond, toen Rabsaces in zijne zending naar Jerusalem niet was geslaagd en Tharaca van Ethiopië met zijne legermacht aanrukte. De schrijver bekommert zich hier meer om de beteekenis dan de volgorde der gebeurtenissen.</note> vol van lasteringen tegen den Heer, den God van Israël, en sprak tegen Hem: Gelijk de goden der overige volken hun volk niet konden redden uit mijne hand, zoo zal ook de God van Ezechias zijn volk niet kunnen redden uit die hand.</verse>
<verse osisID="2Chr.32.18"> Bovendien schreeuwde hij ook met luider stem in de Judeesche taal het volk toe, dat op de muren van Jerusalem zat, om hen vervaard te maken en de stad te nemen.</verse>
<verse osisID="2Chr.32.19"> En hij sprak tegen den God van Jerusalem als tegen de goden van de volkeren der aarde, werken van menschenhanden.</verse>
<verse osisID="2Chr.32.20"> Daarom baden koning Ezechias en Isaias, de zoon van Amos, de profeet, tegen deze godslastering en verhieven hunne stem ten hemel<note n="973">Zie het gebed des konings en het heerlijke antwoord van den profeet op de godslasteringen van Sennacherib IV Reg. XIX 15-28; Is. XXXVII 14-20.</note>.</verse>
<verse osisID="2Chr.32.21"> En de Heer zond een engel, en deze versloeg alle dappere en krijgshaftige mannen en legeroversten van den koning der Assyriërs, en hij keerde met schande naar zijn land terug. En toen hij het huis van zijnen god betreden had, vermoordden hem zijne zonen, die uit zijne heup waren voortgekomen, met het zwaard<note n="974">Zie IV Reg. XXIX 35-37; Is. XXXVII 37-38.</note>.</verse>
<verse osisID="2Chr.32.22"> En de Heer redde Ezechias en de bewoners van Jerusalem uit de hand van Sennacherib, den koning der Assyriërs, en uit de hand van allen, en Hij gaf hun rust in het rond.</verse>
<verse osisID="2Chr.32.23"> Velen ook brachten offerdieren en offeranden aan den Heer te Jerusalem en geschenken aan Ezechias, den koning van Juda, en deze werd sedert hoog geprezen bij al de volken.</verse>
<verse osisID="2Chr.32.24"> Te dien tijde werd Ezechias doodelijk ziek, en hij bad tot den Heer, en Hij verhoorde hem en gaf hem een teeken<note n="975">Wat hier zeer kort is saamgevat, wordt met zijne gevolgen uitvoerig bericht IV Reg. XX 1-11 en Is. XXXVIII.</note>.</verse>
<verse osisID="2Chr.32.25"> Maar hij vergold niet naar de weldaden, welke hij ontvangen had; want zijn hart verhief zich<note n="976">Toen hij vol trots aan de gezanten van den koning van Babylon zijn rijkdommen toonde. Tot straf voor zijne hoovaardij zouden, naar Isaias toen voorspelde, al zijne schatten eens naar Babylon gebracht en zijne nakomelingen tot slaven van den koning van Babylon gemaakt worden. Zie IV Reg. XX 12-18; Is. XXIX 1-7. Daar zijne onderdanen zijne hoovaardige gevoelens deelden, trof ook hen de toorn des Heeren.</note>, en er ontstak tegen hem een gramschap en tegen Juda en Jerusalem.</verse>
<verse osisID="2Chr.32.26"> En hij vernederde zich naderhand, omdat zijn hart zich verheven had, hij zoowel als de bewoners van Jerusalem, en daarom kwam de gramschap des Heeren niet over hen in de dagen van Ezechias.</verse> 
<verse osisID="2Chr.32.27"> Ezechias nu was zeer rijk en vermaard, en hij vergaderde zich zeer vele schatten van zilver en goud en kostbaar gesteente, van reukwerken en allerhande wapenen en van kostelijk huisraad.</verse>
<verse osisID="2Chr.32.28"> Ook had hij zolderschuren voor koren, wijn en olie en stallen voor allerlei groot vee en kooien voor klein vee.</verse>
<verse osisID="2Chr.32.29"> En hij bouwde zich steden<note n="977">Geene steden in den eigenlijken zin, maar wachttorens ter beveiliging der kudden en omliggende herdersdorpen.</note>, want hij had ontelbare kudden van schapen en runderen, omdat hem de Heer eene uitermate grootehave gegeven had.</verse>
<verse osisID="2Chr.32.30"> Hij is het, Ezechias, die de opperbron van het Gihon-water verstopte en het onder den grond afleidde naar de westzijde der Stad van David<note n="978">Zie noot 4. Zeer waarschijnlijk is de onderaardsche waterleiding tusschen de ‘Bron der Maagd’ (Gihon), buiten de stad gelegen, en Siloë aangelegd door Ezechias. Het werk werd aan de beide uiteinden te gelijk begonnen, en het is aan de uitvoering te zien, dat men met eenigen haast te werk is gegaan. Een in 1880 gevonden oud-Hebreeuwsch opschrift verhaalt, dat de werklieden aan weerszijden, toen zij elkaar tot op drie el afstand genaderd waren, door de rots heen elkander konden toeroepen, en hoe zij op hetzelfde punt uitkwamen; verder, dat, toen de rots doorboord was, het water van de bron (Gihon) naar het waterbekken (van Siloë) vloeide over eene lengte van twaalfhonderd el; eindelijk, dat de hoogte der rots boven de hoofden der werklieden honderd el bedroeg. Dit grootsche werk van Ezechias wordt vijf eeuwen later nog geroemd door den schrijver van Ecclesiasticus (XLVIII 19). De waterleiding kan reeds geruimen tijd vóór de komst van Sennacherib uit voorzorg zijn aangelegd, om bij voorkomende gelegenheden gebruikt te worden. Zulk eene in-gebruik-stelling wordt dan v. 3-4 aangeduid.</note>. In al zijne ondernemingen volbracht hij voorspoedig wat hij wilde.</verse>
<verse osisID="2Chr.32.31"> Nochtans<note n="979">Ondanks de zegeningen, die hij van God ontving, betoonde hij zich ondankbaar door zijne hoovaardij.</note> bij gelegenheid van het gezantschap der vorsten van Babylon, die tot hem gezonden waren om naar het wonderteeken te vragen, dat in het land was voorgevallen<note n="980">Bedoeld wordt hier zeker het wonder aan den zonnewijzer IV Reg. XX 11, dat aan de Babyloniërs, in de sterrenkunde zeer bedreven, bijzondere belangstelling moest inboezemen. Het gezantschap kwam onder voorwendsel Ezechias met het herstel zijner gezondheid geluk te wenschen, in werkelijkheid echter met nog andere bedoelingen. Zie de Inleiding op Is. bl. 17 aan het einde.</note>, verliet hem God, opdat hij op de proef gesteld en alles openbaar zoude worden, wat in zijn hart was.</verse> 
<verse osisID="2Chr.32.32"> Het overige nu van de daden van Ezechias en van zijne goedertierenheid<note n="981">Hebr. van zijne goede daden.</note> staat beschreven in het gezicht van Isaias, den zoon van Amos, den profeet, en in het Boek der koningen van Juda en Israël.</verse>
<verse osisID="2Chr.32.33"> En Ezechias ontsliep met zijne vaderen; en men begroef hem boven de graven van de zonen van David<note n="982">Hebr.: ‘op de hoogte van de graven der zonen van David’.</note>; en zijne uitvaart vierde geheel Juda met al de bewoners van Jerusalem; en zijn zoon Manasses werd koning in zijne plaats.</verse>
</chapter>
<chapter osisID="2Chr.33">
<title>Hoofdstuk XXXIII.</title><p>Manasses pleegt gruwelijke afgoderij (v. 1-10). Gevankelijk naar Babylon gevoerd, verootmoedigt hij zich en wordt op den troon hersteld (v. 11-13). Tot aan zijn dood ijvert hij voor den waren godsdienst (v. 14-20). Goddelooze regeering en jammerlijk einde van zijn zoon Amon (v. 21-25).</p>
<verse osisID="2Chr.33.1"> Twaalf jaren telde Manasses, toen hij begon te regeeren, en vijf en vijftig jaren regeerde hij te Jerusalem<note n="983">Van de regeering van Manasses geven v. 1-9 zoo goed als dezelfde algemeene beschrijving, welke IV Reg. XXI 1-9 voorkomt; vervolgens vat v. 10 kort saam, wat daar v. 14-17 te lezen is; eindelijk verhalen v. 11-20 's konings gevangenneming, bekeering, terugkeer en verdere daden, van welke IV Reg. in het geheel niet wordt gewaagd.</note>.</verse>
<verse osisID="2Chr.33.2"> En hij deed het kwade voor de oogen des Heeren volgens de gruwelen der heidenen, welke de Heer verdelgd had voor het aangezicht der kinderen van Israël.</verse>
<verse osisID="2Chr.33.3"> En hij bouwde de hoogten op, welke zijn vader Ezechias verwoest had, en hij bouwde altaren voor de Baäls en maakte bosschen<note n="984">Hebr.: haäsjerim, zie XIV noot 4.</note> en aanbad geheel het heer des hemels en vereerde het.</verse>
<verse osisID="2Chr.33.4"> Ook bouwde hij altaren in het huis des Heeren, van hetwelk de Heer gezegd had: Te Jerusalem zal mijn naam zijn in eeuwigheid.</verse>
<verse osisID="2Chr.33.5"> En hij bouwde er voor geheel het heer des hemels in de beide voorhoven van het huis des Heeren.</verse>
<verse osisID="2Chr.33.6"> En hij liet zijne zonen door het vuur gaan in het dal Benennom<note n="985">Zie Jos. XV 8. Voor zijne zonen leest men in de Syrische vertaling overeenkomstig IV Reg. XXI 6 ‘zijnen zoon’.</note>, hij sloeg acht op de droomen, pleegde wichelarijen, gaf zich over aan de zwarte kunsten, had in zijn gezelschap waarzeggers en bezweerders en deed veel kwaads voor het aanschijn des Heeren, om Hem te tergen.</verse>
<verse osisID="2Chr.33.7"> Ook richtte hij een gesneden en gegoten beeld<note n="986">Voor gesneden en gegoten beeld heeft het Hebr.: ‘het gesneden afgodsbeeld, dat hij gemaakt had’. Uit IV Reg. XXI 7 (Hebr.) blijkt, dat het een beeld van Asjera (Astarte) was.</note> op in het huis Gods, van hetwelk God gesproken had tot David en tot Salomon, zijnen zoon, zeggende: In dit huis en in Jerusalem, dat Ik heb uitverkoren uit al de stammen van Israël, zal Ik mijnen naam vestigen voor altoos.</verse>
<verse osisID="2Chr.33.8"> En Ik zal Israël geen voet doen verzetten uit het land, dat Ik aan hunne vaderen gegeven heb, op voorwaarde echter alleen, dat zij zorg dragen te doen wat Ik hun heb voorgeschreven en geheel de wet en de plechtigheden en de rechten door de bediening van Moses.</verse>
<verse osisID="2Chr.33.9"> Aldus verleidde Manasses Juda en de bewoners van Jerusalem, om meer kwaad te doen dan al de heidenen, welke de Heer had uitgeroeid voor het aangezicht der kinderen van Israël.</verse>
<verse osisID="2Chr.33.10"> En de Heer sprak tot hem en tot zijn volk<note n="987">Door profeten, gelijk IV Reg. XXI 10-15 nader verhaald wordt.</note>, en zij wilden niet luisteren.</verse>
<verse osisID="2Chr.33.11"> Derhalve liet Hij over hen komen de legeroversten van den koning der Assyriërs, en zij namen Manasses gevangen en voerden hem met ketenen en voetboeien gekluisterd naar Babylon<note n="988">Hebr.: ‘En zij namen Manasses met ringen (bachochim) gevangen en knevelden hem met een ketenpaar en voerden hem naar Babylon’. Het woord chooch beteekent volgens Job XL 21 een haak of ring, waaraan men gevangen visschen aan de kaak ophing, gelijk het verwante chach (IV Reg. XIX 28; Ezech. XIX 4) den neusring, waarmede men wilde dieren in bedwang hield. Door het ketenpaar heeft men de boeien te verstaan, waarmede de voeten van gevangenen gekluisterd werden. Op tal van Assyrische monumenten ziet men gevangenen afgebeeld, die ketenen dragen aan handen of voeten of aan beide te gelijk en een ring door de onderlip.</note>.</verse> 
<verse osisID="2Chr.33.12"> Maar toen hij zich in nood bevond, bad hij<note n="989">Het gebed van Manasses, dat de schrijver volgens v. 18 voor zich had, is niet bewaard gebleven. Het ‘gebed van Manasses’, in de gewaarmerkte uitgave der Latijnsche Vulgata achteraan gedrukt als aanhangsel, behoort niet tot de door de Kerk erkende Boeken.</note> tot den Heer, zijnen God, en oefende groote boetvaardigheid voor het aanschijn van den God zijner vaderen.</verse>
<verse osisID="2Chr.33.13"> En hij riep Hem aan en smeekte met aandrang; en Hij verhoorde zijn gebed en voerde hem terug naar Jerusalem in zijn koninkrijk. En Manasses zag in, dat Hij, de Heer, God is<note n="990">De geloofwaardigheid dezer treffende, alleen hier verhaalde gebeurtenissen blijkt uit meerdere Assyrische oorkonden van dien tijd. De Assyrische koningen Asarhaddon (681-668) en Assurbanipal (668-626) noemen - de eerste omstreeks het jaar 674, de tweede omstreeks 667 - Manasses, koning van Juda, uitdrukkelijk onder de twee en twintig aan Assyrië schatplichtige koningen van ‘de kust der zee’, d.i. van Phenicië en Palestina. Toen Samassoemoekin, die door zijn broeder Assurbanipal tot onderkoning van Babylon was aangesteld, omstreeks het jaar 652 van dezen afviel, deden ook deze koningen aan den opstand mede en weigerden de schatting aan den Assyrischen koning te betalen. Wellicht sloot zich ook Manasses bij hen aan. De opstand eindigde in 648 met den dood van Samassoemoekin en de inneming van Babylon door Assurbanipal, die zich van toen af ‘koning van Babylon’ noemde en daar veelal vertoefde. Kort daarna moeten ook de afvallige koningen, onder welke Manasses, weer aan Assyrië onderworpen zijn. Dat daarbij Manasses zou zijn gevangen genomen en in den kerker geworpen, is volstrekt niet onwaarschijnlijk, en evenmin, dat hij weer werd vrijgelaten en op den troon hersteld; Nechao I van Egypte onderging onder Assurbanipal eenmaal een gelijk lot. Zoo is het ook begrijpelijk, dat Manasses door de legerhoofden van den koning van Assyrië gevangen genomen en naar Babylon gevoerd werd (v. 11).</note>.</verse>
<verse osisID="2Chr.33.14"> Daarna bouwde hij een muur buiten de Stad van David, westelijk van de Gihon in het dal, van den ingang der Vischpoort in het rond tot aan Ophel, en maakte dien zeer hoog<note n="991">Het oude Jerusalem, bestaande uit de Stad van David of uit de bovenen uit de benedenstad, was reeds lang versterkt, maar aangezien het zich naar het noorden aanmerkelijk had uitgebreid, was reeds Ezechias begonnen, het nieuwe gedeelte met een muur te omsluiten. Zie XXXII 5. Hier schijnt sprake te zijn van de voltooiing van dit werk. Manasses bouwde dan (Hebr. tekst): ‘een ringmuur voor de Stad van David, aan de westzijde, aan den kant van Gihon in het dal en aan den kant, waar men de Vischpoort ingaat’. Gihon in het dal, d.i. de Gihonvijver, in het dal Gihon, ligt vlak aan de westzijde der oude stad. De Vischpoort stond noordelijk aan de oostzijde van het nieuwe stadsgedeelte. De muur van Ezechias en Manasses verbond de twee genoemde punten, geheel het nieuwe noordelijk gedeelte der stad, op den heuvel Bezetha gelegen, insluitend. Ter nog sterker bevestiging ‘ommuurde (Manasses) Ophel en trok hem (te weten den muur om Ophel) zeer hoog op’. De heuvel Ophel is eigenlijk één met Moria en kan als de zuidelijke helling daarvan beschouwd worden.</note>; ook stelde hij legeroversten aan in al de versterkte steden van Juda.</verse> 
<verse osisID="2Chr.33.15"> En hij verwijderde de vreemde goden en het afgodsbeeld uit het huis des Heeren, alsook de altaren, welke hij gemaakt had op den berg van het huis des Heeren en in Jerusalem, en hij wierp alles buiten de stad.</verse>
<verse osisID="2Chr.33.16"> Voorts herbouwde hij het altaar des Heeren en offerde daarop slachtoffers, zoo vrede- als lofoffers, en beval aan Juda, den Heer, den God van Israël, te dienen.</verse>
<verse osisID="2Chr.33.17"> Nochtans bleef het volk den Heer, zijnen God, op de hoogten<note n="992">Uit deze woorden en de geschiedenis van Josias in het volgende Hoofdstuk valt af te leiden, dat de godsdienstige hervorming, door Manasses bewerkstelligd, geen grondige was. De ergernis, door hem gegeven, was dan ook te groot geweest, terwijl de tijd, hem vergund om haar goed te maken, kort was. Manasses stierf waarschijnlijk in 643, dus hoogstens vijf jaar na zijne verlossing uit den kerker (zie noot 8).</note> offeranden opdragen.</verse>
<verse osisID="2Chr.33.18"> De verdere daden nu van Manasses en zijn smeekgebed tot zijnen God, alsmede de woorden der zieners, die tot hem spraken in den naam van den Heer, den God van Israel, staan opgeteekend in de geschiedenis der koningen van Israël.</verse>
<verse osisID="2Chr.33.19"> Zijn gebed ook en zijne verhooring en al zijne zonden en zijn wanbedrijf, alsmede de plaatsen, waar hij hoogten bouwde en bosschen en afgodsbeelden maakte, alvorens hij boetvaardigheid pleegde, staan beschreven in de woorden van Hozai<note n="993">Zie de Inleiding bl. 12.</note>.</verse>
<verse osisID="2Chr.33.20"> Manasses ontsliep dan met zijn vaderen, en men begroef hem in zijn huis<note n="994">Septuagint: ‘in den hof van zijn huis’, IV Reg. XXI 18 (Hebr.): ‘in den hof van zijn huis, in den hof van Oza’. Zie de noot aldaar.</note>, en zijn zoon Amon werd koning in zijne plaats<note n="995">Zie over de regeering van Amon IV Reg. XXI 19-26.</note>.</verse> 
<verse osisID="2Chr.33.21"> Twee en twintig jaren telde Amon, toen hij begon te regeeren, en twee jaren regeerde hij te Jerusalem.</verse>
<verse osisID="2Chr.33.22"> En hij deed kwaad in de oogen des Heeren, gelijk zijn vader Manasses gedaan had, en aan al de afgoden, die Manasses gemaakt had, droeg hij offeranden op en bewees hij eeredienst.</verse>
<verse osisID="2Chr.33.23"> En hij ontzag niet het aangezicht des Heeren, gelijk zijn vader Manasses het ontzien had, en hij beging veel grootere misdrijven.</verse>
<verse osisID="2Chr.33.24"> En nadat zijne dienstknechten eene samenzwering tegen hem gesmeed hadden, doodden zij hem in zijn huis.</verse>
<verse osisID="2Chr.33.25"> De overige volksmenigte nu vermoordde hen, die Amon verslagen hadden, en zij stelde zijnen zoon Josias tot koning aan in zijne plaats.</verse>
</chapter>
<chapter osisID="2Chr.34">
<title>Hoofdstuk XXXIV.</title><p>Josias reinigt stad en land van de afgoderij en zorgt voor het herstel van den tempel (v. 1-13). Helcias vindt het boek der wet, waarop de koning na raadpleging van de profetes Holda het verbond des Heeren hernieuwt (v. 14-33).</p>
<verse osisID="2Chr.34.1"> Acht jaren telde Josias, toen hij begon te regeeren, en een en dertig jaren regeerde hij te Jerusalem<note n="996">Over de regeering van Josias vgl. IV Reg. XXII en XXIII 1-30. Ook hier vullen de twee verhalen elkander in sommige opzichten aan.</note>.</verse>
<verse osisID="2Chr.34.2"> En hij deed wat recht was in de oogen des Heeren en wandelde op de wegen zijns vaders David; niet week hij af, noch naar rechts noch naar links.</verse>
<verse osisID="2Chr.34.3"> En in het achtste jaar zijner regeering, toen hij nog een knaap was, begon hij den God zijns vaders David te zoeken, en in het twaalfde jaar, nadat hij was begonnen te regeeren, reinigde hij Juda en Jerusalem van de hoogten en de bosschen en de afgoden en de gesneden beelden<note n="997">Dat hij reeds in zijn achtste regeeringsjaar beslist optrad als dienaar van den waren God en reeds in het twaalfde met de reiniging des lands van de afgoderij begon (Hebr. tekst), wordt alleen hier vermeld. Het werk der reiniging wordt overigens IV Reg. XXIII 4-30 uitvoeriger verhaald.</note>.</verse>
<verse osisID="2Chr.34.4"> En zij vernielden voor zijne oogen de altaren der Baäls en verbrijzelden de afgodsbeelden, welke daarop geplaatst waren; ook de bosschen en de gesneden beelden hakte hij om en verbrijzelde hij, en over de graven van degenen, die gewoon waren geweest aan hen te offeren, strooide hij het gruis uit.</verse>
<verse osisID="2Chr.34.5"> Buitendien verbrandde hij de beenderen der priesters op de altaren der afgoden, en hij reinigde Juda en Jerusalem<note n="998">Korte samenvatting van IV Reg. XXIII 13-14 en 16-20.</note>.</verse>
<verse osisID="2Chr.34.6"> Maar ook in de steden van Manasses en Ephraim en Simeon tot aan Nephthali haalde hij alles omver<note n="999">Gelijk XV 9 wordt ook hier Simeon, ofschoon door zijne ligging tot Juda behoorend, bij vermelding van het gewezen Tienstammenrijk genoemd. Nephthali lag in het hooge noorden; het geheele land werd dus gereinigd.</note>.</verse>
<verse osisID="2Chr.34.7"> En nadat hij de altaren omvergehaald en de bosschen en de gesneden beelden tot gruis verbrijzeld en al de afgodstempels van geheel het land Israël vernield had, keerde hij naar Jerusalem terug.</verse>
<verse osisID="2Chr.34.8"> Dan, in het achttiende jaar zijner regeering, nadat het land en de tempel des Heeren reeds gereinigd waren, zond hij Saphan, den zoon van Eselias, en Maäsias, den overste der stad, en Joha, den zoon van Joachaz, den kanselier, om het huis van den Heer, zijnen God, te herstellen<note n="1000">Maäsias en Joha worden IV Reg. XXII 3 niet genoemd; Saphan heeft daar den titel van sopher, d.i. schrijver.</note>.</verse>
<verse osisID="2Chr.34.9"> En dezen gingen tot Helcias, den hoogepriester; en na van hem het geld ontvangen te hebben, dat in het huis des Heeren was ingebracht en dat de Levieten en de deurwachters verzameld hadden uit Manasses en Ephraïm en van al de overblijfselen van Israël, alsmede uit geheel Juda en Benjamin en van de bewoners van Jerusalem,</verse>
<verse osisID="2Chr.34.10"> overhandigden zij het aan hen, die over de werklieden in het huis des Heeren gesteld waren, om den tempel te hernieuwen en al het bouwvallige te herstellen.</verse>
<verse osisID="2Chr.34.11"> En dezen gaven het aan de handwerkers en metselaars, om steenen te koopen uit de steengroeven, en hout voor de gebinten van het gebouw en voor het balkwerk der huizen<note n="1001">Der verschillende deelen van het tempelgebouw.</note>, welke de koningen van Juda vernield hadden<note n="1002">Vgl. XXIV 7.</note>.</verse>
<verse osisID="2Chr.34.12"> En zij deden alles trouw. De opzieners nu der werklieden waren Jahath en Abdias van de kinderen van Merari, Zacharias en Mosollam van de kinderen van Caäth, die het werk dreven, louter<note n="1003">Hebr. en. Volgens die lezing zijn de hier genoemde Levieten het onderwerp van v. 13a en luidt v. 13b ‘en van de Levieten waren er schrijvers’....</note> Levieten, die de speeltuigen wisten te bespelen.</verse>
<verse osisID="2Chr.34.13"> En over hen, die lasten droegen voor verschillende doeleinden, stonden als schrijvers en werkmeesters de deurwachters uit de Levieten.</verse>
<verse osisID="2Chr.34.14"> En toen men het geld, dat in den tempel des Heeren was ingebracht, daaruit haalde, vond Helcias, de priester, het boek van de wet des Heeren door de bediening van Moses<note n="1004">Klaarblijkelijk is hier sprake van den Pentateuch of althans van het Boek Deuteronomium. Dat het gevonden boek het handschrift van Moses zou geweest zijn, is niet waarschijnlijk en wordt ook niet met zekerheid door de woorden per manum Moysi aangeduid. De uitdrukking door de hand van beteekent hier als elders ‘door de bediening van’ en dat slaat waarschijnlijk op de wet. Vgl. voor het volgende de aanteekeningen op het bijna gelijkluidend verhaal IV Reg. XXII 9-20 en XXIII 1-3.</note>.</verse>
<verse osisID="2Chr.34.15"> En hij zeide tot Saphan, den schrijver: Het boek van de wet heb ik gevonden in het huis des Heeren. En hij stelde het hem ter hand.</verse>
<verse osisID="2Chr.34.16"> En deze bracht het boek naar den koning en boodschapte hem, zeggende: Zie, alles wat gij aan de handen uwer dienstknechten hebt toevertrouwd, wordt volbracht.</verse>
<verse osisID="2Chr.34.17"> Het zilver, dat gevonden werd in het huis des Heeren, hebben zij bijeen verzameld, en het werd ter hand gesteld aan de opzichters van de werklieden en van hen, die de verschillende werken uitvoeren.</verse>
<verse osisID="2Chr.34.18"> Buitendien heeft mij de priester Helcias dit boek gegeven. En nadat hij dat in het bijzijn van den koning had voorgelezen,</verse>
<verse osisID="2Chr.34.19"> en deze de woorden der wet gehoord had, scheurde hij zijne kleederen</verse>
<verse osisID="2Chr.34.20"> en gelastte aan Helcias en aan Ahicam, den zoon van Saphan, en aan Abdon<note n="1005">IV Reg. XXII 12 heet hij Achobor.</note>, den zoon van Micha, alsook aan Saphan, den schrijver, en aan Asaä, den dienstknecht des konings, en sprak:</verse>
<verse osisID="2Chr.34.21"> Gaat en bidt den Heer voor mij en voor de overblijfselen van Israël en Juda vanwege al de woorden van dit boek, dat gevonden werd; want een groote verbolgenheid des Heeren is over ons neergedrupt, omdat onze vaderen de woorden des Heeren niet onderhouden hebben, om te doen al hetgeen in deze rol geschreven staat.</verse>
<verse osisID="2Chr.34.22"> Helcias dan en zij, die met hem door den koning gezonden waren, begaven zich tot Olda, de profetes, de huisvrouw van Sellum, den zoon van Thecuath, den zoon van Hasra, den bewaarder der gewaden; zij nu woonde te Jerusalem in het tweede stadsgedeelte; en zij spraken tot haar de woorden, welke wij boven vermeld hebben.</verse>
<verse osisID="2Chr.34.23"> En zij antwoordde hun: Dit zegt de Heer, de God van Israël: Zegt aan den man, die u tot mij gezonden heeft:</verse>
<verse osisID="2Chr.34.24"> Dit zegt de Heer: Zie, Ik zal onheil brengen over deze plaats en over hare bewoners, en al de vervloekingen, welke geschreven staan in dit boek, dat men aan den koning van Juda heeft voorgelezen,</verse>
<verse osisID="2Chr.34.25"> omdat zij Mij verlaten en aan de vreemde goden geofferd hebben, om Mij tot gramschap te tergen door al de werken hunner handen; daarom zal mijne verbolgenheid neerdruppen<note n="1006">De grondtekst heeft hier den verleden tijd.</note> over deze plaats en niet te blusschen zijn.</verse>
<verse osisID="2Chr.34.26"> Maar tot den koning van Juda, die u gezonden heeft, om den Heer te verbidden, spreekt aldus: Dit zegt de Heer, de God van Israël: Omdat gij naar de woorden der rol geluisterd hebt,</verse>
<verse osisID="2Chr.34.27"> en uw hart vermurwd is en gij u verootmoedigd hebt voor de oogen Gods naar aanleiding van hetgeen gezegd is tegen deze plaats en de bewoners van Jerusalem, en omdat gij ontzag getoond hebt voor mijn aangezicht en uwe kleederen gescheurd en geweend hebt voor mijn aanschijn, heb ook Ik u verhoord, zegt de Heer.</verse>
<verse osisID="2Chr.34.28"> Want dra zal Ik u verzamelen bij uwe vaderen, en gij zult in vrede naar uw graf gedragen worden; en uwe oogen zullen al het kwaad niet zien, dat Ik over deze plaats en over hare bewoners brengen zal. Zij brachten dan den koning alles over wat zij gezegd had.</verse>
<verse osisID="2Chr.34.29"> En deze riep al de oudsten in jaren van Juda en Jerusalem saam</verse>
<verse osisID="2Chr.34.30"> en ging op naar het huis des Heeren en met hem al de mannen van Juda en de bewoners van Jerusalem, de priesters en de Levieten en geheel het volk van den kleinste tot den grootste. En terwijl zij luisterden in het huis des Heeren, las de koning al de woorden der rol.</verse>
<verse osisID="2Chr.34.31"> En staande op zijn gestoelte, sloot hij het verbond voor den Heer, dat hij achter Hem zoude wandelen en zijne geboden en getuigenissen en rechten uit geheel zijn hart en uit geheel zijne ziel onderhouden en doen zoude wat in deze rol geschreven stond, welke hij voorgelezen had.</verse>
<verse osisID="2Chr.34.32"> Ook bezwoer hij daarover allen<note n="1007">Naar het Hebr.: ‘en hij deed allen staan’ d.i. hij bevestigde allen.</note>, die te Jerusalem en in Ben- jamin gevonden werden; en de bewoners van Jerusalem deden overeenkomstig het verdrag van den Heer, den God hunner vaderen.</verse>
<verse osisID="2Chr.34.33"> Aldus nam Josias al de gruwelen weg uit al de gewesten der kinderen van Israël, en bewerkte, dat allen, die nog overgebleven waren in Israël<note n="1008">In het gebied van het Tienstammenrijk, gelijk v. 32 ‘Jerusalem en Benjamin’ staat voor het rijk Juda.</note>, den Heer, hunnen God, dienden. Zoolang hij leefde, weken zij niet af van den Heer, den God hunner vaderen<note n="1009">Heidensche eeredienst werd niet meer gedoogd. Toch leidde de vrome ijver des konings niet tot waarachtige bekeering des volks, gelijk o.a. uit Jer. XI blijkt.</note>.</verse>
</chapter>
<chapter osisID="2Chr.35">
<title>Hoofdstuk XXXV.</title><p>Josias laat op luisterrijke wijze het Paaschfeest vieren (v. 1-19). Hij trekt te velde tegen Nechao, koning van Egypte, en sneuvelt in den strijd, door allen, inzonderheid door Jeremias, betreurd (v. 20-27).</p>
<verse osisID="2Chr.35.1"> En Josias vierde te Jerusalem het Paschen voor den Heer<note n="1010">Wederom toont de schrijver zijne voorliefde voor den eeredienst en de Levieten door uitvoerige beschrijving van dit Paaschfeest, van hetwelk IV Reg. XXIII 21-23 slechts in het kort wordt gewaagd.</note>, en men slachtte het op den veertienden dag der eerste maand<note n="1011">Dus op den door de wet bepaalden tijd.</note>.</verse>
<verse osisID="2Chr.35.2"> En hij stelde de priesters in hunne ambtsverrichtingen en spoorde hen aan, om den dienst in het huis des Heeren waar te nemen.</verse>
<verse osisID="2Chr.35.3"> Ook sprak hij tot de Levieten, op wier onderrichting geheel Israël zich den Heer geheiligd had: Plaatst de Ark in het heiligdom des tempels, dien Salomon, de zoon van David, de koning van Israël, gebouwd heeft; want voortaan zult gij haar niet meer dragen<note n="1012">Uit deze lezing van dit vers schijnt te moeten worden besloten, dat de Ark uit den tempel was weggenomen. Sommigen gissen daarom, dat Manasses dit had gedaan, hetzij toen hij het huis Gods ontwijdde, hetzij toen hij het reinigde en herstelde; anderen meenen, dat de Levieten haar hadden weggenomen, om haar bij het plechtige feest rond te dragen. De Septuagint heeft echter eene andere lezing, die, in den grondtekst overgebracht, het vers doet luiden als volgt: ‘En hij sprak tot de Levieten: De leeraren van gansch Israël, de geheiligden des Heeren (d.i. de priesters), hebben de Ark des heiligdoms geplaatst (nathenoe voor thenoe) in den tempel, dien Salomon..... gebouwd heeft; gij hebt geenen last op den schouder’ (d.i. gij behoeft niet, gelijk de Levieten vóór den tempelbouw, de Ark te dragen). En de zin van het volgende, dat zich hierbij ongedwongen aansluit, is: Beijvert u des te meer, om den Heer en zijn volk te dienen. Vgl. ook V 9 aan het einde.</note>; en nu verricht den dienst voor den Heer, uwen God, en voor zijn volk Israël.</verse> 
<verse osisID="2Chr.35.4"> En houdt u gereed naar uwe huizen en geslachten, een ieder in zijne afdeeling, gelijk David, de koning van Israël, bevolen en zijn zoon Salomon voorgeschreven heeft<note n="1013">De in het Hebr. gebruikte uitdrukkingen maken het zeker, dat hier geschreven bepalingen der twee koningen bedoeld zijn.</note>.</verse>
<verse osisID="2Chr.35.5"> En verricht den dienst in het heiligdom naar de geslachten en de afdeelingen der Levieten<note n="1014">Hebr.: ‘En staat in het heiligdom volgens de afdeelingen van de vaderhuizen uwer broeders, de zonen des volks, namelijk (telkens) een deel van een vaderhuis der Levieten’. Daar de ‘zonen des volks’, d.i. de leeken, meer vaderhuizen hadden dan de Levieten, zouden de Levietische vaderhuizen zich in afdeelingen splitsen, om al de vaderhuizen der leeken te kunnen bedienen.</note>.</verse>
<verse osisID="2Chr.35.6"> En heiligt u en slacht het Paaschlam; bereidt ook uwe broeders voor<note n="1015">Hebr.: ‘bereidt het (het Paaschlam) voor uwe broeders’.</note> om te kunnen doen naar de woorden, welke de Heer door de bediening van Moses gesproken heeft.</verse>
<verse osisID="2Chr.35.7"> Buitendien gaf Josias aan al het volk, dat zich daar op het hoogfeest van Paschen bevond, lammeren en bokken van de kudden, en van ander<note n="1016">Van ander klein vee spreekt de grondtekst niet.</note> klein vee dertig duizend stuks, alsmede drie duizend runderen; dat alles was van 's konings have.</verse>
<verse osisID="2Chr.35.8"> Ook zijne vorsten gaven zoo aan het volk als aan de priesters en Levieten hetgeen zij vrijwillig beloofd hadden. Voorts gaven Helcias en Zacharias en Jahiël, de vorsten van het huis des Heeren<note n="1017">Te onderscheiden van de vorsten des konings. Zacharias en Jahiël waren zeker de eersten na den hoogepriester Helcias, wellicht zijn plaatsvervangers.</note>, aan de priesters, om het Paschen te houden, door elkander twee duizend zeshonderd stuks klein vee en driehonderd runderen.</verse>
<verse osisID="2Chr.35.9"> En Chonenias en Semeias, als- ook Nathanaël, zijne broeders, en Hasabias en Jehiël en Jozabad<note n="1018">Vier van de hier vermelde namen komen ook XXXI 12 en 13 ten tijde van Ezechias voor. Zij behoeven echter niet dezelfde personen aan te duiden. Waarschijnlijk worden op beide plaatsen de vertegenwoordigers der Levietische geslachten Chonenias, Semeias enz. bedoeld. Vgl. ook II Esdr. XI 15-16, waar insgelijks meerdere van deze namen voorkomen.</note>, de oversten der Levieten, gaven aan de overige Levieten ter viering van het Paschen vijf duizend stuks klein vee en vijfhonderd runderen<note n="1019">De runderen, door den koning en de hoofden der priesters en der Levieten gegeven, moesten dienen als vredeoffers.</note>.</verse>
<verse osisID="2Chr.35.10"> En de dienst werd bereid, en de priesters stonden in hun ambt en de Levieten in de afdeelingen naar het bevel des konings.</verse>
<verse osisID="2Chr.35.11"> En het Paaschlam werd geslacht, en de priesters sprengden het bloed met hunne handen, en de Levieten stroopten de huiden der brandoffers af.</verse>
<verse osisID="2Chr.35.12"> En zij zonderden er van af, om het aan allen uit te deelen naar hunne huizen en geslachten, en om het te laten opdragen aan den Heer<note n="1020">Hebr.: ‘En zij zonderden de brandoffers (ha-ʽolah) af, om ze aan de afdeelingen der vaderhuizen der kinderen des volks te geven, opdat men ze opdroeg aan den Heer’.... Door brandoffer heeft men hier te verstaan die stukken van de paaschlammeren en runderen, welke op het vleesch van het dagelijksche brandoffer moesten worden verbrand. Lev. III 5. Elk vaderhuis naderde op zijne beurt tot het altaar, om aan de priesters die stukken te overhandigen.</note>, gelijk geschreven is in het boek van Moses. Ook met de runderen handelden zij op gelijke wijze.</verse>
<verse osisID="2Chr.35.13"> En zij braadden het Paaschlam boven het vuur naar hetgeen in de wet geschreven is; de vredeoffers echter kookten zij in pannen en ketels en potten en deelden ze aanstonds uit aan geheel het volk<note n="1021">De runderen werden niet gelijktijdig met de paaschlammeren geslacht en gegeten, maar gedurende de zeven volgende feestdagen. De schrijver vat zakelijk alles saam wat er gedurende het feestgetij geschiedde.</note>.</verse>
<verse osisID="2Chr.35.14"> Voor zich echter en de priesters rechtten zij naderhand<note n="1022">d.i. Telkens nadat zij voor de leeken gezorgd hadden.</note> aan; want met het opdragen van de brandoffers<note n="1023">Met brandoffers zijn hier waarschijnlijk bedoeld de vetstukken (en schijnt hier in verklarenden zin te zijn gebezigd). De vetstukken zijn die gedeelten der vredeoffers, welke verbrand moesten worden. Vgl. Lev. III 3, 4, 9 en 10.</note> en de vetstukken waren de priesters tot den nacht toe bezig; daarom rechtten de Levieten voor zich en de priesters, de zonen van Aäron, het laatst aan.</verse>
<verse osisID="2Chr.35.15"> En de zangers, de zonen van Asaph, stonden op hunnen post naar het voorschrift van David en Asaph en Heman en Idithun, de profeten des konings<note n="1024">d.i. De zangers der heilige liederen. Zie I Par. XXV 1.</note>, en de deurwachters hielden de wacht bij al de deuren, zoodat zij geen oogenblik uit den dienst gingen, waarom ook hunne broeders, de Levieten, voor hen de spijzen bereidden.</verse>
<verse osisID="2Chr.35.16"> Zoo werd de geheele dienst des Heeren te dien dage behoorlijk verricht, om het Paschen te houden en de brandoffers<note n="1025">Zie noot 14.</note> op te dragen op het altaar des Heeren, volgens het bevel van koning Josias.</verse>
<verse osisID="2Chr.35.17"> En de kinderen van Israël, die zich daar bevonden, vierden het Paschen te dien tijde en het hoogfeest der ongedeesemde brooden zeven dagen.</verse>
<verse osisID="2Chr.35.18"> Zulk een Paschen werd er in Israël niet gevierd sedert de dagen van den profeet Samuel<note n="1026">Vgl. IV Reg. XXIII 22.</note>, maar ook geen van al de koningen van Israël<note n="1027">Zelfs niet Ezechias, XXX 26, daar diens Paaschfeest nog te wenschen overliet, zoowel wat het tijdstip der viering als de heiliging der priesters betrof.</note> heeft gelijk Josias het Paschen gevierd voor de priesters en de Levieten en geheel Juda en voor Israël, dat zich daar bevond, en voor de bewoners van Jerusalem.</verse>
<verse osisID="2Chr.35.19"> In het achttiende jaar der regeering van Josias werd dit Paschen gevierd.</verse>
<verse osisID="2Chr.35.20"> Nadat Josias den tempel hersteld had, toog Nechao, de koning van Egypte, ten strijde op naar Charcamis aan den Euphraat; en Josias rukte tegen hem uit<note n="1028">Vgl. IV Reg. XXXIII 29, waar het einde van Josias veel korter wordt verhaald. Nauwkeuriger dan daar (‘Nechao.... trok op tegen den koning der Assyriërs naar den Euphraat’) wordt hier het doel of het einde van den veldtocht uitgedrukt: ‘om te strijden te Charcamis aan den Euphraat’. Terwijl de Mediërs, de bondgenooten van den koning van Babylon, Assyrië bestookten en waarschijnlijk reeds Ninive belegerden, maakte Nechao II van deze gelegenheid gebruik, om het aan Assyrië toebehoorende gebied ten westen van den Euphraat, dat ook in vroeger tijden in het bezit van Egypte was geweest, te veroveren. Het eindpunt van zijn heroveringstocht was Charcamis, aan den westelijken oever van den Euphraat, de oude hoofdstad der Hetheërs en de stapelplaats van den handel tusschen West-Azië en Assyrië. Reeds door het achttiende Egyptische vorstenhuis, dus vóór den uittocht der Israëlieten uit Egypte, veroverd, doch later meermalen door de Assyriërs hernomen en geplunderd, totdat het ten laatste door Sargon bij het Assyrische rijk werd getrokken (vgl. Is. X 9), viel Charcamis thans weder den Egyptenaar in handen. Doch reeds drie jaar later, in 606/5, nadat Ninive was ingenomen, trok Nabuchodonosor zegevierend den Euphraat over, versloeg Nechao bij Charcamis en ontnam aan Egypte voorgoed het hier heroverde gebied (vgl. Jer. XLVI 2; IV Reg. XXIV 7). Charcamis werd in 1876 teruggevonden ter plaatse van het tegenwoordige Dzjirbas of Dzjerabis. Vroeger hield men het ten onrechte voor het oude Circesium, dat aan den oostelijken oever van den Euphraat ligt. Zie Is. X 10.</note>.</verse> 
<verse osisID="2Chr.35.21"> Maar deze zond boden tot hem en zeide: Wat is er tusschen mij en u, koning van Juda? Niet tegen u trek ik heden op, maar ik strijd tegen een ander huis<note n="1029">Hebr. ‘maar tegen het huis van mijnen krijg’, d.i. mijnen erfvijand, den Assyriër.</note>, tegen hetwelk God mij bevolen heeft haastig op te trekken; laat af tegen God te handelen, die met mij is, opdat Hij u niet doode<note n="1030">Hebr.: ‘en (de) God(heid) heeft gesproken, om mij aan te drijven. Laat af van (de) God(heid), die met mij is, en niet moge deze u verderven’. Dat Nechao, gelijk sommigen meenen, hier Jehova, den God van Israël, bedoelt, schijnt zeer twijfelachtig. De naam Elohim, zonder lidwoord gebezigd gelijk hier, beteekent in het algemeen: God, Godheid, goden. Dat het werkwoord (amar, heeft gesproken) in het enkelvoud staat, bewijst niet, dat Jehova gemeend is; Nechao kan bedoeld hebben ‘de Godheid’ (in het algemeen) of ‘een god’. Sprekende tot een aanbidder van den éénen God, voegt hij zich naar diens wijze van zeggen. Natuurlijk dacht hij aan eene (de) ware Godheid, daar hij anders niet aan het orakel had gehoorzaamd. Maar aangezien hij Jehova niet als den waren God erkende, kan hij Hem bezwaarlijk bedoeld hebben. Anders zou hij ook, om meer indruk op Josias te maken, gezegd hebben ‘Jehova’ of ‘uw God’. Men behoeft derhalve niet aan te nemen, dat Nechao eene openbaring van Jehova ontvangen had.</note>.</verse>
<verse osisID="2Chr.35.22"> Josias wilde niet terugkeeren, maar maakte zich gereed ten strijde tegen hem, en hij luisterde niet naar de woorden van Nechao uit den mond Gods<note n="1031">Deze zinsnede spreekt geen afkeurend oordeel uit over Josias' handelwijze, maar geeft eenvoudig bericht over hetgeen geschied was. In den grondtekst staat ook hier Elohim zonder lidwoord; er wordt dus niet gezegd, dat Josias zich schuldig maakte aan ongehoorzaamheid jegens den God van Israël. Zijn dood op het slagveld is dan ook niet te beschouwen als eene straf, maar veeleer als de vervulling der belofte, hem volgens XXXIV 28 door God gegeven.</note>, doch trok verder, om te strijden in het veld van Mageddo.</verse>
<verse osisID="2Chr.35.23"> En daar werd hij door de boog- schutters gekwetst en hij zeide tot zijne dienaren: Leidt mij uit het gevecht, want ik ben zwaar gewond.</verse>
<verse osisID="2Chr.35.24"> En zij droegen hem uit den wagen naar den anderen wagen, die hem naar het gebruik der koningen volgde<note n="1032">Hebr.: ‘dien hij had’. Ongetwijfeld was die andere wagen voor het vervoer van den gekwetsten koning beter geschikt.</note>, en zij brachten hem naar Jerusalem, en hij stierf en werd begraven in de grafstede zijner vaderen, en geheel Juda en Jerusalem beweenden hem,</verse>
<verse osisID="2Chr.35.25"> vooral Jeremias, wiens klaagliederen over Josias alle zangers en zangeressen tot op den huidigen dag herhalen<note n="1033">Hebr.: ‘En Jeremias dichtte een klaaglied over Josias, en al de zangers en zangeressen spraken in hunne klaagliederen over Josias tot op dezen dag’.</note>. En het is als eene wet geworden in Israël: Zie, zoo zegt men, het is geschreven in de klaagliederen<note n="1034">Eene verzameling, die verloren ging. Niet de canonieke Klaagliederen van Jeremias zijn hier bedoeld.</note>.</verse>
<verse osisID="2Chr.35.26"> Het overige nu van de daden van Josias en van zijne goedertierenheid<note n="1035">Zie XXXII noot 19.</note>, gelijk zij door de wet des Heeren is voorgeschreven,</verse>
<verse osisID="2Chr.35.27"> alsmede zijne werken, de eerste en de laatste, staan beschreven in het Boek der koningen van Juda en Israël<note n="1036">Zie de Inleiding blz. 12.</note>.</verse>
</chapter>
<chapter osisID="2Chr.36">
<title>Hoofdstuk XXXVI.</title><p>De koningen Joachaz, Eliakim, Joachin en Sedecias (v. 1-13). Verstoktheid van vorsten en volk (v. 14-16). Nabuchodonosor verwoest tempel en stad en sleept de overlevenden in gevangenschap (v. 17-21). Bevrijding der Joden uit de ballingschap door Cyrus (v. 22-23).</p>
<verse osisID="2Chr.36.1"> Het volk des lands dan nam Joachaz, den zoon van Josias, en stelde hem in plaats van zijn vader tot koning aan in Jerusalem<note n="1037">Dit Hoofdstuk vat de laatste lotgevallen van het koninkrijk Juda nog korter saam dan zulks IV Reg. geschiedt. Over Joachaz, ook Sellum geheeten (vgl. I Par. III noot 8), zie IV Reg. XXIII 30.</note>.</verse>
<verse osisID="2Chr.36.2"> Drie en twintig jaren telde Joachaz, toen hij begon te regeeren, en drie maanden regeerde hij te Jerusalem.</verse> 
<verse osisID="2Chr.36.3"> En de koning van Egypte zette hem af, toen hij naar Jerusalem gekomen was<note n="1038">Daar Nechao niet naar Jerusalem kwam, maar Joachaz te Rebla voor zich liet brengen (zie IV Reg. XXIII 33), moet men de Vulgaat en den Hebr. tekst: ‘En de koning van Egypte ontzette hem te Jerusalem’ zoo verstaan, dat hij hem afzette van de regeering te Jerusalem, of wel, dat hij hem door zijne krijgslieden te Jerusalem liet gevangen nemen en afzetten.</note>, en veroordeelde het land tot honderd talenten zilver en een<note n="1039">Volgens den Griekschen en Syrischen tekst van IV Reg. XXIII 33 tien talenten goud.</note> talent goud.</verse>
<verse osisID="2Chr.36.4"> En hij stelde in zijne plaats Eliakim, zijnen broeder, tot koning aan over Juda en Jerusalem en veranderde zijnen naam in Joakim; maar Joachaz zelven nam hij mede en voerde hem naar Egypte weg.</verse>
<verse osisID="2Chr.36.5"> Vijf en twintig jaren telde Joakim, toen hij begon te regeeren, en elf jaren regeerde hij te Jerusalem, en hij deed wat kwaad was voor het aanschijn van den Heer, zijnen God.</verse>
<verse osisID="2Chr.36.6"> Tegen dezen toog Nabuchodonosor, de koning der Chaldeërs, op en bracht hem met ketenen geboeid naar Babylon<note n="1040">Van dezen eersten veldtocht van Nabuchodonosor tegen Juda wordt ook IV Reg. XXIV 1 en Dan. I 1-2 gewaagd. De verovering van Jerusalem had plaats tegen het einde van het jaar 606, het eerste jaar der Babylonische gevangenschap. Het slot van het vers luidt naar het Hebr.: ‘en hij sloeg hem in boeien, om hem naar Babylon te brengen’. Daar IV Reg. XXIV van geen gevangenschap van Joakim gesproken wordt, en hem daar zoowel als hier elf regeeringsjaren worden toegeschreven, schijnt het plan van Nabuchodonosor niet tot uitvoering te zijn gekomen. Waarschijnlijk liet hij hem op zijne bede weder vrij na belofte van volkomen onderwerping (vgl. t.a. pl. IV Reg.).</note>.</verse>
<verse osisID="2Chr.36.7"> Daarheen bracht hij ook het vaatwerk<note n="1041">Naar het Hebr. een gedeelte daarvan. Vgl. Dan. I 2; I Esdr. I 7.</note> des Heeren over en plaatste het in zijnen tempel.</verse>
<verse osisID="2Chr.36.8"> Het overige nu van de daden van Joakim en van zijne gruwelen, die hij pleegde, en wat in hem bevonden werd<note n="1042">Vgl. IV Reg. XXIV 4. Joakim's afval van Nabuchodonosor wordt niet vermeld, vermoedelijk omdat de wraak van Babylon's koning eerst op Joakim's zoon en opvolger neerkwam.</note>, is vervat in het Boek der koningen van Juda en Israël. En Joachin, zijn zoon, werd koning in zijne plaats.</verse>
<verse osisID="2Chr.36.9"> Acht<note n="1043">Volgens de Septuagint en den Syrischen tekst, alsmede IV Reg. XXIV 8, achttien jaren, wat ook op grond van hetgeen volgt te verkiezen is.</note> jaren telde Joachin, toen hij begon te regeeren, en drie maan- den en tien dagen regeerde hij te Jerusalem, en hij deed wat kwaad was voor het aangezicht des Heeren.</verse>
<verse osisID="2Chr.36.10"> En toen het jaar ten einde liep<note n="1044">Te weten van het jaar 598.</note>, zond koning Nabuchodonosor (manschappen) en dezen brachten hem heen naar Babylon en voerden tevens het kostbaarste vaatwerk van het huis des Heeren weg<note n="1045">Deze veldtocht der Chaldeërs en de behandeling, welke de stad en het koninklijk huis ondergingen, worden in IV Reg. XXIV 10-16 uitvoeriger verhaald.</note>. Tot koning echter over Juda en Jerusalem stelde hij Sedecias aan, zijnen oom.</verse>
<verse osisID="2Chr.36.11"> Een en twintig jaren telde Sedecias, toen hij begon te regeeren, en elf jaren regeerde hij te Jerusalem.</verse>
<verse osisID="2Chr.36.12"> En hij deed wat kwaad was in de oogen van den Heer, zijnen God, en toonde geen ontzag voor het aangezicht van den profeet Jeremias, die tot hem sprak uit den mond des Heeren.</verse>
<verse osisID="2Chr.36.13"> Ook viel hij af van koning Nabuchodonosor, die hem bij God had laten zweren<note n="1046">Zie Ezech. XVII 13-16.</note>, en hij verhardde zijn nek en zijn hart, ten einde niet terug te keeren tot den Heer, den God van Israël<note n="1047">Uit Jer. XXI en XXVII blijkt, hoeveel de profeet te verduren had, toen hij onderworpenheid aan den koning van Babylon predikte en anders den ondergang des rijks voorspelde.</note>.</verse>
<verse osisID="2Chr.36.14"> Maar ook al de oversten der priesters en het volk zondigden smadelijk volgens al de gruwelen der heidenen en bezoedelden het huis des Heeren, dat Hij zich geheiligd had te Jerusalem<note n="1048">Zie over de gruwelijke afgoderij, te dien tijde in den tempel gepleegd, Ezech. VIII.</note>.</verse>
<verse osisID="2Chr.36.15"> En de Heer, de God hunner vaderen, zond tot hen door de bediening zijner gezanten, bij nacht opstaande en over dag vermanende<note n="1049">Vgl. Jer. XXVI 5.</note>, omdat Hij zijn volk en zijne woonstede sparen wilde.</verse>
<verse osisID="2Chr.36.16"> Maar zij bespotten de gezanten Gods en versmaadden zijne woorden en hoonden zijne profeten, totdat de verbolgenheid des Heeren zich tegen zijn volk verhief en er geen redding meer was.</verse>
<verse osisID="2Chr.36.17"> Want Hij bracht over hen den koning der Chaldeërs en doodde<note n="1050">Doodde, nl. door middel van Nabuchodonosor. Uitvoeriger beschrijving van den ondergang van Juda vindt men IV Reg. XXV 1-21; Jer. XV 1-9, XXXII 2-5; Lam. IV.</note> hunne jongelingen met het zwaard in het huis van zijn heiligdom; Hij ontfermde zich niet over jongeling en jonkvrouw en grijsaard, zelfs over den stokoude niet, maar leverde allen over in zijne handen.</verse>
<verse osisID="2Chr.36.18"> En al het vaatwerk van het huis des Heeren, zoo het groote als het kleine, en de schatten des tempels en des konings en der vorsten bracht hij over naar Babylon.</verse>
<verse osisID="2Chr.36.19"> De vijanden staken het huis Gods in brand en verwoestten den muur van Jerusalem en verbrandden al de torens en vernielden alles, wat er kostbaars was.</verse>
<verse osisID="2Chr.36.20"> Zoo iemand het zwaard ontkwam, werd hij naar Babylon gevoerd en diende den koning en zijne zonen, totdat de koning der Perzen de heerschappij verkreeg,</verse>
<verse osisID="2Chr.36.21"> en het woord des Heeren uit den mond van Jeremias vervuld werd en het land zijne sabbatdagen gevierd had; want gedurende al de dagen der verwoesting hield het sabbat, totdat zeventig jaren vervuld waren<note n="1051">Jer. XXV 11 en XXIX 10 was voorspeld geworden, dat het land gedurende de zeventigjarige gevangenschap der Joden verlaten zou zijn. Steunende op de bedreiging van Lev. XXXVI 34-35 verklaart nu de schrijver het gedwongen braak liggen van het land gedurende zeventig jaren als een rechtvaardige straf voor de overtredingen der bekende wet (Lev. XXV 3), welke voorschreef, dat men het land om de zeven jaren braak moest laten liggen. Ten onrechte besluiten sommige schriftverklaarders uit deze plaats, dat men sedert de stichting van het koningschap zeventig malen het sabbatjaar zou hebben verzuimd. De schrijver wil slechts te kennen geven, dat de gevangenschap eene welverdiende straf was, die de zedelijke verbetering van het kroost van Abraham beoogde.</note>.</verse>
<verse osisID="2Chr.36.22"> Maar in het eerste jaar van Cyrus, den koning der Perzen, wekte de Heer ter vervulling van het woord des Heeren, dat Hij gesproken had door den mond van Jeremias, den geest op van Cyrus, den koning der Perzen, die in geheel zijn rijk, ook bij geschrifte, liet verkondigen, zeggende<note n="1052">Het korte bericht over het einde der gevangenschap en de aanhef van het bevelschrift van Cyrus (zie de aanteekeningen op I Esdr. I 1-3) moeten dienen ten bewijze, dat de geheele voorspelling van Jeremias vervuld werd. Zie voorts de Inleiding bl. 10.</note>:</verse>
<verse osisID="2Chr.36.23"> Dit zegt Cyrus, de koning der Perzen: Al de rijken der aarde heeft mij de Heer, de God des hemels, gegeven, en Hij zelf heeft mij bevolen, Hem een huis te bouwen te Jerusalem, dat in Judea ligt. Wie van u behoort tot geheel zijn volk? De Heer, zijn God, zij met hem, en hij trekke op!</verse>
</chapter>
</div>
	<div canonical="true" osisID="Ezra" type="book">
		<title short="Esdras" type="main">Het eerste Boek Esdras</title>
		<title>Inleiding</title>
<p><hi type="bold">De twee Boeken Esdras,</hi> die als een vervolg op I en II Paralipomenon kunnen beschouwd worden, bevatten de voortzetting der geschiedenis van het uitverkoren volk, te weten het verhaal van den terugkeer der Joden uit het land der ballingschap en van hunne vestiging in Juda of van de herstelling der Israëlietische maatschappij onder burgerlijk en godsdienstig opzicht. Zij zijn in het Hebreeuwsch geschreven, met uitzondering van I Esdras IV 8 - VI 18 en VII 12-26, waar de schrijver eenige ambtelijke stukken en het verhaal van den tempelbouw in het Arameesch inlascht. In de tegenwoordige Hebreeuwsche Bijbels wordt het eerste Boek Esdras, het tweede Boek Nehemias geheeten, en ook in de Vulgaat draagt het tweede tot opschrift: Het Boek Nehemias. Het schijnt, dat de Joden oudtijds de twee Boeken als één telden onder den naam van Boek Esdras, eene opvatting, waarvan wij ook in oude handschriften der Zeventig en bij de H. Vaders verschillende sporen vinden. En werkelijk behooren beide Boeken naar vorm en inhoud genoegzaam bij elkander om als één geheel te worden beschouwd. De in de Vulgaat aangenomen splitsing was intusschen reeds aan Origenes, Athanasius en anderen bekend, en is tegenwoordig algemeen in gebruik. Moeilijk is het met zekerheid te bepalen, wie al  de verschillende stukken hebben geschreven, waaruit de Boeken Esdras zijn samengesteld. Voor het grootste gedeelte zijn het echter aanteekeningen van Esdras en Nehemias, die daarbij meerdere oorkonden hebben opgenomen, en in dien zin kan Esdras de schrijver van het eerste Boek, Nehemias die van het tweede worden genoemd. Volgens de meening van velen heeft Esdras alle stukken verzameld en gerangschikt en tot één geheel verbonden; anderen schrijven dit echter aan een lateren verzamelaar toe.</p>
<p>Behalve deze zijn er nog twee andere Boeken Esdras, het derde en vierde. Het derde bestaat voor het grootste gedeelte, slechts twee hoofdstukken uitgezonderd (III 1 - V 6), uit stukken aan de canonieke Boeken Paralipomenon en Esdras ontleend; het vierde bevat hoofdzakelijk eene reeks van visioenen over het laatste oordeel en is niet vrij van leerstellige dwalingen; beide behooren tot de zoogenaamde apocriefe boeken. De twee eerste daarentegen zijn altijd door de Synagoge en de Kerk beschouwd als echt en op ingeving van den H. Geest geschreven, zoodat hun gezag niet mag worden betwijfeld.</p>
<p>Esdras, een afstammeling van den hoogepriester Saraias (VII 1 en IV Reg. XXV 18), was een aanzienlijk, door Gods geest verlicht man en een zeer ervaren wetgeleerde, weshalve hij ‘een vaardig schriftgeleerde in de wet van Moses’ genoemd wordt (VII 6). Zijn Boek, dat tien hoofdstukken bevat, kan in twee deelen worden gesplitst. Het eerste, hoofdst. I-VI, verhaalt den terugkeer onder Zorobabel van vele Joden - die meerendeels tot de stammen van Juda en Benjamin behoorden - uit de Babylonische gevangenschap naar Jerusalem, de grondvesting van den tempel, de kuiperijen der Samaritanen en de daardoor veroorzaakte staking van het werk; vervolgens de hervatting van den arbeid op aansporing der profeten Aggeüs en Zacharias; eindelijk de voltooiing en inwijding van den tempel. Dezegebeurtenissen vonden plaats in de jaren 537 - 516 v.C. Het tweede deel, hoofdst. VII-X, verhaalt de reis van Esdras naar Jerusalem met vele in Babylon achtergebleven Joden in het zevende jaar der regeering van Artaxerxes (VII 17) en de pogingen, welke hij, krachtens eene uitgebreide, hem door den koning verleende volmacht, aanwendde tot uitroeiing der misbruiken en tot handhaving der Mosaïsche wet. Dit deel bevat de geschiedenis van één jaar.</p>
<p>Volgens het tot heden bijna algemeen aangenomen gevoelen is de in dit tweede deel genoemde Artaxerxes de eerste van dien naam of Artaxerxes Longimanus, en had dus het hier verhaalde plaats in het jaar 458 of 457 v.C., dertien jaren vóór de reis van Nehemias, welke het tweede Boek Esdras vermeldt als geschied in het twintigste jaar van Artaxerxes. In den laatsten tijd echter is de meening geopperd en reeds door meerdere geleerden aangenomen, dat dit tweede deel van het Boek Esdras, naar tijdsorde gerekend, niet op zijne plaats staat en thuis behoort achter het Boek Nehemias, dat tusschen hoofdstuk VI en VII van I Esdras zou moeten worden ingelascht. Volgens dit gevoelen wordt alleen in het tweede Boek Artaxerxes I of Longimanus, maar in het eerste Artaxerxes II of Mnemon bedoeld, en hebben derhalve de gebeurtenissen, welke I Esdras VII-X worden medegedeeld, niet in  het jaar 458 of 457 v.C., maar in 398 plaats gehad, niet dertien <hi type="italic">vóór,</hi> maar ongeveer zeven en veertig jaren <hi type="italic">na</hi> de reis van Nehemias. Hoewel deze veronderstelling vele moeilijkheden oplost, die anders slechts ten deele kunnen worden verklaard, en de gronden, waarop zij steunt, niet zonder waarde zijn, heeft zij toch de vroeger gevolgde meening nog niet verdrongen. In de uitlegging wordt met beide gevoelens rekening gehouden.</p>
<p>Het doel des schrijvers, ook van het tweede Boek, dat met het eerste innig samenhangt, was de nakomelingschap op te wekken tot dankbaarheid jegens God en haar aan te sporen diens wet nauwkeurig te onderhouden. Uit de medegedeelde geschiedenis blijkt immers hoe trouw God zijne beloften vervult, en het verhaal der moeilijkheden, waarmede de terugkeerenden uit de Babylonische gevangenschap te kampen hadden en welke zij met Gods hulp door hunne standvastigheid overwonnen, moest de kinderen aanzetten niet weder door ontrouw en plichtverzuim te verliezen, wat door hunne vaderen met zooveel moeite en inspanning verkregen was.</p>
<chapter osisID="Ezra.1"> 
<title>Hoofdstuk I.</title><p>Cyrus geeft den Joden verlof naar hun vaderland terug te keeren en den tempel weder op te bouwen, van welk verlof velen gebruik maken (v. 1-6). Opsomming der heilige vaten, welke door Nabuchodonosor geroofd waren en door Cyrus worden teruggegeven (v. 7-11).</p>
<verse osisID="Ezra.1.1"> <hi type="bold">I</hi>N het eerste jaar<note n="1053">In het eerste jaar, d.i. der regeering van Cyrus te Babylon, 538 v.C. Hij was de stichter der Perzische wereldheerschappij en had reeds omstreeks twintig jaar als koning van Perzië geregeerd.</note> van Cyrus, den koning der Perzen, opdat vervuld zoude worden het woord des Heeren uit den mond van Jeremias<note n="1054">Deze profeet had den zeventigjarigen duur der Babylonische overheersching duidelijk voorspeld. Gewoonlijk neemt men aan, dat de ballingschap was begonnen in het jaar 606 v.C., het vierde jaar van koning Joakim, die door Nabuchodonosor overwonnen en schatplichtig gemaakt werd. Vgl. Jer. XXV 11-13; Dan. I 1. Het bevel van Cyrus kwam waarschijnlijk niet vóór 537 tot uitvoering, d.i. het zeventigste jaar na het begin der ballingschap; zie de noot op III 1. Volgens een eigen opschrift van Cyrus, in Babylonisch spijkerschrift, liet hij meerdere in ballingschap levende volken naar hunne woonplaatsen terugkeeren.</note>, wekte de Heer den geest op van Cyrus, den koning der Perzen<note n="1055">Volgens Flavius Josephus kwam Cyrus tot het besluit de Joden naar Jerusalem te laten terugkeeren door het vernemen der profetie van Isaias XLI 2-5; XLIV 28 en XLV 1-3. Vermoedelijk deelde de profeet Daniël hem die voorzegging mede. Vgl. Isaias, Inleiding en H. XLIV, noot 26.</note>, en deze liet eenen roep gaan door geheel zijn koninkrijk, ook in geschrifte<note n="1056">Deze liet mondeling en schriftelijk bekend maken door geheel zijn koninkrijk. Hoewel Cyrus in dit bevelschrift den Heer, Hebr.: ‘Jehova’ d.i. den God van Israël, als God erkent, bleef hij toch het Perzische veelgodendom aankleven. Hij vereerde ook de Babylonische goden; vgl. Dan. XIV.</note>, luidende:</verse>
<verse osisID="Ezra.1.2"> Dit zegt Cyrus, de koning der Perzen: Al de rijken der aarde heeft mij de Heer, de God des hemels, geschonken, en Hij heeft mij bevolen Hem een huis te bouwen te Jerusalem, dat in Judea ligt.</verse> 
<verse osisID="Ezra.1.3"> Wie is er onder u<note n="1057">Wie is er onder al mijne onderdanen, die tot zijn volk, het volk van Jehova, behoort.</note> van geheel zijn volk? Zijn God zij met hem! Hij ga op naar Jerusalem, dat in Judea ligt, en bouwe het huis van den Heer, den God van Israël; Hij is de God, die te Jerusalem is.</verse>
<verse osisID="Ezra.1.4"> En wat betreft alle overgeblevenen in alle plaatsen, waar zij ook wonen, hem moeten de mannen van zijne plaats ondersteunen<note n="1058">En wat betreft alle overgeblevenen van de Israëlietische ballingen in alle plaatsen, waar zij ook als vreemdelingen wonen, hem moeten de mannen van zijne plaats, d.i. de niet-Israëlietische medeburgers, ondersteunen met enz.</note>, met zilver en goud en have en vee, ongerekend hetgeen zij vrijwillig offeren voor den tempel Gods, die te Jerusalem is.</verse>
<verse osisID="Ezra.1.5"> Toen maakten zich op de vorsten der vaderen<note n="1059">De vorsten, die aan het hoofd staan der vaderen, d.i. van de hoofden der families, zijn de geslachtshoofden.</note> van Juda en Benjamin en de priesters en de levieten en iedereen, wiens geest God opwekte om op te gaan ten einde den tempel des Heeren te bouwen, die te Jerusalem was.</verse>
<verse osisID="Ezra.1.6"> En allen, die in den omtrek waren, steunden hun de handen met zilveren en gouden vaten, met have en vee, met huisraad<note n="1060">Hebr.: ‘met kostbaarheden’.</note>, ongerekend nog hetgeen zij vrijwillig geofferd hadden.</verse>
<verse osisID="Ezra.1.7"> Ook koning Cyrus bracht de vaten van den tempel des Heeren te voorschijn, welke Nabuchodonosor uit Jerusalem weggenomen en in den tempel van zijnen god geplaatst had<note n="1061">Vgl. II Par. XXXVI 7; Dan. I 2; V 2.</note>.</verse>
<verse osisID="Ezra.1.8"> Deze nu bracht Cyrus, de koning der Perzen, te voorschijn door de hand van Mithridates, den zoon van Gazabar<note n="1062">Hebr.: ‘Van Mithredath, den schatmeester’.</note>, en telde ze toe aan Sassabasar<note n="1063">De meeste schrijvers houden Sassabasar (vgl. V 14, 16), in het Hebr.: Sjeesjbatzar, voor den Babylonischen naam van Zorobabel (vgl. II 2; III 2, 8; IV 3; V 2; Zach. IV 9). Niet weinigen echter ook onderscheiden twee personen, en sommigen hunner meenen, dat er twee tochten uit Babylon hebben plaats gehad: de eerste onder Sassabasar, toen de grondslag van den tempel gelegd zou zijn, de tweede onder Zorobabel, die den tempel zou voltooid hebben. Volgens anderen zouden Sassabasar, als Perzisch stadhouder, en Zorobabel, als aanvoerder der Joden, samen zijn opgetrokken. Dat er van beiden verhaald wordt, dat zij den grondslag des tempels gelegd hebben, levert volgens deze schrijvers geene moeilijkheid op, daar Zorobabel dit kan hebben gedaan onder het gezag en toezicht van Sassabasar, in welk geval zoowel van dezen als van Zorobabel kan worden gezegd, dat hij den tempel heeft gegrondvest. Welke van deze drie meeningen de ware is, valt niet met zekerheid uit te maken. Toch schijnt de eerste nog de meeste waarschijnlijkheid voor zich te hebben.</note>, den vorst van Juda.</verse> 
<verse osisID="Ezra.1.9"> En dit is hun getal: dertig gouden schalen, duizend zilveren schalen, negen en twintig messen<note n="1064">Anderen vertalen: ‘wierookschalen’.</note>, dertig gouden bekers,</verse>
<verse osisID="Ezra.1.10"> vierhonderd en tien zilveren bekers van een tweede (soort)<note n="1065">Vermoedelijk: ‘van minder waarde’.</note>, duizend andere vaten.</verse>
<verse osisID="Ezra.1.11"> Te zamen vijf duizend vierhonderd gouden en zilveren vaten<note n="1066">Bij optelling der getallen, in de twee vorige verzen opgegeven, komt men tot een bedrag van slechts 2499. Er is hier dus òf een fout ingeslopen, òf in de eindsom werden ook de vaten van minder belang, welke niet afzonderlijk zijn opgenoemd, begrepen. Het aprocriefe derde Boek Esdras, II 13-14, geeft ten deele andere getallen op en komt tot de eindsom 5860, die daar met het bedrag der afzonderlijke getallen overeenkomt.</note>; alle nam Sassabasar mede met hen, die uit de wegvoering van Babylon opgingen naar Jerusalem.</verse>
</chapter>
<chapter osisID="Ezra.2">
<title>Hoofdstuk II.</title><p>Lijst der naar Jerusalem terugkeerende Joden onder aanvoering van Zorobabel (v. 1-63). Hun gezamenlijk getal en dat hunner dienstboden en lastdieren (v. 64-67). Giften voor den tempelbouw (v. 68-69). Woonplaats der teruggekeerden (v. .70</p>
<verse osisID="Ezra.2.1"> Dit nu zijn de zonen van het gewest<note n="1067">De landstreek van Jerusalem en Juda. Vgl. het slot van dit vers. Anderen verstaan er Chaldea onder, waar de meeste terugkeerende Joden geboren waren, weshalve zij ook zonen van dit land konden worden genoemd.</note>, die optrokken uit de gevangenschap, welke Nabuchodonosor, de koning van Babylon, naar Babylon had weggevoerd, en die terugkeerden naar Jerusalem en Juda, ieder naar zijne stad<note n="1068">Zijne stad, waarin hij namelijk geboren was of zijne familie gewoond had; of beter: ieder naar zijne stad, welke hem werd aangewezen.</note>.</verse>
<verse osisID="Ezra.2.2"> Dezen kwamen met Zorobabel, Josue, Nehemia, Saraia, Rahelaia, Mardochaï, Belsan, Mesphar, Beguaï, Rehum, Baäna<note n="1069">Zorobabel, onder wiens aanvoering de Joden naar Jerusalem gingen, was een afstammeling van koning Joachim of Jechonias. Vgl. I Par. III 17-19. Josue was de eerste hoogepriester na de gevangenschap, zoon van Josedec en kleinzoon van den hoogepriester Saraia, dien Nabuchodonosor te Rebla had laten ter dood brengen. Vgl. I Par. VI 14; IV Reg. XXIII 33; XXV 18-21. Nehemia is niet dezelfde als Nehemias, zoon van Helcas, de schrijver van het tweede Boek Esdras. In plaats van ‘Saraia’ staat II Esdr. VII 7: Azarias; en van ‘Rahelaia’: Raämias; op dezen volgt daar Nahamani, die hier niet wordt genoemd. Volgens sommigen, doch dit is niet waarschijnlijk, is Mardochaï de Mardocheus van het Boek Esther, die later naar Susa zou zijn teruggekeerd. Als men Zorobabel en Josue, alsook Nahamani van II Esdr. VII 7 meetelt, zijn de hoofden dus twaalf in getal.</note>. Het getal der mannen van het volk van Israël was:</verse>
<verse osisID="Ezra.2.3"> de zonen<note n="1070">Het woord ‘zonen’ beteekent afstammelingen, als het gevoegd wordt bij een persoonsnaam, zooals in v. 3-19; bij een plaatsnaam, zooals in v. 20-29 en 33-35, is de beteekenis: bewoners dier plaats of afstammelingen van die bewoners.</note> van Pharos: twee duizend honderd twee en zeventig;</verse>
<verse osisID="Ezra.2.4"> de zonen van Sephatia: driehonderd twee en zeventig;</verse>
<verse osisID="Ezra.2.5"> de zonen van Area: zevenhonderd vijf en zeventig;</verse>
<verse osisID="Ezra.2.6"> de zonen van Phahath-Moab, van de zonen van Josue<note n="1071">II Esdr. VII 11: Josue en Joab.</note> Joab: twee duizend achthonderd twaalf;</verse>
<verse osisID="Ezra.2.7"> de zonen van AElam: twaalfhonderd vier en vijftig;</verse>
<verse osisID="Ezra.2.8"> de zonen van Zethua: negenhonderd vijf en veertig;</verse>
<verse osisID="Ezra.2.9"> de zonen van Zachaï: zevenhonderd zestig;</verse>
<verse osisID="Ezra.2.10"> de zonen van Bani: zeshonderd twee en veertig;</verse>
<verse osisID="Ezra.2.11"> de zonen van Bebaï: zeshonderd drie en twintig;</verse>
<verse osisID="Ezra.2.12"> de zonen van Azgad: twaalfhonderd twee en twintig;</verse>
<verse osisID="Ezra.2.13"> de zonen van Adonicam: zeshonderd zes en zestig;</verse>
<verse osisID="Ezra.2.14"> de zonen van Beguaï: twee duizend zes en vijftig;</verse>
<verse osisID="Ezra.2.15"> De zonen van Adin: vierhonderd vier en vijftig;</verse>
<verse osisID="Ezra.2.16"> de zonen van Ather, die van Ezechias afstamden: acht en negentig;</verse> 
<verse osisID="Ezra.2.17"> de zonen van Besaï: driehonderd drie en twintig;</verse>
<verse osisID="Ezra.2.18"> de zonen van Jora: honderd twaalf;</verse>
<verse osisID="Ezra.2.19"> de zonen van Hasum: tweehonderd drie en twintig;</verse>
<verse osisID="Ezra.2.20"> de zonen van Gebbar: vijf en negentig;</verse>
<verse osisID="Ezra.2.21"> de zonen van Bethlehem: honderd drie en twintig;</verse>
<verse osisID="Ezra.2.22"> de mannen van Netupha: zes en vijftig;</verse>
<verse osisID="Ezra.2.23"> de mannen van Anathoth: honderd acht en twintig;</verse>
<verse osisID="Ezra.2.24"> de zonen van Azmaveth: twee en veertig;</verse>
<verse osisID="Ezra.2.25"> de zonen van Cariathiarim, Cephira en Beroth: zevenhonderd drie en veertig;</verse>
<verse osisID="Ezra.2.26"> de zonen van Rama en Gabaä: zeshonderd een en twintig;</verse>
<verse osisID="Ezra.2.27"> de mannen van Machmas: honderd twee en twintig;</verse>
<verse osisID="Ezra.2.28"> de mannen van Bethel en Haï<note n="1072">Dit Haï was waarschijnlijk gebouwd nabij de puinhoopen van het oude Haï. Zie de noot op Jos. VIII 28.</note>: tweehonderd drie en twintig;</verse>
<verse osisID="Ezra.2.29"> de zonen van Nebo: twee en vijftig;</verse>
<verse osisID="Ezra.2.30"> de zonen van Megbis: honderd zes en vijftig;</verse>
<verse osisID="Ezra.2.31"> de zonen van den anderen AElam: twaalfhonderd vier en vijftig;</verse>
<verse osisID="Ezra.2.32"> de zonen van Harim: driehonderd twintig;</verse>
<verse osisID="Ezra.2.33"> de zonen van Lod, Hadid en Ono: zevenhonderd vijf en twintig;</verse>
<verse osisID="Ezra.2.34"> de zonen van Jericho: driehonderd vijf en veertig;</verse>
<verse osisID="Ezra.2.35"> de zonen van Senaä: drie duizend zeshonderd dertig.</verse>
<verse osisID="Ezra.2.36"> De priesters: de zonen van Jadaia in het huis van Josue: negenhonderd drie en zeventig;</verse>
<verse osisID="Ezra.2.37"> de zonen van Emmer: duizend twee en vijftig;</verse>
<verse osisID="Ezra.2.38"> de zonen van Pheshur: twaalfhonderd zeven en veertig;</verse> 
<verse osisID="Ezra.2.39"> de zonen van Harim: duizend en zeventien.</verse>
<verse osisID="Ezra.2.40"> De levieten: de zonen van Josue en Cedmihel van de zonen van Odovia: vier en zeventig.</verse>
<verse osisID="Ezra.2.41"> De zangers: de zonen van Asaph: honderd acht en twintig.</verse>
<verse osisID="Ezra.2.42"> De zonen der deurwachters: de zonen van Sellum, de zonen van Ater, de zonen van Telmon, de zonen van Accub, de zonen van Hatita, de zonen van Sobaï, te zamen: honderd negen en dertig.</verse>
<verse osisID="Ezra.2.43"> De Nathineërs<note n="1073">Nathineërs, d.i. ‘gegevenen’, d.i. geschonken aan den tempel, den tempeldienst gewijd. Zij stamden af van de Gabaonieten. Vgl. Jos. IX 21, 27; I Par. IX 2.</note>: de zonen van Siha, de zonen van Hasupha, de zonen van Tabbaoth,</verse>
<verse osisID="Ezra.2.44"> de zonen van Ceros, de zonen van Siaä, de zonen van Phadon,</verse>
<verse osisID="Ezra.2.45"> de zonen van Lebana, de zonen van Hagaba, de zonen van Accub,</verse>
<verse osisID="Ezra.2.46"> de zonen van Hagab, de zonen van Semlaï, de zonen van Hanan,</verse>
<verse osisID="Ezra.2.47"> de zonen van Gaddel, de zonen van Gaher, de zonen van Raäia,</verse>
<verse osisID="Ezra.2.48"> de zonen van Rasin, de zonen van Necoda, de zonen van Gazam,</verse>
<verse osisID="Ezra.2.49"> de zonen van Aza, de zonen van Phasea, de zonen van Beseë,</verse>
<verse osisID="Ezra.2.50"> de zonen van Asena, de zonen van Munim, de zonen van Nephusim,</verse>
<verse osisID="Ezra.2.51"> de zonen van Bacbuc, de zonen van Hacupha, de zonen van Harhur,</verse>
<verse osisID="Ezra.2.52"> de zonen van Besluth, de zonen van Mahida, de zonen van Harsa,</verse>
<verse osisID="Ezra.2.53"> de zonen van Bercos, de zonen van Sisara, de zonen van Thema,</verse>
<verse osisID="Ezra.2.54"> de zonen van Nasia, de zonen van Hatipha;</verse>
<verse osisID="Ezra.2.55"> de zonen der dienstknechten van Salomon<note n="1074">Waarschijnlijk krijgsgevangenen, die Salomon aan den dienst des tempels verbondën had gelijk de Gabaonieten. Er is nog sprake van in II Esdras XI 3; overal elders komen zij voor onder de algemeene benaming van Nathineërs.</note>: de zonen van Sotaï, de zonen van Sophereth, de zonen van Pharuda,</verse> 
<verse osisID="Ezra.2.56"> de zonen van Jala, de zonen van Dercon, de zonen van Geddel,</verse>
<verse osisID="Ezra.2.57"> de zonen van Saphatia, de zonen van Hatil, de zonen van Phochereth, die van Asebaïm waren, de zonen van Ami.</verse>
<verse osisID="Ezra.2.58"> Al de Nathineërs en de zonen der dienstknechten van Salomon: driehonderd twee en negentig.</verse>
<verse osisID="Ezra.2.59"> En dit zijn die optrokken uit Thelmala, Thelharsa, Cherub en Adon en Emer<note n="1075">Plaatsen van Babylonië.</note>, en niet konden aanwijzen het huis hunner vaderen en hun zaad, of zij uit Israël waren:</verse>
<verse osisID="Ezra.2.60"> de zonen van Dalaia, de zonen van Tobia, de zonen van Necoda: zeshonderd twee en vijftig.</verse>
<verse osisID="Ezra.2.61"> En van de zonen der priesters: de zonen van Hobia, de zonen van Accos, de zonen van Berzellaï, die uit de dochters van Berzellaï, den Galaädiet, een vrouw had genomen en naar hunnen naam genoemd werd;</verse>
<verse osisID="Ezra.2.62"> dezen zochten hun geslachtsregister, maar vonden het niet; en zij werden van het priesterschap uitgesloten.</verse>
<verse osisID="Ezra.2.63"> En de Athersatha<note n="1076">In het Hebr.: Hattirsjata, d.i. de landvoogd, waarschijnlijk Zorobabel. Vgl. II Esdr. VII 65, 70. Nehemias wordt onder denzelfden titel aangeduid II Esdr. VIII 9 en X 1.</note> zeide hun, dat zij van het allerheiligste niet mochten eten, totdat er een geleerd en volmaakt priester opstond<note n="1077">In het Hebr.: ‘totdat er een priester opstond met Oerim en Toemmim’, waardoor namelijk deze God konde raadplegen. Vgl. Ex. XXVIII 38.</note>.</verse>
<verse osisID="Ezra.2.64"> De geheele menigte als één man was: twee en veertig duizend driehonderd zestig<note n="1078">Namelijk allen te zamen, genoemden en ongenoemden. Hetzelfde eindcijfer wordt II Esdr. VII 66 en 67 en III Esdr. V 41-42 vermeld, maar de afzonderlijke getallen verschillen en hunne optelling levert, evenmin als hier, de bovengenoemde eindsom. Hier worden 29818, II Esdr. 31089 en III Esdr. 30143 mannen afzonderlijk opgegeven.</note>,</verse>
<verse osisID="Ezra.2.65"> behalve hunne knechten en dienstmaagden, die zeven duizend driehonderd zeven en dertig waren; en onder hen tweehonderd zangers en zangeressen.</verse>
<verse osisID="Ezra.2.66"> Hunne paarden: zevenhonderd zes en dertig; hunne muilezels: tweehonderd vijf en veertig;</verse>
<verse osisID="Ezra.2.67"> hunne kameelen: vierhonderd vijf en dertig; hunne ezels: zes duizend zevenhonderd twintig.</verse>
<verse osisID="Ezra.2.68"> En toen er van de vorsten der vaderen in den tempel des Heeren, die te Jerusalem is, kwamen<note n="1079">d.i. Toen zij ter plaatse kwamen, waar de tempel gestaan had en ook tijdens de ballingschap eene offerplaats was blijven bestaan. Vgl. Baruch I 10, 14.</note>, brachten zij vrijwillige offers voor het huis Gods, om het te zijner plaatse op te bouwen.</verse>
<verse osisID="Ezra.2.69"> Naar hun vermogen gaven zij voor de kosten van het werk een en zestig duizend goudstukken, vijf duizend zilveren mna's en honderd priestergewaden<note n="1080">Goudstukken, Hebr. ‘Darkemonim’. De Darike was een Perzische gouden munt, welke aan de eene zijde de beeltenis des konings, aan de andere die eens boogschutters droeg, en eene waarde had van omstreeks f 12,00. De Darike bestond volgens velen onder dien naam niet vóór Darius Hystaspis. Zou dit zoo zijn, dan is het toch zeer goed mogelijk, dat de schrijver aan de bedoelde Perzische goudstukken den naam gegeven heeft, die reeds kort na deze gebeurtenissen werd ingevoerd. De zilveren mna had de waarde van f 75,00. II Esdr. VII 70-72 wordt over de geschenken meer in bijzonderheden uitgeweid. Ook bestaat er verschil in de opgave der getallen. In plaats van 61.000 goudstukken worden er daar 41.000 opgegeven; in plaats van 5000 mna's: 4200; in plaats van 100 priestergewaden: 530. Waarschijnlijk is hier bij vergissing, om de gelijkenis der letterteekens, 61 in plaats van 41 gelezen en is daar, te weten v. 70, het woord ‘mna's’ vóór vijfhonderd weggevallen; want in het Hebr.: staat: ‘priesterkleederen dertig en vijfhonderd’ terwijl toch de honderdtallen de tientallen zouden voorafgaan, zoo er 530 bedoeld was. Neemt men dit aan, dan zijn volgens het Boek Nehemias 1000 + 20.000 + 20.000 = 41.000 goudstukken, 4200 + 500 = 4700 zilveren mna's, 30 + 67 = 97 priestergewaden gegeven, en bovendien nog 50 schalen. Esdras drukt dit dan in ronde getallen, 5000 en 100, uit en maakt van de schalen geen melding.</note>.</verse>
<verse osisID="Ezra.2.70"> De priesters dan en de levieten en die van het volk en de zangers en de deurwachters en de Nathineërs woonden in hunne steden, en geheel Israël in zijne steden.</verse>
</chapter>
<chapter osisID="Ezra.3"> 
<title>Hoofdstuk III.</title><p>Samenkomst van het volk te Jerusalem, oprichting van het altaar en viering van het Loofhuttenfeest (v. 1-6). Grondvesting van den tempel (v. 7-13).</p>
<verse osisID="Ezra.3.1"> En reeds was de zevende maand<note n="1081">Zevende maand van het jaar, waarin zij waren teruggekeerd, zooals blijkt uit v. 8.</note> gekomen en de kinderen van Israël waren in hunne steden; toen verzamelde zich het volk als één man te Jerusalem.</verse>
<verse osisID="Ezra.3.2"> En Josue, de zoon van Josedec, maakte zich op en zijne broeders, de priesters, en Zorobabel, de zoon van Salathiël, en zijne broeders; en zij bouwden het altaar van den God van Israël, om daarop brandoffers op te dragen, zooals geschreven staat in de wet van Moses, den man Gods.</verse>
<verse osisID="Ezra.3.3"> En zij plaatsten het altaar Gods op zijne grondvesten<note n="1082">Op de plaats, waar het altaar vroeger gestaan had.</note>, terwijl de volkeren der landstreken rondom hun schrik aanjoegen, en zij droegen daarop het brandoffer op aan den Heer des morgens en des avonds;</verse>
<verse osisID="Ezra.3.4"> en zij vierden het Loofhuttenfeest, zooals geschreven staat<note n="1083">Dit begon op den vijftienden dag der zevende maand. Zie Lev. XXIII 33-43.</note>, en droegen het brandoffer alle dagen regelmatig op volgens het voorgeschreven dagwerk op zijnen dag<note n="1084">Zij droegen iederen dag van het feestgetijde de voorgeschreven offers op volgens Num. XXIX 13-34, namelijk verschillende offers op verschillende dagen.</note>.</verse>
<verse osisID="Ezra.3.5"> En daarna<note n="1085">Daarna, d.i. na de viering van het Loofhuttenfeest. De zin schijnt deze te zijn: Behalve de morgen- en avondoffers, die zij reeds van den eersten dag der zevende maand af dagelijks opgedragen hadden (vgl. v. 3 en 6) en waarmede zij voortgingen, brachten zij ook de offers, welke op de nieuwemaandagen en de feestdagen door het jaar waren voorgeschreven, alsook de vrijwillige offers. Vgl. Num. XXVIII en XXIX.</note> het gedurig brandoffer, zoowel op de nieuwemaandagen als op alle feestdagen des Heeren, welke geheiligd waren, en op alle, waarop men vrijwillig eene gave offerde aan den Heer<note n="1086">Hebr.: ‘en voor al wie een vrijwillige gave offerde aan den Heer’ (werd er geregeld geofferd).</note>.</verse> 
<verse osisID="Ezra.3.6"> Van den eersten dag der zevende maand begonnen zij het brandoffer op te dragen aan den Heer, maar de tempel Gods was nog niet gegrondvest.</verse>
<verse osisID="Ezra.3.7"> Zij gaven echter geld aan de steenhouwers en de metselaars; ook spijs en drank en olie aan de Sidoniërs en de Tyriërs om cederhout te brengen van den Libanon naar de zee van Joppe, zooals Cyrus, de koning der Perzen, hun bevolen had<note n="1087">Naar de zee enz., d.i. over zee naar de haven van Joppe (tegenwoordig Jaffa). Zie III Reg. V; II Par. II. Hun bevolen had, Hebr.: ‘volgens de machtiging van Cyrus’.</note>.</verse>
<verse osisID="Ezra.3.8"> In het tweede jaar nu van hunne komst bij den tempel Gods te Jerusalem, in de tweede maand, maakten Zorobabel, de zoon van Salathiël, en Josue, de zoon van Josedec, en de overigen van hunne broeders, de priesters en de levieten, en allen die uit de gevangenschap naar Jerusalem waren gekomen, een begin<note n="1088">Maakten... een begin met den tempelbouw.</note> en stelden levieten aan van twintig jaren en daarboven, om het werk des Heeren te bespoedigen<note n="1089">Door toezicht te houden en de werklieden aan te zetten. In het Hebr.: ‘om de leiding te hebben over het werk van 's Heeren huis’.</note>.</verse>
<verse osisID="Ezra.3.9"> En Josue en zijne zonen en zijne broeders, Cedmihel en zijne zonen, en de zonen van Juda<note n="1090">Uit de vergelijking met II 40 blijkt, dat het Hebr.: Jehoedah (Juda) staat voor Hodawjah (Odovia), en dat Cedmihel en zijne zonen afstammelingen zijn van Odovia.</note> stonden als één man om toezicht te houden over hen, die het werk deden aan den tempel Gods; de zonen<note n="1091">Hetzelfde deden de zonen enz. Vóór de levieten behoorde een komma te staan, daar dit op alle hier genoemden slaat.</note> van Henadad en hunne zonen en hunne broeders, de levieten.</verse>
<verse osisID="Ezra.3.10"> Toen nu de metselaars den tempel des Heeren hadden gegrondvest, stonden de priesters in hun feestgewaad met de trompetten en de levieten, de zonen van Asaph, met de cymbalen, om God te loven door de handen<note n="1092">Overeenkomstig de instelling en voorschriften van David.</note> van David, den koning van Israël.</verse>
<verse osisID="Ezra.3.11"> En zij zongen samen den Heer lof- en dankliederen: Want Hij is goed, want eeuwig duurt zijne barmhartigheid over Israël. Ook al het volk uitte luide kreten om den Heer te loven, daar de tempel des Heeren gegrondvest was.</verse>
<verse osisID="Ezra.3.12"> Zeer velen echter van de priesters en de levieten, en de vorsten der vaderen en<note n="1093">‘En’ ontbreekt in het Hebr. waardoor daar de zin is: namelijk de ouderen, de grijsaards.</note> de oudsten, die den eersten tempel gezien hadden<note n="1094">De tempel van Salomon was in het jaar 587 v.C. verwoest; de grondslag van den nieuwen tempel werd gelegd in 536. De bejaarden onder de aanwezigen konden dus den eersten tempel gezien hebben; ja zelfs, volgens Aggeüs II 3-4, waren er in het tweede jaar van Darius Hystaspis, nog mannen over, die de pracht van den ouden tempel hadden aanschouwd.</note>, toen hij gegrondvest was, en dezen tempel voor hunne oogen (zagen), weenden met luider stemme<note n="1095">Omdat deze den ouden tempel niet zou evenaren. Volgens de punctuatie behoort: ‘toen hij gegrondvest was’ (Hebr.: ‘in zijne grondvesting’) bij het voorgaande. Daar echter niemand der nu aanwezigen de grondvesting van den eersten tempel kan hebben gezien, is het aan te nemen, dat de komma niet achter ‘esset’ maar achter ‘prius’ thuis behoort, waardoor men den zeer aannemelijken zin verkrijgt: zeer velen, ... die den eersten tempel gezien hadden, weenden met luider stemme, toen ook deze tempel voor hunne oogen gegrondvest was. Dit blijkt te meer, omdat anders de woorden ‘et hoc templum in oculis eorum’ en dezen tempel voor hunne oogen geen zin geven, indien men er niet het woord ‘zagen’ bijvoegt.</note>, en velen verhieven in vreugdegejuich hunne stem<note n="1096">Velen daarentegen, die den eersten tempel niet gezien hadden en daarom geene vergelijking konden maken, waren reeds zeer tevreden met hetgeen zij zagen en juichten dus.</note>.</verse>
<verse osisID="Ezra.3.13"> En niemand kon de stem van het geroep der jubelenden onderscheiden van de stem van het geweeklaag des volks; want het volk schreeuwde met groot geroep dooreen en de stem werd veraf gehoord.</verse>
</chapter>
<chapter osisID="Ezra.4"> 
<title>Hoofdstuk IV.</title><p>De Samaritanen, verstoord omdat de Joden hen niet laten medewerken, verhinderen de voortzetting van den arbeid en dienen eene aanklacht in, eerst bij Assuerus en vervolgens bij Artaxerxes (v. 1-7). Brief aan en antwoord van Artaxerxes (v. 8-22). Dientengevolge wordt het werk gestaakt tot aan het tweede jaar van Darius (v. 23-24).</p>
<verse osisID="Ezra.4.1"> Maar de vijanden van Juda en Benjamin<note n="1097">De hier bedoelde vijanden zijn de Samaritanen. Zie v. 2, 9 en 10; IV Reg. XVII 24-34. Het waren heidenen, die door de Assyrische koningen naar Samarië waren gevoerd om die streek te bevolken na de wegvoering der Joden. Van een door den koning van Assur gezonden Israëlietisch priester hadden zij den eeredienst van Jehova geleerd, zonder echter hunne heidensche dwalingen te verwerpen. Daarom wilden de kinderen van Israël niet, dat zij aan den tempel zouden medewerken. Immers zoo hun dit vergund werd, zouden zij invloed op de Joodsche bevolking uitoefenen en hunnen godsdienst bederven.</note> hoorden, dat de zonen der gevangenschap den Heer, den God van Israël, een tempel bouwden,</verse>
<verse osisID="Ezra.4.2"> en zij kwamen bij Zorobabel en bij de vorsten der vaderen en zeiden tot hen: Laat ons met u bouwen, want evenals gij zoeken wij uwen God; zie, wij hebben offerdieren opgedragen<note n="1098">Aan uwen God. - Asor Haddan = Asarhaddon (vgl. IV Reg. XIX 37). Uit deze plaats blijkt, dat de kolonisatie van Samarië, welke Sargon begonnen had (zie IV Reg. XVII 24 en volg.), voortgezet werd door Asarhaddon. Deze verhaalt zelf in een zijner opschriften, dat hij in de nabijheid van het door hem verwoeste Sidon eene kolonie vestigde van volken, die hij in het Oosten overwonnen had.</note> sinds de dagen van Asor Haddan, den koning van Assyrië, die ons hierheen gevoerd heeft.</verse>
<verse osisID="Ezra.4.3"> En Zorobabel en Josue en de overige vorsten der vaderen van Israël zeiden tot hen: Het is niet aan u en ons een huis te bouwen voor onzen God, maar wij, wij alleen zullen bouwen voor den Heer, onzen God, zooals ons bevolen heeft Cyrus, de koning der Perzen.</verse>
<verse osisID="Ezra.4.4"> Zoo geschiedde het, dat het volk des lands de handen van het volk van Juda belemmerde en hen stoorde in het bouwen.</verse>
<verse osisID="Ezra.4.5"> En zij huurden tegen hen raadslieden<note n="1099">Raadslieden, die hunne zaak aan het hof van Cyrus moesten bepleiten. Waarschijnlijk wordt hier bedoeld, dat zij de raadslieden van den Perzischen koning omkochten. Volgens anderen namen zij mannen in dienst om hunne belangen bij den koning te verdedigen.</note> om hun plan te verijdelen gedurende al de dagen van Cyrus, den koning der Perzen, en tot aan de regeering van Darius, den koning der Perzen<note n="1100">Dit was namelijk het gevolg van het drijven der vijanden, dat de tempelbouw gestaakt werd gedurende de laatste jaren van Cyrus en de acht jaren van Cambyses en Pseudo-Smerdis tot aan de regeering van Darius Hystaspis.</note>.</verse>
<verse osisID="Ezra.4.6"> En onder de regeering van Assuerus<note n="1101">Volgens de oudere schriftverklaarders was Assuerus de zoon van Cyrus, ook Cambyses genaamd, en Artaxerxes van v. 7 Pseudo-Smerdis. Zij meenen dat v. 6-23 wel hier op zijne plaats is en dat de vijanden der Joden de werken aan den tempel met opzet op leugenachtige wijze hebben voorgesteld als werken tot herstel en versterking der stad. Het is echter niet waarschijnlijk, dat men zich aan die leugen, welke zoo gemakkelijk kon wederlegd worden, zou hebben gewaagd, en bovendien pleiten verschillende redenen tegen de meening, dat onder Assuerus en Artaxerxes Cambyses en Pseudo-Smerdis moeten worden verstaan. Volgens anderen, vooral de nieuweren, was hij de Assuerus van het boek Esther, nl. Xerxes, de zoon van Darius, en is Artaxerxes de zoon en opvolger van Xerxes, Artaxerxes I of Langhand. Wat hier volgt, tot v. 23, heeft geen betrekking op den tempelbouw, maar op den bouw der stadsmuren, en is hier slechts ingelascht bij het verhaal der moeilijkheden, welke den tempelbouw in den weg werden gelegd, om ook de latere kuiperijen te doen kennen tegen het herstel der stadsmuren onder Xerxes en Artaxerxes.</note>, in het begin van zijne regeering, schreven zij een aanklacht tegen de bewoners van Juda en Jerusalem.</verse>
<verse osisID="Ezra.4.7"> En in de dagen van Artaxerxes schreven Beselam, Mithridates en Thabeël en de overigen, die in hunnen raad waren, aan Artaxerxes, den koning der Perzen, en de brief van aanklacht was in het Syrisch geschreven en werd in de Syrische taal gelezen<note n="1102">Hebr.: ‘En het schrift des briefs was in het Arameesch geschreven en in het Arameesch vervat’, d.i. was met Arameesche letters in de Arameesche (Syrische) taal geschreven, hoewel de afzenders, Samaritanen, eigen taal en schrift hadden; - of beter: ‘En het schrift des briefs was in het Arameesch geschreven en vervat. Arameesch’. Dit laatste woord is dan eene kantteekening aanduidende, dat van hier af de Arameesche tektst begint, die in den grondtekst met VI 18 eindigt. Volgens sommigen wordt de inhoud van dezen brief hier niet medegedeeld, daar de schrijvers van den brief, v. 8 vermeld, niet dezelfden zijn als de v. 7 genoemden; anderen daarentegen meenen, dat er slechts sprake is van één brief en dat Reüm en Samsaï, beambten van het Perzische hof, op aandrang der Samaritanen Beselam, Mithridates en Thabeël de aanklacht, welke v. 9-16 wordt medegedeeld, indienden.</note>.</verse>
<verse osisID="Ezra.4.8"> Reüm Beëlteëm<note n="1103">In den grondtekst is ‘beëlteëm’ geen eigennaam, en beteekent het de betrekking, welke Reüm bekleedde: kanselier of raadsheer.</note> en Samsaï, de schrijver, schreven eenen brief aangaande Jerusalem aan Artaxerxes, den koning, in dezer voege:</verse>
<verse osisID="Ezra.4.9"> Reüm Beëlteëm en Samsaï, de schrijver, en hunne overige raads- lieden, de Dineërs en de Apharsathacheërs, de Therphaleërs, de Apharseërs, de Erchueërs, de Babyloniërs, de Susanecheërs, de Diëveërs en de Elamieten</verse>
<verse osisID="Ezra.4.10"> en de overigen van de volken, welke de groote en vermaarde Asenaphar<note n="1104">Asenaphar, Aram.: Osnappar, is waarschijnlijk de door de afschrijvers onjuist overgeleverde naam van den Assyrischen koning, Assurbanipal, die regeerde van 668 - 626. Hier is dus sprake van de derde kolonisatie van Samarië (vgl. noot 2). Assurbanipal verhaalt in zijne annalen zijne veroveringen o.a. in Elam en Susiana, van waar hij vele krijgsgevangenen als buit medevoerde. Het was de gewoonte der Assyrische koningen in de veroverde streken vreemde volksstammen over te brengen.</note> overvoerde en welke hij liet wonen in de steden van Samarië en in de overige landstreken aan gene zijde der rivier<note n="1105">Den Euphraat. Die volken bevonden zich aan gene zijde der rivier met betrekking tot hunne plaats van afkomst en tot de residentie des konings De uitdrukking aan gene zijde der rivier, Aram.: abar nahara, komt ook voor in Babylonische opschriften uit dien tijd, in den vorm êbir nàri, als de algemeene benaming van Syrië en Palestina.-</note>, in vrede:</verse>
<verse osisID="Ezra.4.11"> (Dit is het afschrift van den brief, dien zij hem zonden) Aan Artaxerxes, den koning, wenschen uwe dienaren, de mannen, die aan gene zijde der rivier zijn, heil.</verse>
<verse osisID="Ezra.4.12"> Het zij den koning bekend, dat de Joden, die van u tot ons optogen, zijn gekomen te Jerusalem, de oproerige en zeer kwalijkgezinde stad, welke zij opbouwen en waarvan zij de muren optrekken en de wanden verbinden<note n="1106">Aram.: ‘en de fondamenten herstellen’. Onder de Joden, die van u tot ons optogen, meent men eenige Israëlieten te moeten verstaan, die onder de regeering van Artaxerxes naar Jerusalem trokken en met de herstelling der muren begonnen, van welk feit elders geen sprake is.</note>.</verse>
<verse osisID="Ezra.4.13"> Nu dan zij het den koning bekend, dat als deze stad opgebouwd en hare muren hersteld zullen zijn, men geen belasting en tol en jaarlijksche inkomsten<note n="1107">Welke drie soorten van belasting hier worden aangeduid, is onzeker.</note> zal betalen en deze schade ten slotte op de koningen zal neerkomen.</verse>
<verse osisID="Ezra.4.14"> Wij nu, het zout indachtig, dat wij ten paleize eten<note n="1108">d.i. De bezoldiging indachtig, welke wij van den koning ontvangen. In het Aram.: ‘Nu, omdat wij het zout des paleizes gebruiken’, eigenlijk ‘het zout zouten’, d.i. in de spijzen doen.</note>, en wijl wij het ongeoorloofd achten de benadeeling des konings aan te zien, hebben daarom gezonden en bericht gegeven aan den koning,</verse>
<verse osisID="Ezra.4.15"> opdat gij zoudt nazoeken in de geschiedboeken uwer vaderen<note n="1109">Van zijne voorgangers, de koningen van Assyrië en Babylon, tegen wie de hier bedoelde oproeren onder Joakim en onder Sedecias gericht waren.</note>; en gij zult het beschreven vinden in de gedenkboeken en weten, dat deze stad eene oproerige stad is en schade toebrengt aan koningen en gewesten, en dat in haar oorlogen gestookt worden van oudsher, weshalve ook deze stad is verwoest geworden.</verse>
<verse osisID="Ezra.4.16"> Wij berichten den koning, dat zoo deze stad wordt opgebouwd en hare muren worden hersteld, gij aan gene zijde der rivier geen bezitting meer zult hebben<note n="1110">De zin is, dat de koning door de oproerigheid der Joden al zijn gezag zal verliezen ten westen van den Euphraat.</note>.</verse>
<verse osisID="Ezra.4.17"> De koning zond een antwoord aan Reüm Beëlteëm en Samsaï, den schrijver, en aan de overige bewoners van Samarië, die in hunnen raad waren, en aan de anderen aan gene zijde der rivier, en wenschte hun heil en vrede.</verse>
<verse osisID="Ezra.4.18"> De aanklacht, welke gij ons gezonden hebt, is mij duidelijk voorgelezen;</verse>
<verse osisID="Ezra.4.19"> en door mij is bevel gegeven<note n="1111">Om de gedenkboeken na te slaan.</note>, en men heeft nagezocht en bevonden, dat die stad van oudsher tegen de koningen opstaat en er onlusten en strijd in haar gestookt worden.</verse>
<verse osisID="Ezra.4.20"> Want er zijn ook zeer machtige koningen te Jerusalem geweest, die zelfs gebied voerden over de gansche streek, welke aan gene zijde der rivier ligt, alsook belastingen en tol en inkomsten ontvingen.</verse>
<verse osisID="Ezra.4.21"> Hoort dan nu het besluit: Belet die mannen die stad te bouwen, totdat daartoe wellicht door mij bevel wordt gegeven.</verse>
<verse osisID="Ezra.4.22"> Ziet toe, dat gij dit niet on- achtzaam ten uitvoer brengt en niet langzamerhand het kwaad tegen de koningen toeneme.</verse>
<verse osisID="Ezra.4.23"> Het afschrift van het besluit van Artaxerxes, den koning, werd dan aan Reüm Beëlteëm en Samsaï, den schrijver, en hunne raadslieden voorgelezen, en zij gingen ijlings naar Jerusalem tot de Joden en weerhielden hen met den sterken arm.</verse>
<verse osisID="Ezra.4.24"> Toen werd het werk van het huis des Heeren te Jerusalem gestaakt en het bleef liggen tot aan het tweede jaar der regeering van Darius, den koning der Perzen<note n="1112">Toen, d.i. na het gebeurde in v. 1-5 verhaald; de schrijver herhaalt hier wat hij v. 5 heeft gezegd en voegt er bij, dat de onderbreking duurde tot aan het tweede jaar der regeering van Darius.</note>.</verse>
</chapter>
<chapter osisID="Ezra.5">
<title>Hoofdstuk V.</title><p>Hervatting van den arbeid op aansporing der profeten Aggeüs en Zacharias (v. 1-2). De landvoogd vraagt de Joden naar hunne volmacht en schrijft om inlichtingen aan Darius (v. 3-17).</p>
<verse osisID="Ezra.5.1"> Aggeüs nu, de profeet, en Zacharias, de zoon van Addo, traden als profeten op, profeteerend tot de Joden, die in Judea en te Jerusalem waren, in den naam van den God van Israël<note n="1113">Zie Agg. I-II; Zach. I 16; IV 6-10; VIII 9-15. Zacharias was de kleinzoon van Addo; zijn vader was Barachias, vgl. Zach. I 1.</note>.</verse>
<verse osisID="Ezra.5.2"> Toen maakten zich op Zorobabel, de zoon van Salathiël, en Josue, de zoon van Josedec, en begonnen<note n="1114">Nadat het werk ongeveer 15 jaar gestaakt was, begonnen Zorobabel en Josue op aansporing der profeten den tempel op de vroeger gelegde fondamenten (III 8-10) op te trekken.</note> den tempel Gods te Jerusalem te bouwen, en met hen de profeten Gods, die hen ondersteunden<note n="1115">Door hunne opwekkingen.</note>.</verse>
<verse osisID="Ezra.5.3"> Maar terzelfder tijd kwam tot hen Thathanaï, die landvoogd was aan gene zijde der rivier, en Stharbuzanaï en hunne raadslieden, en zij spraken aldus tot hen: Wie heeft ulieden den raad gegeven<note n="1116">Aram.: ‘Wie heeft u bevel gegeven’? enz. Vgl. v. 9.</note> dit huis op te bouwen en zijne muren te herstellen?</verse>
<verse osisID="Ezra.5.4"> Hierop antwoordden wij<note n="1117">Hetgeen hier gezegd wordt, is waarschijnlijk het uittreksel eener oorkonde, waarvan de schrijver tot de bouwmeesters behoorde. Volgens de Septuagint staat hier de derde in plaats van den eersten persoon: ‘toen zeiden zij dit tot hen’ en gingen dus de Perzische beambten voort met vragen, vgl. v. 10.</note> hun, welke de namen waren der menschen, die dit gebouw maakten.</verse>
<verse osisID="Ezra.5.5"> Maar het oog van hunnen God richtte zich op de oudsten der Joden, en zij konden hen niet tegenhouden. En men vond goed, dat de zaak voor Darius zou worden gebracht en dat zij zich dan tegenover die aanklacht zouden rechtvaardigen<note n="1118">Zij, d.i. de landvoogd met de zijnen, konden hen niet beletten met den bouw voort te gaan. Aram.: ‘en zij beletten hen niet, totdat de zaak bij Darius kwam en zij (de landvoogd enz.) vervolgens het schrijven daaromtrent (d.i. het antwoord) deden terugkomen’. Zij lieten hen dus met bouwen voortgaan, tot dater een antwoord van Darius zoude komen; hierin ziet de schrijver een bewijs der Goddelijke bescherming.</note>.</verse>
<verse osisID="Ezra.5.6"> Afschrift van den brief, dien Thathanaï, de landvoogd van het gewest aan gene zijde der rivier, en Stharbuzanaï en zijne raadslieden, de Arphasacheërs, die aan gene zijde der rivier waren, aan Darius, den koning, zonden.</verse>
<verse osisID="Ezra.5.7"> Het bericht, dat zij hem zonden, was aldus geschreven: Darius, den koning, alle vrede!</verse>
<verse osisID="Ezra.5.8"> Het zij den koning bekend, dat wij naar het gewest Judea gegaan zijn, naar het huis van den grooten God, dat men bouwt met ongehouwen steen, en houtwerk wordt op de muren gelegd<note n="1119">Ongehouwen steen; Aram.: eben gelal, d.i. rolsteen; wellicht groote steenen, die naar de plaats der bestemming gerold werden. De Septuagint noemt ze ‘uitgezochte’ steenen. En houtwerk... gelegd. Wellicht zijn de balken bedoeld, waarop de planken moesten gelegd worden. Ook kan de beteekenis zijn: reeds worden de muren met hout beschoten.</note>; en dit werk wordt met ijver opgetrokken en vordert onder hunne handen.</verse>
<verse osisID="Ezra.5.9"> Wij ondervroegen dan die oudsten en spraken aldus tot hen: Wie heeft u volmacht gegeven om dit huis te bouwen en deze muren te herstellen?</verse>
<verse osisID="Ezra.5.10"> En ook hunne namen vroegen wij hun om ze u op te geven, en wij schreven de namen op van die mannen, welke hoofden zijn onder hen.</verse>
<verse osisID="Ezra.5.11"> In dezer voege nu gaven zij ons antwoord, zeggende: Wij zijn dienaren van den God des hemels en der aarde en bouwen den tempel, die vele jaren voor dezen was opgericht en dien een groot koning van Israël had gebouwd en opgetrokken.</verse>
<verse osisID="Ezra.5.12"> Nadat echter onze vaderen den God des hemels tot gramschap hadden getart, leverde Hij hen over in de handen van Nabuchodonosor, den koning van Babylon, den Chaldeër; ook dit huis heeft hij verwoest en zijn volk naar Babylon weggevoerd.</verse>
<verse osisID="Ezra.5.13"> Maar in het eerste jaar van Cyrus, den koning van Babylon, vaardigde Cyrus, de koning, een bevel uit om dit huis Gods te bouwen.</verse>
<verse osisID="Ezra.5.14"> Zelfs ook de vaten van den tempel Gods, de gouden en zilveren, welke Nabuchodonosor uit den tempel, die te Jerusalem was, weggenomen en welke hij naar den tempel van Babylon overgevoerd had, bracht Cyrus, de koning, te voorschijn uit den tempel van Babylon, en zij werden gegeven aan iemand met name Sassabasar, dien hij ook tot landvoogd aanstelde,</verse>
<verse osisID="Ezra.5.15"> en hij sprak tot hem: Neem deze vaten en ga heen en plaats ze in den tempel, die te Jerusalem is, en het huis Gods worde op zijne plaats<note n="1120">Waar namelijk vroeger de oude tempel stond.</note> gebouwd.</verse>
<verse osisID="Ezra.5.16"> Toen kwam dus die Sassabasar en legde de grondslagen van den tempel Gods te Jerusalem, en van dien tijd tot nu toe bouwt men hem, en hij is nog niet voltooid.</verse>
<verse osisID="Ezra.5.17"> Nu dan, als het den koning goeddunkt, zoeke hij in de boekerij<note n="1121">In het Aram.: ‘in de schatkamer’ en verder VI 1 ‘in de boekerij, waar zij de schatten nederlegden’. Hieruit valt op te maken, dat men de gewichtige stukken bij de koninklijke schatten bewaarde.</note> des konings, welke te Babylon is, of door Cyrus, den koning, bevel is gegeven om het huis Gods te Jerusalem te bouwen, en den wil des konings aangaande deze zaak zende hij aan ons.</verse>
</chapter>
<chapter osisID="Ezra.6">
<title>Hoofdstuk VI.</title><p>Nadat uit eene oorkonde de vergunning van Cyrus tot den tempelbouw gebleken is (v. 1-5), verleent ook Darius daartoe verlof en hulp (v. 6-12). Voleinding en inwijding van den tempel en viering van het Pascha (v. 13-22).</p>
<verse osisID="Ezra.6.1"> Toen gaf Darius, de koning, bevel, en men zocht in de boekerij, waarin de boeken te Babylon bewaard werden,</verse>
<verse osisID="Ezra.6.2"> en men vond in Ecbatana<note n="1122">Ecbatana, in het Aram.: ‘Achmĕtha’, in Assyrische opschriften: ‘Agamatanu’, thans ‘Hamadan’, was de hoofdstad van Medië en het zomerverblijf der Perzische koningen na de inneming door Cyrus in 550 v.C. Te Babylon had men misschien eene aanwijzing gevonden, dat men het bevelschrift van Cyrus te Ecbatana moest zoeken.</note>, dat een burg in het Medisch gewest is, eene boekrol, en daarop was deze aanteekening geschreven:</verse>
<verse osisID="Ezra.6.3"> In het eerste jaar van Cyrus, den koning: Cyrus, de koning, heeft bevel gegeven het huis Gods, dat te Jerusalem is, te bouwen ter plaatse, waar men de slachtoffers moet opdragen, en de grondslagen te leggen, die eene hoogte dragen van zestig el en eene breedte van zestig el<note n="1123">De tempel van Salomon had eene hoogte van dertig en eene breedte van twintig el. Zie III Reg. VI 2; II Par. III 3-4 en de aanteekeningen aldaar.</note>,</verse>
<verse osisID="Ezra.6.4"> drie lagen van ongehouwen steenen en evenzoo lagen nieuw hout<note n="1124">Zie V 8, noot 7. In het Aram.: ‘drie lagen rolsteen en eene laag van nieuw hout’. Volgens de Vulgaat schijnen er drie lagen hout geweest te zijn. Vgl. III Reg. VI 36.</note>, en de onkosten zullen door het huis des konings gegeven worden.</verse>
<verse osisID="Ezra.6.5"> Maar ook de vaten van den tempel Gods, de gouden en de zil- veren, welke Nabuchodonosor uit den tempel te Jerusalem genomen en welke hij naar Babylon overgebracht had, moeten wedergegeven en in den tempel te Jerusalem op hunne plaats teruggebracht worden. En deze zijn ook geplaatst in den tempel Gods<note n="1125">Aram.: ‘Maar ook de vaten..... geve men terug en het (de vaten) ga naar den tempel te Jerusalem op zijne plaats, en gij zult ze nederleggen in het huis Gods’. Hier bij het einde van het bevelschrift, dat verkort wordt meegedeeld, laat de schrijver, in den grondtekst, Cyrus rechtstreeks het woord richten tot Sassabasar. In de Vulgaat behooren de woorden ‘En deze... Gods’ niet meer tot het bevelschrift van Cyrus.</note>.</verse>
<verse osisID="Ezra.6.6"> Nu dan, Thathanaï, landvoogd van het gewest, dat aan gene zijde der rivier ligt, Stharbuzanaï en uwe raadslieden, de Apharsacheërs, die aan gene zijde der rivier zijt, wijkt verre van hen<note n="1126">Nadat Darius den inhoud van het bevelschrift van Cyrus aan den landvoogd enz. heeft medegedeeld (v. 1-5), geeft hij zijne eigene bevelen. - Wijkt verre van hen, Aram.: ‘blijft verre van daar’, m.a.w. laat hen met rust en bemoeit u niet met hetgeen daar geschiedt.</note>,</verse>
<verse osisID="Ezra.6.7"> en laat dien tempel Gods gemaakt worden door den landvoogd der Joden en door hunne oudsten, opdat zij dit huis Gods bouwen te zijner plaatse.</verse>
<verse osisID="Ezra.6.8"> En ook is door mij bevolen wat er door die oudsten der Joden moet worden gedaan<note n="1127">Aram.: ‘En door mij werd een bevel uitgevaardigd aangaande datgene, wat gij met deze oudsten der Joden moet doen’, d.i. hoe gij u ten opzichte van hen gedragen en hen ondersteunen moet.</note>, opdat het huis Gods worde opgebouwd, te weten dat men uit de koninklijke schatkist, dat is uit de belastingen, die door het gewest aan gene zijde der rivier gegeven worden, nauwgezet aan die mannen de onkosten schenke, opdat het werk niet worde vertraagd.</verse>
<verse osisID="Ezra.6.9"> Bijaldien het noodig is, geve men hun ook dagelijks varren en lammeren en bokken ten brandoffer aan den God des hemels, tarwe, zout, wijn en olie, overeenkomstig het plechtgebruik der priesters, die te Jerusalem zijn<note n="1128">Aram.: ‘overeenkomstig het woord der priesters te Jerusalem’, d.i. zooals de priesters het zullen vragen voor de behoefte van den eeredienst.</note>, opdat er over niets te klagen valle</verse>
<verse osisID="Ezra.6.10"> en zij offers opdragen aan den God des hemels en bidden voor het leven des konings en zijner zonen<note n="1129">Al erkende Darius even als Cyrus, I 2, den God van Israël als den God des hemels, toch erkende hij Hem niet als den eenigen God; maar hij rangschikte Hem onder de verschillende goden, die naar zijne meening bestonden. De Joden mochten aan zijn verzoek voldoen en door offeranden den zegen des hemels over hunnen vorst afsmeeken, zooals zij ook in het vervolg op geregelde tijden deden. Vgl. Jerem. XXIX 7; I Mach. VII 33 en XII 11; II Mach. III 32 en XIII 23.</note>.</verse>
<verse osisID="Ezra.6.11"> Door mij alzoo is een bevel uitgevaardigd, dat uit het huis van iedereen, die dit gebod zal veranderen<note n="1130">Die dit gebod zal overtreden.</note>, een balk worde genomen en opgericht en dat hij daaraan gehecht en zijn huis verbeurd verklaard worde<note n="1131">Aram.: ‘en zijn huis worde om die reden tot een mesthoop gemaakt’.</note>.</verse>
<verse osisID="Ezra.6.12"> De God nu, die aldaar zijn naam deed wonen<note n="1132">Vgl. III Reg. IX 3.</note>, vernietige elk rijk en volk, dat zijne hand uitstrekt om verzet te plegen en dit huis Gods, dat te Jerusalem is, te vernielen. Ik, Darius, heb het bevel uitgevaardigd, en ik wil dat het nauwgezet ten uitvoer worde gebracht.</verse>
<verse osisID="Ezra.6.13"> Thathanaï dan, de landvoogd van het gewest aan gene zijde der rivier, en Stharbuzanaï en zijne raadslieden deden zorgvuldig zooals Darius, de koning, bevolen had.</verse>
<verse osisID="Ezra.6.14"> De oudsten der Joden nu bouwden en het ging hun voorspoedig volgens de profetie van Aggeüs, den profeet, en van Zacharias, den zoon van Addo; en zij bouwden en richtten op naar het bevel van den God van Israël en naar het bevel van Cyrus en Darius en Artaxerxes<note n="1133">Daar onder de regeering van Artaxerxes I of Langhand, die hier hoogstwaarschijnlijk bedoeld wordt, de tempelbouw reeds lang was voltooid, zooals uit het volgende vers blijkt, wordt hij hier onder de begunstigers van den tempelbouw vermeld, òf om de giften, welke hij schonk, òf omdat onder zijn bestuur het inwendige van den tempel werd afgewerkt, òf omdat hij den opbouw der stad begunstigde.</note>, koningen der Perzen;</verse>
<verse osisID="Ezra.6.15"> en zij voltooiden dit huis Gods op den derden dag der maand Adar, dit is in het zesde jaar der regeering van Darius<note n="1134">De maand Adar was de laatste des jaars. Het zesde jaar der regeering van Darius liep van de lente van 516 tot de lente van 515 v.C. De derde Adar viel in het jaar 515 v.C. omstreeks den 10den Maart.</note>, den koning.</verse> 
<verse osisID="Ezra.6.16"> En de kinderen van Israël, de priesters en de levieten en de overige kinderen der wegvoering vierden de inwijding van het huis Gods met blijdschap.</verse>
<verse osisID="Ezra.6.17"> En zij offerden ter inwijding van het huis Gods honderd varren, tweehonderd rammen, vierhonderd lammeren, twaalf geitebokken voor de zonden van gansch Israël, naar het getal der stammen van Israël.</verse>
<verse osisID="Ezra.6.18"> En zij stelden de priesters in hunne klassen en de levieten in hunne afdeelingen over de werken Gods<note n="1135">Voor den eeredienst.</note> te Jerusalem, zooals geschreven staat in het boek van Moses<note n="1136">Vgl. Num. III 6; VIII 9, 11, 14. De dienst van elke week werd onder de verschillende klassen der priesters en levieten verdeeld. Zie II Par. XXIII 5 en IV Reg. XI 9.</note>.</verse>
<verse osisID="Ezra.6.19"> En de kinderen van Israël der wegvoering vierden het Paschen op den veertienden dag der eerste maand<note n="1137">Vgl. Lev. XXIII 5. Van dit vers af is de grondtekst weer Hebreeuwsch.</note>.</verse>
<verse osisID="Ezra.6.20"> Want de priesters en de levieten hadden zich gereinigd als één man; allen waren rein om het Paschen te slachten voor al de kinderen der wegvoering en voor hunne broeders, de priesters, en voor zich zelven<note n="1138">Vgl. Lev. XXII 2. In den beginne slachtte ieder huisvader het Paaschlam, vgl. Ex. XII 6 en volg.; maar hier deden het de levieten voor allen, zooals zij het reeds II Par. XXX 17 voor de onreinen en II Par. XXXV 11-14 voor de gansche gemeente gedaan hadden.</note>.</verse>
<verse osisID="Ezra.6.21"> En de kinderen van Israël, die teruggekeerd waren uit de wegvoering, aten het, alsook allen, die zich van de onreinheid der volken des lands tot hen hadden afgezonderd om den Heer, den God van Israël, te zoeken<note n="1139">Hier worden waarschijnlijk de afstammelingen der Israëlieten bedoeld, die niet in ballingschap waren gevoerd en zich bij de heidenen hadden aangesloten. Zij scheidden zich nu geheel van die gemeenschap af.</note>.</verse>
<verse osisID="Ezra.6.22"> En zij vierden het feest der ongedeesemde brooden gedurende zeven dagen met blijdschap, omdat de Heer hen verblijd en het hart des konings van Assur<note n="1140">Dit is eene oneigenlijke, min of meer poëtische, aan vroegere tijden herinnerende spreekwijze. Hij wordt koning van Assur genoemd, omdat hij, de koning van Perzië, ook heerschte over het voormalige Assyrië.</note> tot hen gewend had om hunne handen te helpen in het werk van het huis des Heeren, den God van Israël.</verse>
</chapter>
<chapter osisID="Ezra.7">
<title>Hoofdstuk VII.</title><p>Reis van Esdras naar Jerusalem krachtens eene bijzondere vergunning van Artaxerxes (v. 1-10). Afschrift van den koninklijken bevelbrief (v. 11-26). Dankzegging aan God voor deze gunstige beschikking (v. 27-28).</p>
<verse osisID="Ezra.7.1"> Na deze woorden nu, onder de regeering van Artaxerxes, den koning der Perzen, Esdras, de zoon van Saraias<note n="1141">Na deze woorden, d.i. gebeurtenissen, boven verhaald; echter niet onmiddellijk daarna, maar eenigen tijd later, onder Artaxerxes. Deze Artaxerxes, in het Hebr.: Arthachsjasthe, was, volgens de tot heden algemeen aangenomen meening, Artaxerxes I of Langhand. De hier vermelde reis van Esdras zou dan hebben plaats gehad in het jaar 458 of 457 v.C. en dertien jaren vóór de komst van Nehemias. Volgens de nieuwere meening wordt hier Artaxerxes II of Mnemon bedoeld en had dus de reis veel later, in het jaar 398 v.C., plaats. Zie de Inleiding. Wat Esdras deed, wordt v. 6 en volg. vermeld, nadat eerst zijne geslachtslijst is opgegeven. Vgl. met deze lijst die van I Par. VI 3 en volg., waaruit blijkt, dat hier zes namen zijn uitgelaten tusschen Azarias en Maraioth. Ook was Saraias niet de vader van Esdras, maar een zijner voorvaders, want hij was reeds in 587 te Rebla ter dood gebracht, terwijl de hier verhaalde reis van Esdras op zijn vroegst in 458, dus minstens 130 jaren later, plaats had. De hoogepriester Josedec wordt hier niet genoemd, omdat Esdras niet door dezen, maar door een jongeren zoon afstamde van Saraias.</note>, den zoon van Azarias, den zoon van Helcias,</verse>
<verse osisID="Ezra.7.2"> den zoon van Sellum, den zoon van Sadoc, den zoon van Achitob,</verse>
<verse osisID="Ezra.7.3"> den zoon van Amarias, den zoon van Azarias, den zoon van Maraioth,</verse>
<verse osisID="Ezra.7.4"> den zoon van Zarahias, den zoon van Ozi, den zoon van Bocci,</verse>
<verse osisID="Ezra.7.5"> den zoon van Abisue, den zoon van Phineës, den zoon van Eleazar, den zoon van Aäron, den priester van den beginne<note n="1142">Hebr.: ‘hoofdpriester’ = Hoogepriester.</note>.</verse>
<verse osisID="Ezra.7.6"> Deze Esdras toog op van Babylon en hij was een vaardig schriftgeleerde in de wet van Moses<note n="1143">Een schriftgeleerde ervaren in de Wet.</note>, welke de Heere God aan Israël gegeven heeft; en de koning gaf hem, naar de hand van den Heer, zijnen God, over hem<note n="1144">Overeenkomstig de genadevolle Voorzienigheid, die over Esdras waakte en hem steunde. Vgl. v. 19: VIII 18; II Esdr. II 8, 18.</note>, alles wat hij vroeg.</verse>
<verse osisID="Ezra.7.7"> Ook togen er van de zonen Israël's en van de zonen der priesters en van de zonen der levieten en van de zangers en van de deurwachters en van de Nathineërs op<note n="1145">Met Esdras; zie v. 13 en 28.</note> naar Jerusalem in het zevende jaar van Artaxerxes, den koning.</verse>
<verse osisID="Ezra.7.8"> En zij kwamen te Jerusalem in de vijfde maand, dat is het zevende jaar des konings.</verse>
<verse osisID="Ezra.7.9"> Want op den eersten dag der eerste maand begon hij op te gaan uit Babylon, en op den eersten dag der vijfde maand kwam hij te Jerusalem<note n="1146">Vgl. VIII 15, 17, 31.</note>, naar de goede hand van zijnen God over hem.</verse>
<verse osisID="Ezra.7.10"> Want Esdras had zijn hart bereid om de wet des Heeren te zoeken, en in Israël te volbrengen en te onderwijzen voorschrift en recht.</verse>
<verse osisID="Ezra.7.11"> Dit nu is het afschrift van den bevelbrief, dien de koning Artaxerxes gaf aan Esdras, den priester, den schriftgeleerde, ervaren in de woorden en voorschriften des Heeren en in zijne plechtigheden in Israël<note n="1147">De volgende brief, v. 12-26, is in den grondtekst in het Arameesch.</note>.</verse>
<verse osisID="Ezra.7.12"> Artaxerxes, de koning der koningen, aan Esdras den priester, den zeer ervaren schriftgeleerde in de wet van den God des hemels, heil!</verse>
<verse osisID="Ezra.7.13"> Door mij is bevolen, dat ieder in mijn rijk van het volk van Israël en van zijne priesters en van de levieten, aan wien het behaagt naar Jerusalem te gaan, met u ga.</verse>
<verse osisID="Ezra.7.14"> Want van het aangezicht des konings en zijner zeven raadslieden<note n="1148">Deze zeven vormden den hoogsten raad des rijks. Vgl. Esther I 14.</note> zijt gij gezonden om een onderzoek in te stellen in Judea en Jerusalem volgens de wet van uwen God, welke in uwe hand is,</verse> 
<verse osisID="Ezra.7.15"> en om het zilver en het goud over te brengen, dat de koning en zijne raadslieden vrijwillig geofferd hebben aan den God van Israël, wiens tabernakel te Jerusalem is.</verse>
<verse osisID="Ezra.7.16"> En alle zilver en goud, dat gij in geheel het gewest van Babylon zult vinden en het volk zal willen offeren, en hetgeen de priesters vrijwillig zullen bijdragen<note n="1149">Aram.: ‘...vinden te gelijk met de vrijwillige gave van het volk (het Israëlietische) en van de priesters, die vrijwillig geven’ enz. Drie soorten van giften kunnen hier worden onderscheiden: 1o die van den koning en zijne raadslieden; 2o het goud en zilver, dat Esdras door middel eener inzameling, welke hij krachtens dit bevelschrift mag houden, van de heidensche bevolking zal ontvangen; 3o de vrijwillige giften der Israëlieten in Babylonië.</note> voor het huis van hunnen God, dat te Jerusalem is,</verse>
<verse osisID="Ezra.7.17"> neem dat vrij aan en koop met zorg voor dat geld varren, rammen, lammeren en hunne spijs- en drankoffers<note n="1150">Hunne spijs- en drankoffers, d.i. die te gelijk met die bloedige offers moeten worden opgedragen. Zie Lev. II; Num. XV 1-10.</note>, en offer die op het altaar van den tempel van uwen God, die te Jerusalem is.</verse>
<verse osisID="Ezra.7.18"> Maar ook wat u en uwen broeders zal goeddunken met het overige zilver en goud te doen, doet dat volgens den wil van uwen God.</verse>
<verse osisID="Ezra.7.19"> Lever ook de vaten, welke u gegeven worden ten dienste van het huis uws Gods, voor het aangezicht Gods te Jerusalem.</verse>
<verse osisID="Ezra.7.20"> En ook het overige, dat noodig zal wezen voor het huis van uwen God, hoeveel gij ook moet ten koste leggen, zal gegeven worden uit de schatkist en de kas<note n="1151">In den grondtekst bevindt zich slechts één woord: ‘schathuis’ en begint na het woord ‘des konings’ een nieuwe zin: ‘En door mij, mij koning Artaxerxes, is een bevel uitgevaardigd’.</note> des konings</verse>
<verse osisID="Ezra.7.21"> en door mij. Ik Artaxerxes, de koning, heb bepaald en bevolen aan alle bewaarders der staatskas, die aan gene zijde der rivier zijn, om alles wat Esdras, de priester, de schriftgeleerde in de wet van den God des hemels, u zal vragen, zonder talmen te geven,</verse>
<verse osisID="Ezra.7.22"> tot honderd talenten zilver toe en tot honderd corusmaten tarwe en tot honderd bath wijn en tot honderd bath olie en zout zonder maat<note n="1152">Zout moet men geven zooveel er gevraagd wordt; voor het overige wordt de grootte van het krediet bepaald. De korusmaat of chomer mat volgens sommigen 388, volgens anderen 315 liters; de bath was tienmaal kleiner. Vgl. Ezech. XLV 14.</note>.</verse>
<verse osisID="Ezra.7.23"> Alles wat tot den dienst van den God des hemels behoort, worde stiptelijk gegeven in het huis van den God des hemels, opdat Hij niet moge toornen tegen het rijk des konings en zijner zonen.</verse>
<verse osisID="Ezra.7.24"> Ook laten wij u weten ten opzichte van alle priesters en levieten en zangers en deurwachters, Nathineërs en dienaren van het huis Gods, dat gij geen macht hebt hun belasting en cijns en tol op te leggen<note n="1153">Hetzelfde voorrecht hadden ook de priesters in Egypte. Zie Gen. XLVII 22.</note>.</verse>
<verse osisID="Ezra.7.25"> En gij, Esdras, volgens de wijsheid van uwen God, welke in uwe hand is<note n="1154">Volgens de wet Gods, welke in uw bezit is. Vgl. v. 14.</note>, stel rechters en overheidspersonen aan om recht te spreken over het gansche volk, dat aan gene zijde der rivier is, over hen namelijk, die de wet van uwen God kennen, en onderwijst ook vrij de onwetenden.</verse>
<verse osisID="Ezra.7.26"> En al wie niet nauwgezet de wet van uwen God en de wet des konings zal volbrengen, hij zal gevonnist worden hetzij ter dood, hetzij tot ballingschap, hetzij tot verbeurdverklaring van zijn goed, of minstens tot gevangenschap<note n="1155">Met dit vers eindigt het bevelschrift des konings. Esdras begint nu God te loven om de gunstige beschikking des konings.</note>.</verse>
<verse osisID="Ezra.7.27"> Gezegend zij de Heer, de God onzer vaderen, die aan het hart des konings dit ingaf om het huis des Heeren, dat te Jerusalem is, op te luisteren,</verse>
<verse osisID="Ezra.7.28"> en die tot mij zijne barmhartigheid heeft gewend voor het aanschijn van den koning en zijne raadslieden en al de machtige vorsten des konings. En ik, versterkt door de hand van den Heer, mijnen God, die over mij was, verzamelde vorsten uit Israël om met mij op te gaan.</verse>
</chapter>
<chapter osisID="Ezra.8"> 
<title>Hoofdstuk VIII.</title><p>Lijst dergenen, die met Esdras uit Babylon vertrekken (v. 1-14). Vele levieten en Nathineërs sluiten zich bij hem aan (v. 15-20). Vasten om Gods zegen over de reis te verwerven (v. 21-23). Aanstelling van priesters en levieten, die de giften moeten bewaren en naar Jerusalem overbrengen (v. 24-30). Voorspoedige reis en aankomst te Jerusalem, waar de geschenken afgegeven, brandoffers opgedragen en de bevelen des konings aan de landvoogden overhandigd worden (v. 31-36).</p>
<verse osisID="Ezra.8.1"> Dit dan zijn de familiehoofden en het geslachtsregister van hen, die met mij onder de regeering van Artaxerxes uit Babylon optogen.</verse>
<verse osisID="Ezra.8.2"> Van de zonen van Phineës: Gersom. Van de zonen van Ithamar: Daniël<note n="1156">Van de twee hoofden van priesterfamiliën, Gersom en Daniël (niet den profeet van dien naam), stamde de eerste van Aäron af door diens kleinzoon Phineës, de andere door diens jongsten zoon Ithamar. Vgl. I Par. VI 4 en 3. Het getal der priesters en der afstammelingen van David, die Esdras volgden, wordt niet, gelijk bij de andere familiën, opgegeven.</note>. Van de zonen van David: Hattus.</verse>
<verse osisID="Ezra.8.3"> Van de zonen van Sechenias, van de zonen van Pharos<note n="1157">Volgens de Septuagint: ‘van de zonen van Sechenias en van de zonen van Pharos’, was uit deze beide geslachten het vaderhuis van Zacharias samengesteld. III Esdr. VIII 32 voegt ‘de zoon van Sechenias’ bij het voorafgaande Hattus, en werkelijk komt Hattus als kleinzoon van Sechenias voor in I Par. III 22. Daar volgens die plaats, naar de meest waarschijnlijke lezing (zie noot 12 aldaar) Hattus door negen geslachten van Zorobabel gescheiden is, wordt door het voorkomen van dezen Hattus als tijdgenoot van Esdras de meening, dat Esdras in de vierde eeuw v.C. leefde, waarschijnlijk gemaakt.</note>: Zacharias, en met hem telde men honderd en vijftig mannen.</verse>
<verse osisID="Ezra.8.4"> Van de zonen van Phahath-Moab: Elioenaï, de zoon van Zarehe, en met hem tweehonderd mannen.</verse>
<verse osisID="Ezra.8.5"> Van de zonen van Sechenias: de zoon van Ezechiël<note n="1158">De Septuagint heeft hier: ‘van de zonen van Zathoës: Sechenias, zoon van Aziël’.</note>, en met hem driehonderd mannen.</verse>
<verse osisID="Ezra.8.6"> Van de zonen van Adan: Abed, de zoon van Jonathan, en met hem vijftig mannen.</verse>
<verse osisID="Ezra.8.7"> Van de zonen van Alam<note n="1159">Alam, Hebr.: Elam. Vgl. II 7.</note>: Isaias, de zoon van Athalia, en met hem zeventig mannen.</verse>
<verse osisID="Ezra.8.8"> Van de zonen van Saphatia: Zebedia, de zoon van Michaël, en met hem tachtig mannen.</verse>
<verse osisID="Ezra.8.9"> Van de zonen van Joab: Obedia, de zoon van Jahiël, en met hem tweehonderd en achttien mannen.</verse>
<verse osisID="Ezra.8.10"> Van de zonen van Selomith: de zoon van Josphia<note n="1160">Volgens de Septuagint: ‘en van de zonen van Baäni: Selimoth, zoon van Josephia’.</note>, en met hem honderd en zestig mannen.</verse>
<verse osisID="Ezra.8.11"> Van de zonen van Bebaï: Zacharias, de zoon van Bebaï, en met hem acht en twintig mannen.</verse>
<verse osisID="Ezra.8.12"> Van de zonen van Azgad: Johanan, de zoon van Eccetan, en met hem honderd en tien mannen.</verse>
<verse osisID="Ezra.8.13"> Van de zonen van Adonicam, zij, die de laatsten waren<note n="1161">Zij worden misschien ‘de laatsten’ genoemd in tegenstelling met de 666 afstammelingen van Adonicam, die reeds met Zorobabel waren teruggekeerd; vgl. II 13.</note>, en dit zijn hunne namen: Elipheleth en Jehiël en Samaias, en met hen zestig mannen.</verse>
<verse osisID="Ezra.8.14"> Van de zonen van Beguï: Uthaï en Zachur en met hen zeventig mannen.</verse>
<verse osisID="Ezra.8.15"> Ik verzamelde hen dan bij de rivier, die naar Ahava<note n="1162">In v. 21 en 31 wordt de rivier zelve Ahava genoemd. Uit het verhaal blijkt, dat eene plaats of rivier ‘Ahava’ zich in de nabijheid van Babylon bevond.</note> stroomt, en wij bleven daar drie dagen; en ik zocht onder het volk en onder de priesters naar zonen van Levi en vond ze daar niet.</verse>
<verse osisID="Ezra.8.16"> Daarom zond ik Eliëzer en Ariël en Semeias en Elnathan en Jarib en den anderen Elnathan en Nathan en Zacharias en Mosollam, die vorsten, en Joarib en Elnathan, die wijzen waren.</verse>
<verse osisID="Ezra.8.17"> En ik zond hen tot Eddo, die de eerste in de plaats Chasphia is en legde in hunnen mond woorden, welke zij spreken zouden tot Eddo en zijne broeders, de Nathineërs<note n="1163">Naar het schijnt, was Eddo het hoofd eener kolonie van levieten en Nathineërs, en worden daarom de Nathineërs zijne broeders genoemd.</note>, in de plaats Chasphia, opdat zij dienaren van het huis van onzen God bij ons zouden brengen.</verse>
<verse osisID="Ezra.8.18"> En zij brachten bij ons, door de goede hand van onzen God over ons, een zeer geleerden man van de zonen van Moholi, den zoon van Levi, den zoon van Israël, en Sarabias met zijne zonen en zijne broeders, achttien;</verse>
<verse osisID="Ezra.8.19"> en Hasabias en met hem Isaias, van de zonen van Merari, en zijne broeders en zijne zonen, twintig;</verse>
<verse osisID="Ezra.8.20"> en van de Nathineërs, die David en de vorsten ten dienste der levieten gegeven hadden, tweehonderd en twintig Nathineërs; dezen werden allen met hunne namen genoemd<note n="1164">d.i. Zij werden bij name aangewezen om met Esdras op te trekken.</note>.</verse>
<verse osisID="Ezra.8.21"> En ik kondigde daar aan de rivier Ahava een vasten af om ons voor den Heer, onzen God, te verootmoedigen en van Hem een rechten weg<note n="1165">Zij vastten en baden gezamenlijk om van God een rechten weg, een voorspoedige reis, te verkrijgen. Uit het gevolg (zie v. 23 en 31) blijkt de kracht van het gemeenschappelijk vasten en bidden, die nog uit verschillende andere plaatsen van het Oude Testament bewezen wordt. Vgl. II Par. XX 3; Jon. III; Judith. IV 8 en vv.; VIII 6 en vv.; XII 8-9; Esther IV 16. Dat het vasten reeds van oudsher in Israël gebruikelijk was, blijkt uit Ex. XXXIV 28; Jud. XX 26; I Reg. VII 6 enz.</note> te vragen voor ons en onze kinderen en al onze have.</verse>
<verse osisID="Ezra.8.22"> Want ik schaamde mij aan den koning bescherming en ruiters te vragen om ons op den weg tegen den vijand te verdedigen, daar wij tot den koning gezegd hadden: De hand van onzen God is over allen, die Hem in het goede zoeken, maar zijne heerschappij en zijne macht en toorn over allen, die Hem verlaten.</verse>
<verse osisID="Ezra.8.23"> Wij vastten alzoo en vroegen hierom onzen God; en het is ons voorspoedig gegaan.</verse>
<verse osisID="Ezra.8.24"> En ik zonderde van de vorsten der priesters er twaalf af: Sarabias en Hasabias en met hen tien van hunne broeders,</verse>
<verse osisID="Ezra.8.25"> en ik woog hun toe het zilver en het goud en de gewijde vaten van het huis van onzen God, welke de koning en zijne raadslieden en zijne vorsten en alle Israëlieten, die er gevonden werden<note n="1166">d.i. Die in Babylonië waren.</note>, hadden geofferd;</verse> 
<verse osisID="Ezra.8.26"> en ik woog in hunne handen af zeshonderd vijftig talenten zilver en honderd zilveren vaten<note n="1167">Hebr.: ‘en zilveren vaten van honderd talenten’, d.i. die een gewicht hadden van honderd talenten.</note>, honderd talenten goud</verse>
<verse osisID="Ezra.8.27"> en twintig gouden bekers, ter waarde van duizend goudstukken<note n="1168">Hebr.: ‘van duizend dariken’.</note>, en twee vaten van best blinkend metaal, schoon als goud.</verse>
<verse osisID="Ezra.8.28"> En ik zeide hun: Gij zijt heiligen des Heeren en de vaten zijn heilig<note n="1169">Als priesters en levieten zijt gij den Heer gewijd, gelijk ook de vaten, voor den dienst des Heeren bestemd; aan u is het dus daarvoor zorg te dragen v. 29.</note>, ook het zilver en het goud, dat vrijwillig geofferd is aan den Heer, den God onzer vaderen;</verse>
<verse osisID="Ezra.8.29"> weest waakzaam en bewaart het, totdat gij het zult afwegen in tegenwoordigheid van de vorsten der priesters en der levieten en van de familiehoofden van Israël te Jerusalem, voor den schat van het huis des Heeren.</verse>
<verse osisID="Ezra.8.30"> Toen namen de priesters en de levieten het gewicht van het zilver en het goud en de vaten in ontvangst, om het naar Jerusalem te brengen in het huis van onzen God.</verse>
<verse osisID="Ezra.8.31"> Dan braken wij op van de rivier Ahava den twaalfden dag der eerste maand, om naar Jerusalem voort te reizen; en de hand van onzen God was over ons en redde ons uit de hand van den vijand en den belager op den weg.</verse>
<verse osisID="Ezra.8.32"> En wij kwamen te Jerusalem<note n="1170">Op den eersten dag der vijfde maand; zie VII 9. Daar men eigenlijk, volgens v. 31, op den twaalfden dag der eerste maand de reis voorgoed begonnen had, had zij ruim drie en een halve maand geduurd. De weg over Karchemisch en het Orontesdal, welken men placht te nemen om de woestijn te vermijden, was omtrent 1400 kilometer lang.</note> en bleven daar drie dagen.</verse>
<verse osisID="Ezra.8.33"> En op den vierden dag werden het zilver en het goud en de vaten in het huis van onzen God afgewogen door de hand van Meremoth, den zoon van Urias, den priester, en bij hem was Eleazar, de zoon van Phineës, en bij hen de levieten Jozabed, de zoon van Josue, en Noadaia, de zoon van Bennoï,</verse>
<verse osisID="Ezra.8.34"> volgens getal en gewicht van alles<note n="1171">Alles werd geteld en gewogen afgeleverd.</note>; en het gansche gewicht werd terzelfder tijd opgeschreven.</verse>
<verse osisID="Ezra.8.35"> En zij, die uit de gevangenschap gekomen waren, de zonen der wegvoering, droegen brandoffers op aan den God van Israël: twaalf varren voor geheel het volk Israël, zes en negentig rammen, zeven en zeventig lammeren, twaalf bokken voor de zonde, alles ten brandoffer aan den Heer.</verse>
<verse osisID="Ezra.8.36"> En zij gaven de bevelen des konings aan de satrapen, die tot 's konings hof behoorden, en aan de landvoogden aan gene zijde der rivier, en zij verhieven het volk en het huis Gods<note n="1172">De bevelen des konings, namelijk het schrijven VII 12-26 vermeld. De verhouding van de satrapen (Hebr. achasjdarpenim, in Perzische opschriften kschatrapavan = beschermers des lands) tot de landvoogden (Hebr. pachavoth) is onbekend. Waarschijnlijk waren zij hoogere ambtenaren dan dezen, en bestond het verschil niet hierin, dat de eersten krijgsoversten, de laatsten burgerlijke overheden waren, daar ook de landvoogd bevel voerde over troepen, vgl. II Esdras IV 13. - En zij verhieven het volk en het huis Gods, d.i. zij, de satrapen en de landvoogden, ondersteunden en beschermden het volk en den tempel, overeenkomstig het bevel van Artaxerxes, zie VII 20-24.</note>.</verse>
</chapter>
<chapter osisID="Ezra.9">
<title>Hoofdstuk IX.</title><p>Esdras bedrijft openlijk rouw over de huwelijken van vele Israëlieten met heidenen (v. 1-5) en beweent en belijdt in een ootmoedig gebed voor den Heer de zonden des volks (v. 6-15).</p>
<verse osisID="Ezra.9.1"> En nadat dit volbracht was<note n="1173">Wat VIII 32-36 verhaald is: de rust van drie dagen, de aflevering der geschenken, het opdragen der offers, de kennisgeving der koninklijke bevelen en de besprekingen daarover. Dit alles vorderde natuurlijk nogal tijd, en daardoor is het te verklaren, dat Esdras eerst later op de hoogte kwam van het misbruik der gemengde huwelijken en dat de vergadering niet vóór den 21en der negende maand (zie X 9) kon plaats hebben. Hetgeen nu IX-X 8 verhaald wordt, geschiedde dus kort voor genoemden datum.</note>, kwamen de vorsten tot mij en zeiden: Niet afgezonderd heeft zich het volk van Israël, de priesters en de levieten, van de volken der landen en van hunne gruwelen<note n="1174">Den afgodendienst; zie Deut. XII 31.</note>, namelijk van den Chananeër en den Hetheër en den Phereseër en den Jebuseër en de Ammonieten en de Moabieten en de Egyptenaren en de Ammorrheërs;</verse>
<verse osisID="Ezra.9.2"> want zij hebben van derzelver dochters voor zich en voor hunne zonen genomen<note n="1175">Ex. XXXIV 11 en 16, en Deut. VII 1-3 waren alleen de huwelijken met Chananeesche vrouwen uitdrukkelijk verboden. De reden dezer wet was het gevaar, dat anders het volk tot afgoderij zou worden verleid. Daar na de ballingschap zich andere heidensche volken in het land bevonden, die zich met de overblijfselen der Chananeërs vermengd hadden, en de huwelijken met die volken hetzelfde gevaar opleverden, werden ook deze verboden.</note> en hebben het heilig zaad vermengd met de volkeren der landen; ja de hand der vorsten en der overheden was in deze overtreding de eerste.</verse>
<verse osisID="Ezra.9.3"> Toen ik dit woord hoorde, scheurde ik mijn mantel en mijn kleed en trok de haren uit mijn hoofd en baard en zat treurend<note n="1176">Hebr. ‘ontsteld’.</note> neder.</verse>
<verse osisID="Ezra.9.4"> Toen kwamen bij mij samen allen, die het woord van den God van Israël vreesden, wegens de overtreding dergenen, die uit de gevangenschap gekomen waren, en ik zat droevig<note n="1177">Hebr. ‘ontsteld’.</note> neder tot aan het avondoffer.</verse>
<verse osisID="Ezra.9.5"> En bij het avondoffer stond ik op uit mijne bedruktheid en terwijl ik mantel en kleed scheurde<note n="1178">Ten tweeden male om te duidelijker zijne droefheid te toonen.</note>, boog ik mijne knieën en breidde mijne handen uit tot den Heer, mijnen God,</verse>
<verse osisID="Ezra.9.6"> en zeide: Mijn God, ik ben verlegen en beschaamd mijn aangezicht tot U op te heffen, want onze ongerechtigheden hebben zich vermenigvuldigd boven ons hoofd en onze misdaden zijn aangegroeid tot aan den hemel</verse>
<verse osisID="Ezra.9.7"> van de dagen onzer vaderen af<note n="1179">In het Hebr. begint met v. 7 een nieuwe zin: ‘Van de dagen onzer vaderen af tot op dezen dag zijn wij in groote schuld en om onze ongerechtigheden’ enz.</note>; maar ook wij zelven hebben zwaar gezondigd tot op dezen dag en om onze ongerechtigheden werden wij overgeleverd, wij en onze koningen en onze priesters, in de hand van de koningen der landen en ten zwaarde en ter gevangenschap en ter plundering en ter beschaming des aangezichts, gelijk ook op dezen dag.</verse>
<verse osisID="Ezra.9.8"> En nu is als een weinig en voor een oogenblik ons gebed tot den Heer, onzen God, gegaan, dat ons overblijfselen gelaten werden en ons een paal werd gegeven in zijne heilige plaats<note n="1180">De zin is: En nu sedert korten tijd, d.i. gedurende de jaren sinds de bevrijding, is ons gebed verhoord en heeft God het overschot van het volk vrijgelaten en ons den tempel weergegeven. In het Hebr.: ‘En nu is er een klein oogenblik erbarming gekomen van den Heer, onzen God, om ons eenige ontkomenen over te laten en ons een paal te geven in zijne heilige plaats’. - Ons een (tent)paal, d.i. eene blijvende vestiging, werd gegeven in zijne heilige plaats. Het Hebr. woord Jathed beteekent nagel (zie Is. XXII 23-25 met de noten), en ook pin, paal, waarmede de tenten in den grond bevestigd werden. Dit laatste beeld schijnt hier gebruikt te zijn, om aan te duiden, dat God eene vaste verblijfplaats aan zijn volk had verleend in zijne heilige stad Jerusalem.</note> en dat onze God onze oogen verlichtte en ons een weinig leven gaf in onze dienstbaarheid<note n="1181">d.i. Onze oogen verlichtte, door voorspoed verhelderde, die door tegenspoed verduisterd waren, en ons een weinig deed opleven, door ons te verlossen uit de Babylonische gevangenschap, maar niet ten volle, daar wij nog staan onder de heerschappij der Perzische koningen.</note>.</verse>
<verse osisID="Ezra.9.9"> Want dienstknechten zijn wij; en in onze dienstbaarheid heeft onze God ons niet verlaten, maar verschafte ons barmhartigheid voor den koning der Perzen, om ons leven te geven en het huis van onzen God op te richten en zijne puinhoopen<note n="1182">d.i. Uit zijne puinhoopen. Schutting. Het Hebr. gadeer beteekent een muur om een wijngaard gebouwd ter beschutting; hier wellicht overdrachtelijk de bescherming Gods. Is echter Esdras na Nehemias gekomen, en was de muur van Jerusalem dus reeds opgebouwd, dan zal die muur in eigenlijken zin bedoeld zijn.</note> op te bouwen en ons eene schutting te geven in Juda en te Jerusalem.</verse>
<verse osisID="Ezra.9.10"> En nu, wat zullen wij zeggen, o onze God! na dit? Dat wij uwe geboden verlaten hebben,</verse>
<verse osisID="Ezra.9.11"> welke Gij voorgeschreven hadt door de hand van uwe dienaren, de profeten, zeggende: Het land, waar gij ingaat om het in bezit te nemen, is een onrein land, overeenkomstig de onreinheid der volken en der overige landen, door de gruwelen van hen, die het vervuld hebben van mond tot mond met hunne besmetting<note n="1183">Hebr.: ‘door de onreinheid van de volken der landen’. Van mond tot mond, d.i. van ingang tot uitgang, van het eene einde tot het andere. Esdras deelt v. 12 den korten inhoud mede der wet ten opzichte van de gemengde huwelijken, door Moses gegeven, op welker uitvoering de profeten dikwijls, ten minste zijdelings, aandrongen, als zij den Israëlieten hunnen herhaalden afval verweten. Vgl. voor dit vers Deut. VII 1-3; voor het volgende Deut. VII 3; XXIII 6 en XI 8.</note>.</verse>
<verse osisID="Ezra.9.12"> Nu dan geeft uwe dochters niet aan hunne zonen en neemt hunne dochters niet voor uwe zonen en zoekt hunnen vrede en hunnen voorspoed niet tot in eeuwigheid, opdat gij sterk worden, en wat er goed is in het land eten, en uwe zonen tot erfgenamen hebben moogt tot in eeuwigheid.</verse>
<verse osisID="Ezra.9.13"> En na alles, wat er over ons gekomen is door onze allerslechtste werken en onze groote schuld, want Gij, onze God, hebt ons van onze ongerechtigheid verlost en ons redding geschonken, zooals het heden is,</verse>
<verse osisID="Ezra.9.14"> opdat wij niet zouden terugkeeren en ijdel maken uwe geboden noch huwelijken zouden sluiten met de volken dezer gruwelen<note n="1184">De Vulgaat laat den zin onvoltooid. In het Hebr. luidt v. 13-14 aldus: ‘En na alles, wat over ons gekomen is door onze booze werken en door onze groote schuld - want Gij, o onze God, hebt ons gespaard beneden onze misdaden (hebt ons niet naar de grootte onzer misdaden gestraft) en hebt ons aldus de hier zijnde ontkomenen gegeven - zouden wij (nu) andermaal uwe geboden verkrachten en ons verzwageren met deze gruwelvolken? Zult Gij (alsdan) niet tegen ons toornen tot verdelgens toe, dat er geen overblijfsel noch ontkomene meer zij’? De beteekenis van dit laatste is: als wij voortgaan uwe geboden te overtreden, zult Gij dan niet zoo op ons verstoord worden, dat Gij ons verdelgt en er niets meer van ons overblijft?</note>. Zijt Gij dan op ons vertoornd tot verdelgens toe, zoodat Gij ons geen overblijfselen ter redding laat?</verse>
<verse osisID="Ezra.9.15"> Heere, God van Israël! rechtvaardig zijt Gij, want wij zijn overgebleven om gered te worden, gelijk heden ten dage. Zie, vóór U zijn wij in onze schuld; want deswege kan niemand vóór U bestaan<note n="1185">Wegens het aangaan der ongeoorloofde huwelijken kan niemand voor uwe rechtbank onveroordeeld blijven. Zij, die Nehemias vóór Esdras laten terugkeeren, wijzen op het in II Esdr. IX en X beschreven verbond, waarbij het aangaan van huwelijken met de bewoners des lands in het algemeen reeds als zondig erkend en afgezworen was. Vgl. t.a.p. X 30.</note>.</verse>
</chapter>
<chapter osisID="Ezra.10"> 
<title>Hoofdstuk X.</title><p>Esdras bezweert al de aanwezigen, die hun leedwezen betuigen, de vreemde vrouwen weg te zenden, en bedrijft rouw (v. 1-6). In eene groote volksvergadering belooft geheel de menigte zich van de vreemde vrouwen te zullen scheiden, en worden er mannen gekozen om voor de uitvoering van dit besluit te zorgen (v. 7-17). Lijst dergenen, die ongeoorloofde huwelijken hadden gesloten (v. 18-44).</p>
<verse osisID="Ezra.10.1"> Terwijl dan Esdras zoo bad en terwijl hij smeekte en weende en voor den tempel Gods lag, verzamelde zich bij hem uit Israël eene overgroote menigte mannen en vrouwen en kinderen, en het volk weende met groot geween.</verse>
<verse osisID="Ezra.10.2"> En Sechenias, de zoon van Jehiël, van de zonen van AElam, antwoordde en zeide tot Esdras: Wij hebben trouweloos gehandeld tegen onzen God en vreemde vrouwen gehuwd<note n="1186">Door vreemde vrouwen te huwen. - Sechenias spreekt hier in naam van het volk en zegt daarom: wij hebben misdaan, hoewel hij waarschijnlijk niet persoonlijk plichtig was, daar hij v. 26 niet onder de kinderen van AElam, die hunne vrouwen wegzonden, genoemd wordt.</note> uit de volken des lands; maar nu, als daarover berouw is in Israël<note n="1187">Naar het Hebr. is de zin: maar nu is er omtrent dit punt hoop voor Israël.</note>,</verse>
<verse osisID="Ezra.10.3"> laat ons een verbond sluiten met den Heer, onzen God, om alle vrouwen<note n="1188">Die vreemde vrouwen.</note> en hen, die uit haar geboren zijn, uit te werpen, volgens den wil des Heeren en dergenen, die het gebod van den Heer, onzen God, vreezen; volgens de wet geschiede het.</verse>
<verse osisID="Ezra.10.4"> Sta op, aan u is het te beslissen en wij zullen met u zijn; wees manhaftig en handel!</verse>
<verse osisID="Ezra.10.5"> Toen stond Esdras op en bezwoer de vorsten der priesters en levieten en gansch Israël, dat zij zouden doen naar dit woord; en zij zwoeren.</verse>
<verse osisID="Ezra.10.6"> En Esdras stond op voor het huis Gods en ging weg naar de kamer van Johanan, den zoon van Eliasib<note n="1189">Die kamer was in het tempelgebouw. Deze Johanan, zoon van Eliasib, was, als men het gevoelen volgt, dat de reis van Esdras in 458 plaats had, niet de hoogepriester van dien naam, die II Esdr. XII 22 en 23 wordt vermeld. De hoogepriester Eliasib immers was tijdgenoot van Nehemias, II Esdr. III 1, en de hoogepriester Johanan was zijn kleinzoon, II Esdr. XII 10-11. Zie de aanteekeningen aldaar. Ten tijde van Esdras kon derhalve de kamer, waarvan sprake is, den naam van dien Johanan nog niet dragen. Omhelst men echter het gevoelen (en juist die moeilijkheid over Johanan wordt tot staving daarvan aangehaald), dat Esdras, na Nehemias, in het jaar 398 naar Jerusalem kwam, dan is het duidelijk, dat de hier en II Esdr. XII 22 en 23 genoemde Johanan (Jonathan) één en dezelfde persoon is. Immers in 398 was Johanan, zoon (kleinzoon) van den hoogepriester Eliasib, als hoogepriester in bediening, en het is dus geen wonder, dat er van zijne kamer melding wordt gemaakt.</note>, en trad daarbinnen; brood at hij niet en water dronk hij niet, want hij bedreef rouw over de overtreding van hen, die uit de gevangenschap gekomen waren.</verse>
<verse osisID="Ezra.10.7"> En er werd eene oproeping gezonden in Juda en te Jerusalem aan alle zonen der wegvoering, om zich te Jerusalem te verzamelen:</verse>
<verse osisID="Ezra.10.8"> en al wie binnen drie dagen niet zal komen volgens het besluit der vorsten en der oudsten, diens gansche have zal afgenomen en hij zelf zal uitgeworpen worden uit de gemeente der wegvoering.</verse>
<verse osisID="Ezra.10.9"> Derhalve kwamen alle mannen van Juda en Benjamin in drie dagen te Jerusalem bijeen, dit is in de negende maand, op den twintigsten dag der maand; en al het volk zat op de plaats van het huis Gods, bevende om de zonden en vanwege de regenvlagen<note n="1190">Bevende om de grootte van het misdrijf, die uit de bedreiging van v. 8 bleek, en van de koude, welke door den hevigen Decemberregen veroorzaakt werd.</note>.</verse>
<verse osisID="Ezra.10.10"> En Esdras, de priester, stond op en zeide tot hen: Gijlieden hebt overtreding begaan en vreemde vrouwen gehuwd om de schuld van Israël te vergrooten.</verse>
<verse osisID="Ezra.10.11"> Maar nu legt bekentenis af aan den Heer, den God uwer vaderen, en doet wat Hem welgevallig is en zondert u af van de volkeren des lands en van de vreemde vrouwen.</verse>
<verse osisID="Ezra.10.12"> En de gansche menigte ant- woordde en sprak met luider stemme: Naar uw woord tot ons, zoo geschiede het.</verse>
<verse osisID="Ezra.10.13"> Evenwel daar het volk talrijk is en het de regentijd is en wij niet buiten kunnen blijven staan en het geen werk is van een of twee dagen (want zwaar hebben wij gezondigd in deze zaak<note n="1191">Hebr.: ‘Want wij hebben vele overtredingen in deze zaak begaan’. Er zal dus veel tijd noodig zijn om alles te onderzoeken.</note>,</verse>
<verse osisID="Ezra.10.14"> stelle men hoofden aan in de gansche menigte, en dat allen in onze steden, die vreemde vrouwen gehuwd hebben, op bepaalde tijden komen en met hen de oudsten van elke stad en hare rechters, totdat de toorn van onzen God over deze zonde zich van ons afwende.</verse>
<verse osisID="Ezra.10.15"> Jonathan dan, de zoon van Azahel en Jaäsia, de zoon van Thecue, stonden hierover<note n="1192">d.i. Werden met die taak belast. Volgens sommigen is de zin: zij verdedigden dit voorstel. Volgens anderen is de beteekenis van het Hebr. dat Jonathan en Jaäsia, hierin ondersteund door Mesollam en Sebethaï, zich tegen het voorstel verzetten, maar vruchteloos, zooals blijkt uit v. 16, dat in het Hebr. luidt: ‘maar de zonen der wegvoering deden zoo, en afgezonderd (gekozen) werden: Esdras, de priester, en de mannen, de hoofden der vaderen volgens het huis hunner vaderen, en wel allen met name’.</note>, en Mesollam en Sebethaï, de leviet, hielpen hen;</verse>
<verse osisID="Ezra.10.16"> en alzoo deden de zonen der wegvoering. En Esdras, de priester, en de mannen, de familiehoofden, gingen naar de huizen hunner vaderen heen, en allen waren bij name genoemd, en zij hielden zitting op den eersten dag der tiende maand om de zaak te onderzoeken.</verse>
<verse osisID="Ezra.10.17"> En zij brachten het ten einde met alle mannen, die vreemde vrouwen gehuwd hadden, tegen den eersten dag der eerste maand<note n="1193">Van het volgende jaar. Het onderzoek had dus drie maanden geduurd, vgl. v. 16.</note>.</verse>
<verse osisID="Ezra.10.18"> En onder de zonen der priesters werden er gevonden, die vreemde vrouwen gehuwd hadden; van de zonen van Josue, den zoon van Josedec, en zijne broeders: Maäsias en Eliëzer en Jarib en Godolia.</verse>
<verse osisID="Ezra.10.19"> En zij gaven hunne handen<note n="1194">Om hunne belofte te bevestigen gaven zij er de hand op.</note>, dat zij hunne vrouwen zouden uitwerpen en voor hunne schuld een ram offeren uit de schaapskudde.</verse>
<verse osisID="Ezra.10.20"> En van de zonen van Emmer: Hanani en Zebedia.</verse>
<verse osisID="Ezra.10.21"> En van de zonen van Harim: Maäsia en Elia en Semeia en Jehiël en Ozias.</verse>
<verse osisID="Ezra.10.22"> En van de zonen van Pheshur: Elioënaï, Maäsia, Ismaël, Nathanaël, Jozabed en Elasa.</verse>
<verse osisID="Ezra.10.23"> En van de zonen der levieten: Jozabed en Semeï en Celaia, dat is Calita<note n="1195">Dit is de meer gebruikelijke naam van Celaia. Zie II Esdras VIII 7; X 10. Volgens een waarschijnlijk gevoelen echter zijn Celaia en Calita twee personen en zijn zij door een schrijver ten onrechte vereenzelvigd door invoeging van dat is.</note>, Phataia, Juda en Eliëzer.</verse>
<verse osisID="Ezra.10.24"> En van de zangers: Eliasib. En van de deurwachters: Sellum en Telem en Uri.</verse>
<verse osisID="Ezra.10.25"> En uit Israël<note n="1196">Uit het volk van Israël in tegenstelling met de priesters en de levieten. Van de priesters werden er 17, van de levieten 10 en van het volk 86 schuldig bevonden.</note>: van de zonen van Pharos: Remeia en Jezia en Melchia en Miamin en Eliëzer en Melchia en Banea.</verse>
<verse osisID="Ezra.10.26"> En van de zonen van AElam: Mathania, Zacharias en Jehiël en Abdi en Jerimoth en Elia.</verse>
<verse osisID="Ezra.10.27"> En van de zonen van Zethua: Elioënaï, Eliasib, Mathania en Jerimuth en Zabad en Aziza.</verse>
<verse osisID="Ezra.10.28"> En van de zonen van Bebaï: Johanan, Hanania, Zabbaï, Athalaï.</verse>
<verse osisID="Ezra.10.29"> En van de zonen van Bani: Mosollam en Melluch en Adaia, Jasub en Saäl en Ramoth.</verse>
<verse osisID="Ezra.10.30"> En van de zonen van Phahath-Moab: Edna en Chalal, Banaias en Maäsias, Mathanias, Beseleël, Bennuï en Manasse.</verse>
<verse osisID="Ezra.10.31"> En van de zonen van Herem: Eliëzer, Josue, Melchias, Semeias, Simeon,</verse>
<verse osisID="Ezra.10.32"> Benjamin, Maloch, Samarias.</verse>
<verse osisID="Ezra.10.33"> En van de zonen van Hasom: Mathanaï, Mathatha, Zabad, Eliphelet, Jermaï, Manasse, Semeï.</verse> 
<verse osisID="Ezra.10.34"> Van de zonen van Bani<note n="1197">Van de zonen van Bani is tweemaal sprake, v. 29 en hier. Waarschijnlijk heeft hier door een schrijffout eene naamsverandering plaats gehad.</note>: Maäddi, Amram en Uel,</verse>
<verse osisID="Ezra.10.35"> Baneas en Badaias, Cheliau,</verse>
<verse osisID="Ezra.10.36"> Vania, Marimuth en Eliasib,</verse>
<verse osisID="Ezra.10.37"> Mathanias, Mathanaï en Jasi,</verse>
<verse osisID="Ezra.10.38"> en Bani, Bennuï, Semeï</verse>
<verse osisID="Ezra.10.39"> en Salmias en Nathan en Adaias,</verse>
<verse osisID="Ezra.10.40"> en Mechnedebaï, Sisaï, Saraï,</verse>
<verse osisID="Ezra.10.41"> Ezrel en Selemiaü, Semeria,</verse>
<verse osisID="Ezra.10.42"> Sellum, Amaria, Joseph.</verse>
<verse osisID="Ezra.10.43"> Van de zonen van Nebo: Jehiël, Mathathias, Zabad, Zabina, Jeddu en Joël en Banaia.</verse>
<verse osisID="Ezra.10.44"> Deze allen hadden vreemde huisvrouwen genomen en onder haar waren vrouwen, die kinderen gebaard hadden<note n="1198">Deze opmerking toont hoe moeilijk deze hervorming was. De grondtekst is hier echter duister. Het apocriefe derde Boek Esdr., IX 36, heeft: .... ‘genomen, en zij zonden haar met de kinderen weg’, welke lezing niet onwaarschijnlijk is. - Ook Nehemias trad tegen genoemd misbruik op, vgl. II Esdr. XIII 23 en volg., doch van den strengen maatregel om de vreemde vrouwen weg te zenden, is bij hem geen spraak. Dit wordt weder als bewijs aangehaald voor de meening, dat Esdras na Nehemias gekomen is. In 't algemeen maakt men ook uit de vergelijking der twee Boeken Esdras op, dat in den tijd van Esdras de toestand der Joden geregelder, en ook tegenover de heidensche bewoners, hunne vijanden, gunstiger en sterker was, dan in de dagen van Nehemias.</note>.</verse>
</chapter>
</div>
	<div canonical="true" osisID="Neh" type="book">
		<title short="Nehemias" type="main">Het Boek Nehemias, dat ook tweede boek Esdras genoemd wordt</title>
		<title>Inleiding</title>
<p><hi type="bold">H</hi>et tweede Boek Esdras wordt aldus geheeten, omdat zijn inhoud samenhangt met dien van het eerste Boek Esdras; immers beide samen verhalen het herstel van den Joodschen staat na de Babylonische gevangenschap. Naar zijnen vervaardiger draagt het ook den naam van <hi type="bold">Boek Nehemias.</hi> Deze was een voornaam Israëliet, die zich mocht verheugen in de gunst van koning Artaxerxes van Perzië, bij wien hij het ambt van opperschenker bekleedde. De grootheid van ziel, de edelmoedigheid van hart en de geest van godsvrucht en van hulpvaardige liefde, waarmede God hem begiftigd had, maakten hem tot een waren <hi type="italic">trooster</hi> van het volk, overeenkomstig de beteekenis van zijnen naam. In zijn werk geeft hij een overzicht van hetgeen hij deed voor het welzijn en de bevestiging der nieuwe gemeente, welke de Israëlieten, die uit de ballingschap waren teruggekeerd, gevormd hadden.</p>
<p>In de inleiding deelt hij de beweegredenen mede van zijne reis naar Jerusalem en de toestemming des konings tot het vertrek, benevens de verkregen gunsten. Vervolgens verhaalt hij hoe en onder welke moeilijke omstandigheden de muren en poorten van Jerusalem onder zijne leiding werden hersteld. Daarna vermeldt hij zijne pogingen om Jerusalem te  beveiligen tegen de aanvallen der vijanden, de bevolking der stad te vermeerderen en de onderhouding der Wet te bevorderen. Ten slotte beschrijft hij zijn optreden gedurende zijn tweede verblijf te Jerusalem. Bij zijn terugkeer namelijk van het Perzische hof, waarheen hij zich, na een twaalfjarig bestuur in Juda, begeven had en waar hij zich enkele jaren had opgehouden, zag hij, dat weer verschillende misbruiken waren ingeslopen, welke hij door krachtige maatregelen trachtte uit te roeien, zooals uit zijn verhaal blijkt. Hoelang zijn tweede verblijf te Jerusalem duurde is onbekend, evenals de geschiedenis van zijn verder leven. Enkele feiten, door hem niet vermeld, vinden wij opgeteekend in II Mach. I 18-36; II 13.</p>
<p>Het is niet zeker, dat Nehemias zelf zijne gedenkschriften juist heeft gerangschikt in de volgorde, waarin zij thans in zijn Boek voorkomen, noch dat <hi type="italic">alle</hi> daarin voorkomende stukken van hem zelven afkomstig zijn. Vermoedelijk is het Boek Nehemias in zijn tegenwoordigen vorm het werk van Esdras of van een lateren verzamelaar (zie de Inleiding op I Esdras). De noodige opmerkingen dienaangaande zal men in de aanteekeningen vinden.</p>
<p>Nehemias was, zooals verschillende HH. Vaders opmerken, een schoone voorafbeelding van den Christus, door den hemelschen Vader gezonden om de treurenden van Sion te troosten (Is. LXI 2-3) en het oude Sion te herstellen en te vernieuwen.</p>
<chapter osisID="Neh.1">
<title>Hoofdstuk I.</title><p>Nehemias verneemt den jammerlijken toestand der Joden in Juda en te Jerusalem (v. 1-3). Weenend en vastend smeekt hij daarom de barmhartigheid Gods over zijne broeders af in een vurig gebed (v. 4-11).</p>
<verse osisID="Neh.1.1"><hi type="bold">W</hi>OORDEN<note n="1199">Geschiedenis, door hem zelven geschreven.</note> van Nehemias, den zoon van Helchias. En het geschiedde in de maand Casleu<note n="1200">Casleu, in het Hebr. ‘Kisleev’, was de negende maand van het jaar, en kwam ongeveer overeen met de laatste helft van November en de eerste van December.</note> in het twintigste jaar<note n="1201">Waarschijnlijk van de regeering van Artaxerxes Langhand. Zie II 1.</note>, en ik was in den burg Susa<note n="1202">Winterverblijf der Perzische koningen, wier zomerverblijf Ecbatana was. Vgl. Dan. VIII 2 en I Esdr. VI 2.</note>.</verse>
<verse osisID="Neh.1.2"> En Hanani, een mijner broeders<note n="1203">Zeker een bloedverwant, zoo niet een eigen broeder. Vgl. VII 2.</note>, kwam, hij en mannen uit Juda, en ik ondervroeg hen aangaande de Joden, die waren achtergebleven en nog overig waren van de gevangenschap, en aangaande Jerusalem.</verse>
<verse osisID="Neh.1.3"> En zij zeiden tot mij: Die achterbleven en overig zijn van de gevangenschap daar in het gewest, zijn in grooten druk en in versmaadheid; en de muur van Jerusalem is omvergeworpen en zijne poorten zijn door het vuur verbrand<note n="1204">De uitleggers zijn het niet eens, of dit bericht op pas gebeurde of op vroegere feiten slaat. De samenhang van het verhaal en de indruk, dien het op Nehemias maakt, schijnen echter het vermoeden te wettigen, dat hier sprake is van hetgeen onlangs is geschied. Dat de Joden reeds vóór de komst van Nehemias begonnen waren met den opbouw der stad en de herstelling der muren, blijkt uit I Esdr. IV 12, 13, 16. De voortzetting daarvan werd op bevel van Artaxerxes door hunne vijanden belet; zie I Esdr. IV 21-23. Dat dezen daarbij ook de reeds gedeeltelijk herstelde muren verwoestten, kan men opmaken uit onzen tekst van Nehemias.</note>.</verse> 
<verse osisID="Neh.1.4"> Toen ik nu deze woorden hoorde, zette ik mij neder en weende en bedreef rouw vele dagen; ik vastte en bad voor het aanschijn van den God des hemels.</verse>
<verse osisID="Neh.1.5"> En ik sprak: Ik bid U, Heer, sterke, groote en geduchte God des hemels, die trouw blijft aan het verbond en aan de barmhartigheid jegens hen, die U beminnen en uwe geboden onderhouden;</verse>
<verse osisID="Neh.1.6"> mogen uwe ooren toeluisteren en uwe oogen geopend zijn om het gebed van uwen dienaar te hooren, dat ik heden voor uw aanschijn bid nacht en dag voor de zonen van Israël, uwe dienaren, en ik doe belijdenis van de zonden der kinderen van Israël, waarmede zij tegen U gezondigd hebben; ik en mijns vaders huis hebben gezondigd,</verse>
<verse osisID="Neh.1.7"> door ijdelheid werden wij verleid<note n="1205">Hebr.: ‘Boos hebben wij tegen U gehandeld’.</note> en wij hebben niet gehouden uw gebod en de inzettingen en de rechten, welke Gij hebt voorgeschreven aan Moses, uwen dienstknecht.</verse>
<verse osisID="Neh.1.8"> Gedenk het woord, dat Gij aan Moses, uwen dienstknecht, geboden hebt, zeggende<note n="1206">Het volgende is niet een woordelijke aanhaling, maar de zin van Deut. XXX 1-5. Vgl. ook III Reg. VIII 46 en vv.</note>: Als gij overtredingen begaat, zal Ik u verstrooien onder de volken;</verse>
<verse osisID="Neh.1.9"> maar als gij wederkeert tot Mij en mijne geboden onderhoudt en ze volbrengt, al waart gij ook weggevoerd tot aan de uiteinden des hemels, van daar zal Ik u verzamelen en u terugvoeren naar de plaats, welke Ik heb uitgekozen, opdat daar mijn naam zou wonen.</verse>
<verse osisID="Neh.1.10"> Zij zijn toch uwe dienaren en uw volk, die Gij verlost hebt in uwe groote kracht en door uwe machtige hand<note n="1207">Vgl. Deut VII 8; IX 26; III Reg. VIII 53.</note>.</verse>
<verse osisID="Neh.1.11"> Ik smeek, Heer, laat uw oor oplettend zijn op het gebed van uwen dienaar en op het gebed van uwe dienaren, die uwen naam willen vreezen, en bestier heden<note n="1208">Heden, d.i. in deze omstandigheden.</note> uwen dienaar en geef hem barmhartigheid voor het aanschijn van dezen man<note n="1209">Laat mij barmhartigheid vinden bij koning Artaxerxes. Deze kon verlof voor de reis en ondersteuning voor de herstelling van Jerusalem geven.</note>. Ik was namelijk schenker des konings<note n="1210">Hij had dus gelegenheid den koning te spreken.</note>.</verse>
</chapter>
<chapter osisID="Neh.2">
<title>Hoofdstuk II.</title><p>Nehemias krijgt verlof om naar Jerusalem te gaan alsmede brieven voor de landvoogden (v. 1-8). In Judea aangekomen toont hij zijne lastbrieven, bezichtigt in het geheim de muren van Jerusalem (v. 9-16), moedigt de overheden aan om de muren op te bouwen en beantwoordt hen, die met de onderneming spotten (v. 17-20).</p>
<verse osisID="Neh.2.1"> Het geschiedde nu in de maand Nisan<note n="1211">Komt ten naaste bij overeen met half Maart tot half April. Hoewel Nisan de eerste maand van het Joodsche jaar was, zegt Nehemias, dat deze, evenals de negende maand van het vorige jaar, in het twintigste jaar van Artaxerxes, d.i. 445 of 444 v.C., viel, waarschijnlijk omdat hij diens regeeringsjaren begon te tellen op den datum der troonsbestijging. Nehemias kwam eerst vier maanden nadat hij bericht ontvangen had over den toestand van Jerusalem met zijn verzoek aan den koning voor den dag, waarschijnlijk omdat zich eerder geene gelegenheid daartoe had aangeboden.</note>, in het twintigste jaar van Artaxerxes, den koning, dat er wijn voor hem stond en ik den wijn opnam en aan den koning gaf; en ik was als kwijnende voor zijn aanschijn<note n="1212">Naar het Hebr. ‘En ik was niet treurig voor zijn aangezicht’, d.i. ik trachtte mijne droefheid te verbergen. Dat zij niettemin door den koning werd opgemerkt, blijkt uit het volgende vers.</note>.</verse>
<verse osisID="Neh.2.2"> En de koning zeide tot mij: Waarom is uw gelaat treurig, terwijl ik niet zie, dat gij ziek zijt. Dit is niet zonder reden, maar een mij onbekend leed is in uw hart. En ik vreesde zeer, ja uitermate;</verse>
<verse osisID="Neh.2.3"> en ik zeide tot den koning: Koning, leef in eeuwigheid<note n="1213">Een gelukwensch, waarmede men in het Oosten eene toespraak tot de koningen begon, ook bij de Israëlieten gebruikelijk. Vgl. III Reg. I 31.</note>! Waarom zou mijn gelaat niet treurig zijn, daar de stad, het huis van de graven mijns vaders<note n="1214">Hebr.: ‘mijner vaderen’.</note>, verwoest is en hare poorten door het vuur zijn verbrand.</verse> 
<verse osisID="Neh.2.4"> En de koning sprak tot mij: Wat vraagt gij? En ik bad den God des hemels<note n="1215">Inwendig biddende verhief ik het hart tot God.</note></verse>
<verse osisID="Neh.2.5"> en zeide tot den koning: Als het den koning goeddunkt en als uw dienaar genade vindt voor uw aanschijn, zend mij dan naar Judea, naar de stad van het graf mijns vaders, en ik zal haar opbouwen.</verse>
<verse osisID="Neh.2.6"> Toen zeide mij de koning en de koningin, die naast hem zat: Tot welken tijd zal uwe reis duren en wanneer zult gij terugkeeren? En het werd goedgevonden voor het aanschijn des konings mij te zenden, en ik bepaalde hem een tijd<note n="1216">Ik gaf den tijd aan, dien ik meende noodig te hebben voor de reis en het verblijf te Jerusalem. Nehemias bleef ongeveer twaalf jaren afwezig, vgl. V 14 en XIII 6; maar waarschijnlijk wist hij niet vooruit, dat het zoo lang zou duren, en vroeg hij later een langer verlof aan.</note>.</verse>
<verse osisID="Neh.2.7"> En ik zeide tot den koning: Als het den koning goeddunkt, geve hij mij brieven voor de landvoogden aan gene zijde der rivier<note n="1217">Ten westen van den Euphraat. Vgl. I Esdr. IV 10.</note>, opdat zij mij geleide geven tot ik in Judea kom,</verse>
<verse osisID="Neh.2.8"> en eenen brief voor Asaph, den opzichter van het koninklijk woud<note n="1218">Waarschijnlijk een woud in de nabijheid van Jerusalem, dat de Perzische koningen zich als kroondomein hadden toegeëigend.</note>, opdat hij mij hout geve om de poorten van den toren des huizes<note n="1219">Sommigen verstaan hieronder de poorten van het voorhof des tempels, anderen de poorten van den burg bij den tempel, die op de plaats stond, waar de Asmoneïsche koningen de sterkte Baris bouwden, welke Herodes herbouwde en waaraan hij den naam ‘Antonia’ gaf. Het Hebr. heeft werkelijk ‘burg’, even als I 1.</note> te kunnen dekken en de muren der stad en het huis, waar ik mijn intrek zal nemen. En de koning gaf ze mij naar de goede hand van mijnen God met mij<note n="1220">Vgl. I Esdr. VII 6.</note>.</verse>
<verse osisID="Neh.2.9"> En ik kwam bij de landvoogden aan gene zijde der rivier en gaf hun de brieven des konings. Ook had de koning krijgsoversten en ruiters met mij gezonden.</verse>
<verse osisID="Neh.2.10"> En Sanaballat, de Horoniet, en Tobias, de Ammanietische slaaf<note n="1221">‘Sanaballat’ is een Assyrische naam en beteekent ‘Sin (de god der maan) schonk het leven’; de bijvoeging ‘de Horoniet’ geeft de plaats van afkomst aan, welke volgens velen Bethoron, was, gelegen tusschen Lydda en Jerusalem; vgl. Josue X 10; XVI 3, 5; I Paral. VII 24; II Paral. VIII 5. Dit wordt echter door anderen betwist en niet onwaarschijnlijk is het, dat hij een Moabietisch opperhoofd was van Oronaïm (Is. XV 5; Jer. XLVIII 3, 5, 34) in Moab. Volgens Flavius Josephus bouwde een Sanaballat, landvoogd van Samaria, een tempel op den berg Garizim. Indien hij echter, zooals Flavius Josephus, wiens verhaal evenwel in dit opzicht verdacht is, getuigt, ten tijde van Alexander den Groote leefde, kan hij niet de Sanaballat zijn, van wien hier sprake is; vgl. XIII 28. ‘Tobias’ is een Israëlietische naam (evenals die van zijn zoon ‘Johanan’ VI 18); hij was dus waarschijnlijk een Israëliet, in dienst der Ammonieten, en wordt daarom verachtelijk ‘de Ammonietische slaaf’ genoemd.</note>, hoorden het, en zij bedroefden zich met groot verdriet, dat er een mensch gekomen was, die den voorspoed der kinderen van Israël zocht.</verse>
<verse osisID="Neh.2.11"> En ik kwam te Jerusalem en was daar drie dagen;</verse>
<verse osisID="Neh.2.12"> en ik stond des nachts op, ik en enkele mannen met mij, en ik deelde aan niemand mede, wat God in mijn hart gegeven had om in Jerusalem te doen; ook was er geen lastdier bij mij, behalve het dier, waarop ik zat.</verse>
<verse osisID="Neh.2.13"> En ik ging des nachts door de Dalpoort uit en vóór<note n="1222">In de richting van enz. Nehemias verlaat de stad aan de westzijde (vgl. III noot 21), keert zuidwaarts om en volgt den muur tot ongeveer aan den zuidoosthoek; van daar rijdt hij door het Cedrondal ten oosten der stad noordwaarts, om vervolgens westwaarts ‘om te keeren’ en zóó langs den noordermuur het punt van uitgang, de Dalpoort, te bereiken.</note> de Drakenbron en tot aan de Mestpoort, en ik bezichtigde den omvergeworpen muur van Jerusalem en zijne door het vuur verteerde poorten.</verse>
<verse osisID="Neh.2.14"> En ik ging voort tot de Bronpoort en tot de Waterleiding des konings, en er was geen ruimte voor het lastdier, waarop ik zat, om verder te gaan<note n="1223">Daar de weg door het puin versperd was, kon hij den loop van den muur op de hoogte niet meer volgen en moest hij dus in de vallei afdalen.</note>.</verse>
<verse osisID="Neh.2.15"> En ik ging opwaarts door de beek<note n="1224">Eigenlijk de vallei Cedron.</note>, in den nacht, en bezichtigde den muur en keerde om en kwam aan de Dalpoort en ging terug.</verse>
<verse osisID="Neh.2.16"> De overheden nu wisten niet waarheen ik gegaan was of wat ik deed; maar ook aan de Joden en de priesters en de edelen en de overheden en de overigen, die het werk deden<note n="1225">De werklieden, die aan den bouw der muren moesten arbeiden.</note>, had ik tot dan toe niets medegedeeld.</verse> 
<verse osisID="Neh.2.17"> En ik zeide hun<note n="1226">Na een volksvergadering te hebben opgeroepen.</note>: Gij kent den druk, waarin wij zijn, dat Jerusalem verwoest is en zijne poorten door het vuur zijn verteerd; welaan, laat ons de muren van Jerusalem opbouwen en zijn wij niet langer ten smaad!</verse>
<verse osisID="Neh.2.18"> En ik gaf hun te kennen, dat de hand van mijnen God goed met mij was, alsook de woorden des konings, welke hij tot mij had gesproken, en ik zeide<note n="1227">Zoo ook de Septuagint, doch in het Hebr.: ‘En zij zeiden’.</note>: Maken wij ons op en bouwen wij! En gesterkt werden hunne handen ten goede<note n="1228">Zij traden in de inzichten van Nehemias en moedigden elkander aan om ijverig het werk te beginnen.</note>.</verse>
<verse osisID="Neh.2.19"> Maar Sanaballat, de Horoniet, en Tobias, de Ammanietische slaaf, en Gosem, de Arabier, hoorden het en bespotten en verachtten ons en zeiden: Wat is dat voor een zaak, welke gij doet? Staat gij op tegen den koning<note n="1229">Het herstellen der muren was in strijd met het bevel des konings, dat ons I Esdr. IV 17-22 wordt medegedeeld. Artaxerxes had echter aan Nehemias een tegenovergestelde vergunning gegeven, waarvan de vijanden niets wisten of wilden weten. De veranderlijkheid der Oostersche koningen is bekend.</note>?</verse>
<verse osisID="Neh.2.20"> En ik gaf hun antwoord en sprak tot hen: De God des hemels zelf helpt ons en wij, wij zijn zijne dienaren; maken wij ons op en bouwen wij; maar voor u is er geen deel, noch recht, noch gedachtenis in Jerusalem<note n="1230">Maar gijl, hebt niet het minste recht u met onze zaken te bemoeien en u onder ons te vestigen.</note>.</verse>
</chapter>
<chapter osisID="Neh.3">
<title>Hoofdstuk III.</title><p>Wijze, waarop het werk van het herstel der muren, poorten en torens van Jerusalem verdeeld wordt, en opsomming der medearbeiders (v. 1-31).</p>
<verse osisID="Neh.3.1"> Toen maakte zich op Eliasib<note n="1231">De kleinzoon van Josue. Zie XII 10.</note>, de hoogepriester, en zijne broeders, de priesters, en zij bouwden de Schaapspoort<note n="1232">Waarschijnlijk werden door die poort de slachtoffers tempelwaarts geleid. De Schaapspoort lag noordwaarts van den tempel, aan de oost- of noordoostzijde der stad. De v. 1-31 gegeven beschrijving volgt eerst den noordermuur, die in west-zuidwestelijke richting liep, dan de westzijde, waar zich o.a. de Dalpoort (v. 13) bevond, vervolgens de zuidzijde van west naar oost (Mestpoort, Bronpoort, Siloëvijver, v. 14-15), om eindelijk langs de oostzijde (Waterpoort, Paardenpoort, Oosterpoort en Rechtspoort, v. 26-31) tot het punt van uitgang terug te keeren. Overigens is de juiste ligging van vele der opgegeven poorten, torens, huizen enz., niet met voldoende zekerheid te bepalen. Vooral de verzen 15-24 baren moeilijkheid, wijl het twijfelachtig is of de zuidermuur bij den Siloëvijver recht oostwaarts doorliep, en zoo het uit de stad zuidwaarts afvallende Tyropoeondal doorsneed, òf wel in de richting van laatstgenoemd dal een inspringenden hoek vormde, om het eerst verder noordwaarts te snijden en langs de oostelijke helling van dit dal den zuidoosthoek der stad te bereiken.</note>; zij wijdden haar<note n="1233">Voorloopig, want de algemeene inwijding had later plaats. Vgl. XII 27 en volg.</note> en plaatsten hare deuren, en tot aan den toren van honderd el<note n="1234">Hebr.: ‘ham-mea’ = der honderd. Zie XII 38, waar hij door de Vulgaat toren van Emath genoemd wordt.</note> wijdden zij haar<note n="1235">De Schaapspoort met den muur, dien zij bouwden en die tusschen de twee hier genoemde torens gelegen was.</note>, tot aan den toren Hananeël<note n="1236">Vgl. Jer. XXXI 38; Zach. XIV 10.</note>.</verse>
<verse osisID="Neh.3.2"> En naast hem<note n="1237">Naast hem, d.i. naast Eliasib, als hoofd van deze groep.</note> bouwden de mannen van Jericho en naast hem bouwde Zachur, de zoon van Amri.</verse>
<verse osisID="Neh.3.3"> En de zonen van Asnaä bouwden de Vischpoort<note n="1238">Waarschijnlijk aldus genoemd, omdat zij dicht bij de markt was, waar de Syriërs hunne visch kwamen verkoopen. Vgl. XIII 16. Zij wordt nog vermeld XII 38; II Paral. XXXIII. 14 en Soph. I 10. Asnaä (Hebr. met het lidwoord has-Senaä) schijnt de naam eener plaats te zijn, ten noorden van Jericho. ‘Zonen’ beteekent dus ‘bewoners’. Zie I Par. IX 7; I Esdr. II 35; II Esdr. VII 38.</note>; zij dekten haar en plaatsten hare deuren en sloten<note n="1239">d.i. Ringen, waarin de vectes, grendels, sluitboomen, geschoven werden.</note> en grendels. En naast hen bouwde<note n="1240">Hebr. ‘versterkte’, d.i. herstelde; zoo ook in de volgende verzen. Marimuth is dezelfde als Merimuth in v. 21 en Meremoth in I Esdr. VIII 33.</note> Marimuth, de zoon van Urias, den zoon van Accus.</verse>
<verse osisID="Neh.3.4"> En naast hem bouwde Mosollam, de zoon van Barachias, den zoon van Mesezebel; en naast hen bouwde Sadoc, de zoon van Baäna;</verse>
<verse osisID="Neh.3.5"> en naast hen bouwden de Thecueners<note n="1241">Inwoners van Thecua. Daar zij I Esdr. II niet vermeld worden, kwamen zij er zich waarschijnlijk eerst na Zorobabel vestigen. Zij herstelden nog een ander gedeelte van den muur; zie v. 27.</note>, maar hunne edelen stelden hunnen nek niet onder het werk van hunnen Heer<note n="1242">d.i. Zij werkten niet mede.</note>.</verse> 
<verse osisID="Neh.3.6"> En Jojada, de zoon van Phasea, en Mosollam, de zoon van Besodia, bouwden de Oudepoort<note n="1243">Volgens XII 38 tusschen de Ephraïmpoort en de Vischpoort.</note>; zij dekten haar en plaatsten hare deuren, sloten en grendels.</verse>
<verse osisID="Neh.3.7"> En naast hen bouwden Meltias, de Gabaoniet, en Jadon, de Meronathiet, de mannen van Gabaon en Maspha, voor den landvoogd<note n="1244">Hebr.: ‘tot aan den zetel van den landvoogd’. Misschien bezat de landvoogd van het West-Euphraatgebied bij den bedoelden muur eene plaats, waar hij recht sprak. Overigens wordt over den zin dezer woorden veel getwist. De beteekenis der Vulgaat schijnt te zijn, dat Meltias enz. dit stuk muur bouwden op kosten van den landvoogd. Ook het Hebreeuwsch zou den zin kunnen hebben: voor (rekening van) den troon (d.i. van de regeering) van den landvoogd.</note>, die aan gene zijde van den stroom was.</verse>
<verse osisID="Neh.3.8"> En naast hem bouwde Eziël, de zoon van Araia, de goudsmid<note n="1245">Hebr.: ‘de goudsmeden’. Dit meervoud geeft te kennen, dat Eziël het hoofd was van die werklieden.</note>; en naast hem bouwde Ananias, de zoon des zalfbereiders<note n="1246">Hebr.: ‘der zalfbereiders’, d.i. waarschijnlijk: behoorende tot hen, die dit vak beoefenden.</note>, en men liet Jerusalem liggen tot aan den muur der breede straat<note n="1247">Hebr.: ‘tot aan den breeden muur’. Volgens sommigen is de beteekenis, dat men daar niets aan den muur deed, omdat hij geen herstelling noodig had; volgens anderen, dat men daar niet bouwde, omdat de ligging eenen muur overbodig maakte. Dit laatste is echter niet waarschijnlijk, wijl in dit niet herstelde gedeelte de Ephraïmpoort (zie XII 38) moet gestaan hebben.</note>.</verse>
<verse osisID="Neh.3.9"> En naast hem bouwde Raphaia, de zoon van Hur, de overste van eene wijk van Jerusalem<note n="1248">Hebr.: ‘overste der helft van het gebied van Jerusalem’, d.i. vermoedelijk der helft van het landgebied om Jerusalem. Over de andere helft spreekt v. 12. Dezelfde uitdrukking komt voor in v. 15-18.</note>.</verse>
<verse osisID="Neh.3.10"> En naast hem bouwde Jedaia, de zoon van Haromaph, tegenover zijn huis; en naast hem bouwde Hattus, de zoon van Hasebonias.</verse>
<verse osisID="Neh.3.11"> Melchias, de zoon van Herem, en Hasub, de zoon van Phahath-Moab, bouwden de helft eener wijk<note n="1249">Hebr. even als v. 19 en volg.: ‘een tweede maat’, waarschijnlijk een tweede deel van hetzelfde muurvak, waaraan de vorige groep arbeidde. Volgens anderen is de tweede maat een tweede muurvak, meer binnen- of buitenwaarts, zoodat op sommige zwakkere punten de stad door een dubbelen muur beveiligd was. De hier genoemde Melchias is waarschijnlijk dezelfde als die van I Esdr. X 31.</note>, alsook den Oventoren.</verse>
<verse osisID="Neh.3.12"> En naast hem bouwde Sellum, de zoon van Alohes, de overste van de helft der wijk van Jerusalem, hij en zijne dochters<note n="1250">Of dorpen van zijn gebied, of, meer waarschijnlijk, zijne dochters in den eigenlijken zin, die uit eigen middelen arbeiders aanstelden en daarom hier eervol vermeld worden.</note>.</verse>
<verse osisID="Neh.3.13"> En Hanun en de inwoners van Zanoë bouwden de Dalpoort; zij bouwden haar en plaatsten hare deuren en sloten en grendels, alsmede<note n="1251">Bouwden zij enz. De Dalpoort (zie II Par. XXVI noot 6), die naar het dal van Hinnom leidde, is de tegenwoordige Jaffapoort. De afstand tusschen deze en de bij de jongste opgravingen gevonden Mestpoort, die door Flavius Josephus Poort der Esseniërs genoemd wordt, bedraagt ongeveer 800 meter, wat met bijna 1800 gewone of nieuwere Joodsche ellen (ongeveer 0,45 M) of met ruim 1500 heilige of oudere ellen (ongeveer 0,525 M) gelijk staat. Minstens een derde gedeelte van dit muurwerk had dus geene herstelling noodig. Het onder de Mestpoort doorloopende riool verklaart den naam, dien zij draagt.</note> duizend ellen aan den muur tot aan de Mestpoort.</verse>
<verse osisID="Neh.3.14"> En Melchias, de zoon van Rechab, de overste der wijk Bethacharam, bouwde de Mestpoort; hij bouwde haar en plaatste hare deuren en sloten en grendels.</verse>
<verse osisID="Neh.3.15"> En Sellum, de zoon van Cholhoza, de overste der wijk van Maspha, bouwde de Bronpoort; hij bouwde en dekte haar en plaatste hare deuren en sloten en grendels, alsmede<note n="1252">Bouwde hij. De Bronpoort, eveneens in den jongsten tijd teruggevonden, was de poort in de nabijheid der bron van Siloë. Deze krijgt door een tunnel van 537 meter haar water uit de tegenwoordige Mariabron, die verder noordwaarts aan de oostelijke helling van Ophel ligt. Ook heeft men de overblijfselen van den door Nehemias herstelden muur van dit gedeelte (de zuid- en zuidoostzijde) der stad gevonden, alsmede de trappen, die afdalen uit de stad van David.</note> de muren van den vijver Siloë bij den koningstuin en tot aan de trappen, die afdalen uit de Stad van David.</verse>
<verse osisID="Neh.3.16"> Na hem<note n="1253">Naast hem.</note> bouwde Nehemias, de zoon van Azboc, de overste van de helft der wijk van Bethsur, tot tegenover het graf van David<note n="1254">Hebr.: ‘De graven van David’, het familiegraf van David. Vgl. II Paral. XXXII 33. In hetgeen volgt ontbreken in het Hebr. de woorden: met grooten arbeid.</note> en tot aan den vijver, die met grooten arbeid aangelegd is, en tot aan het huis der helden.</verse>
<verse osisID="Neh.3.17"> Na hem bouwden de levieten, Rehum<note n="1255">d.i. Eene afdeeling levieten onder leiding van Rehum.</note>, de zoon van Benni; na hem bouwde Hasebias, de overste van de helft der wijk van Ceïla, in<note n="1256">Hebr.: ‘Voor zijn gebied’, d.i. in naam en onder medewerking van het gebied, waarvan hij het hoofd was.</note> zijne wijk.</verse>
<verse osisID="Neh.3.18"> Na hem bouwden hunne broeders<note n="1257">d.i. De mannen der andere helft van het gebied van Ceïla onder de leiding van Bavaï.</note>, Bavaï, de zoon van Enadad, de overste van de helft van Ceïla.</verse>
<verse osisID="Neh.3.19"> En na hem bouwde Azer, de zoon van Josue, de overste van Maspha, een tweede maat tegenover den opgang van den zeer sterken hoek<note n="1258">Hebr.: ‘van het wapenhuis (aan) den hoek’.</note>.</verse>
<verse osisID="Neh.3.20"> Na hem bouwde op den berg Baruch, de zoon van Zachaï, een tweede maat, van den hoek tot aan de deur van het huis van Eliasib, den hoogepriester.</verse>
<verse osisID="Neh.3.21"> Na hem bouwde Merimuth, de zoon van Urias, den zoon van Haccus, een tweede maat, van de deur van het huis van Eliasib af tot zoover het huis van Eliasib zich uitstrekte.</verse>
<verse osisID="Neh.3.22"> En na hem bouwden de priesters, de mannen uit de vlakte van den Jordaan.</verse>
<verse osisID="Neh.3.23"> Na hem bouwde Benjamin, alsook Hasub tegenover zijn huis; en na hem bouwde Azarias, de zoon van Maäsias, den zoon van Ananias, tegenover zijn huis.</verse>
<verse osisID="Neh.3.24"> Na hem bouwde Bennuï, de zoon van Henadad, een tweede maat, van het huis van Azarias af tot aan de bocht en tot aan den hoek.</verse>
<verse osisID="Neh.3.25"> Phalel, de zoon van Ozi, tegenover de bocht en den toren, die boven het hooge koningshuis uitspringt, dat is in het voorhof der gevangenis; na hem Phadaia, de zoon van Pharos.</verse>
<verse osisID="Neh.3.26"> De Nathineërs nu woonden op Ophel<note n="1259">Het Hebr. kan aldus verklaard worden: ‘na hem (bouwden) Phadaia, de zoon van Pharos, en de Nathineërs (die) op Ophel woonden, tot tegenover...’. Ophel is de naam van eene driehoekige hoogte aan den zuidoostelijken kant van den tempelberg. Vgl. II Paral. XXVII 3; Is. XXXII noot 12.</note> tot tegenover de Water- poort oostwaarts en den toren, die uitsprong.</verse>
<verse osisID="Neh.3.27"> Na hem<note n="1260">Na hem, namelijk naast Phadaia.</note> bouwden de Thecueners een tweede maat aan den overkant, van den grooten en uitspringenden toren af tot aan den muur des tempels<note n="1261">Hebr.: ‘Den muur van Ophel’.</note>.</verse>
<verse osisID="Neh.3.28"> Opwaarts nu van de Paardenpoort bouwden de priesters, ieder tegenover zijn huis.</verse>
<verse osisID="Neh.3.29"> Na hen bouwde Sadoc, de zoon van Emmer, tegenover zijn huis. En na hem bouwde Semaia, de zoon van Sechenias, de wachter der Oosterpoort.</verse>
<verse osisID="Neh.3.30"> Na hem bouwde Hanania, de zoon van Selemias, en Hanun, de zesde zoon van Seleph, een tweede maat; na hem bouwde Mosollam, de zoon van Barachias, tegenover zijn vertrek<note n="1262">Zijne woning.</note>. Na hem bouwde Melchias, de zoon des goudsmids, tot aan het huis der Nathineërs en der voddenkoopers, tegenover de Gerechtspoort en tot aan de Hoekzaal.</verse>
<verse osisID="Neh.3.31"> En tusschen de Hoekzaal aan<note n="1263">Hebr.: ‘En tusschen de opperzaal van den hoek (waarschijnlijk de naam van een toren) en de Schaapspoort’. Dit brengt ons terug tot het punt van uitgang v. 1.</note> de Schaapspoort bouwden de goudsmeden en de kooplieden.</verse>
</chapter>
<chapter osisID="Neh.4">
<title>Hoofdstuk IV.</title><p>Ondanks de bespottingen hunner vijanden zetten de Joden hun werk voorspoedig voort (1-.6 De Samaritanen, nu nog meer verbitterd, willen de arbeiders overvallen, maar Nehemias verijdelt dit door wijze maatregelen (v. 7-23).</p>
<verse osisID="Neh.4.1"> Het geschiedde nu, dat Sanaballat, toen hij hoorde, dat wij den muur bouwden, zeer toornig werd; en bovenmate ontsteld, bespotte hij de Joden.</verse>
<verse osisID="Neh.4.2"> En hij zeide in tegenwoordigheid zijner broeders en van eene groote menigte Samaritanen: Wat doen de machtelooze Joden? Zullen de volken hen laten begaan? Zullen zij offeren en in éénen dag gereed komen<note n="1264">Hopen zij door offers den bijstand van hunnen God te verwerven om het onmogelijke te volvoeren, en meenen zij, dat het slechts het werk is van één dag, van korten tijd? Volgens de Septuagint luidt het eerste gedeelte van het vers: ‘en hij zeide in tegenwoordigheid zijner broeders: Is dit (nu) de macht van Samaria, dat deze Joden hunne stad opbouwen?’</note>? Zullen zij steenen uit de stofhoopen kunnen bouwen, die verbrand zijn<note n="1265">Hebr.: ‘Zullen zij uit de stofhoopen de steenen doen herleven, die verbrand zijn?’ M.a.w. zullen zij met steenen, die tot stof verbrand zijn, weer geschikt kunnen bouwen?</note>?</verse>
<verse osisID="Neh.4.3"> En ook Tobias, de Ammaniet<note n="1266">Ammoniet.</note>, die bij hem stond, zeide: Laat hen bouwen: als er een vos komt, zal hij over hun steenen muur heen springen<note n="1267">Hebr.: ‘Als er een vos opspringt, zal hij hun steenen muur verbreken’.</note>.</verse>
<verse osisID="Neh.4.4"> Hoor, onze God, hoe wij ten spot zijn geworden; breng den smaad op hun hoofd terug en geef hen ter verachting over in een land der gevangenschap.</verse>
<verse osisID="Neh.4.5"> Bedek hunne ongerechtigheid niet en hunne zonde worde voor uw aanschijn niet uitgewischt, daar zij de bouwlieden bespot hebben.</verse>
<verse osisID="Neh.4.6"> Alzoo bouwden wij den muur en voegden hem geheel aaneen tot op de helft<note n="1268">Der bepaalde hoogte.</note>, en het hart des volks werd opgewekt om te arbeiden.</verse>
<verse osisID="Neh.4.7"> Het geschiedde nu: toen Sanaballat en Tobias en de Arabieren en de Ammanieten en de Azoters hoorden, dat de wonde van den muur van Jerusalem gesloten was<note n="1269">De scheuren der muren worden vergeleken met wonden, die verbonden worden. Zie Jer. VIII 22.</note> en men de openingen begon toe te maken, werden zij toornig bovenmate.</verse>
<verse osisID="Neh.4.8"> En zij vereenigden zich allen te zamen om te komen en te strijden tegen Jerusalem en hinderlagen te beramen.</verse>
<verse osisID="Neh.4.9"> Maar wij baden tot onzen God en plaatsten wachters op den muur, dag en nacht, tegen hen.</verse>
<verse osisID="Neh.4.10"> Juda nu zeide: Verzwakt is de kracht des dragers en er is te veel grond; en wij zullen den muur niet kunnen opbouwen<note n="1270">Juda, d.i. de gemeente bij monde van hare hoofden, klaagde over het overmatige werk. Het gaat onze krachten te boven, zeggen zij, en wij zullen niet kunnen voortgaan; er is te veel zand en puin weg te ruimen. Een dubbel gevaar bedreigde dus de onderneming: moedeloosheid bij de Joden en een verraderlijke aanval van den kant der vijanden.</note>.</verse>
<verse osisID="Neh.4.11"> En onze vijanden zeiden: Zij mogen het niet merken en niet weten, totdat wij in hun midden komen en hen dooden en het werk doen staken.</verse>
<verse osisID="Neh.4.12"> Het geschiedde nu, toen de Joden, die bij hen woonden, kwamen en ons wel tienmaal<note n="1271">Ieder oogenblik.</note> bericht gaven uit alle plaatsen, van waar zij tot ons gekomen waren<note n="1272">Om ons de plannen des vijands mede te deelen, en de punten, waar hij ons wilde aanvallen, op te geven. Volgens den Hebreeuwschen tekst schijnt het, dat de Joden ieder oogenblik kwamen om de arbeiders terug te roepen, ter verdediging van eigen huis en huisgezin.</note>,</verse>
<verse osisID="Neh.4.13"> dat ik op eene plaats achter den muur in een kring het volk in orde opstelde met hunne zwaarden en lansen en bogen.</verse>
<verse osisID="Neh.4.14"> En ik zag toe en maakte mij op; en ik sprak tot de edelen en de overheden en tot het overige deel des volks: Vreest niet voor hun aanschijn. Gedenkt den grooten en geduchten Heer, en strijdt voor uwe broeders, uwe zonen en uwe dochters en uwe vrouwen en uwe huizen.</verse>
<verse osisID="Neh.4.15"> En het geschiedde: toen onze vijanden hoorden, dat het ons bericht was<note n="1273">Hun plan namelijk om ons te overvallen.</note>, verijdelde God hun plan. En wij keerden allen naar de muren terug, ieder naar zijn werk</verse>
<verse osisID="Neh.4.16"> En het geschiedde van dien dag af, dat de eene helft hunner<note n="1274">Hebr.: ‘mijner’.</note> jonge mannen den arbeid verrichtte en de andere zich gereed hield ten strijde met de lansen en de schilden en de bogen en de pantsers, en de vorsten waren achter hen in geheel het huis van Juda<note n="1275">Hebr.: ‘De vorsten (stonden) achter het geheele huis van Juda’, om namelijk bij een aanval der vijanden de verdediging te leiden. Misschien hooren in het Hebr. ook de volgende woorden: ‘de bouwenden aan den muur’, als bijstelling bij ‘het geheele huis van Juda’.</note>.</verse> 
<verse osisID="Neh.4.17"> Wat aangaat degenen, die aan den muur bouwden en lasten droegen en oplaadden, met hunne eene hand verrichtten zij den arbeid en met de andere hielden zij het zwaard;</verse>
<verse osisID="Neh.4.18"> want van de bouwlieden had ieder het zwaard aan de lenden gegord, en zij bouwden en bliezen de bazuin naast mij<note n="1276">Hebr.: ‘En de bazuinblazer stond naast mij’, om het sein te geven, als de vijand naderde, zooals uit de volgende verzen blijkt.</note>.</verse>
<verse osisID="Neh.4.19"> En ik zeide tot de edelen en tot de overheden en tot het overige deel des volks: Het werk is groot en uitgestrekt en wij zijn op den muur ver van elkander gescheiden;</verse>
<verse osisID="Neh.4.20"> waar ter plaatse ook gij het geschal der bazuin hoort, loopt derwaarts samen naar ons toe; onze God zal strijden voor ons.</verse>
<verse osisID="Neh.4.21"> En wij, verrichten wij zelf den arbeid, en de helft onzer houde de lansen van het rijzen des dageraads af totdat de sterren opgaan.</verse>
<verse osisID="Neh.4.22"> Ook zeide ik te dien tijde tot het volk: Iedereen blijve met zijn dienaar binnen Jerusalem en laat ons beurten hebben bij nacht, en den dag om te werken<note n="1277">Velen namelijk, die buiten Jerusalem woonden, gingen 's avonds naar huis en keerden 's morgens terug. Nehemias nu verbood dit, opdat een deel der werklieden bij beurten ook 's nachts de wacht zou kunnen houden.</note>.</verse>
<verse osisID="Neh.4.23"> Ik nu en mijne broeders en mijne dienaren en de wachters, die achter mij waren, wij legden onze kleederen niet af; een ieder ontkleedde zich slechts om te baden.</verse>
</chapter>
<chapter osisID="Neh.5"> 
<title>Hoofdstuk V.</title><p>Klachten van het volk over de verdrukking door de rijken (v. 1-5). Nehemias berispt de edelen en overheidspersonen en laat hen teruggeven wat zij door woeker verkregen hebben (v. 6-13). Zijne onbaatzuchtigheid (v. 14-19).</p>
<verse osisID="Neh.5.1"> En er ontstond een groot geroep van het volk en hunne vrouwen tegen hunne broeders, de Joden<note n="1278">Van de armen tegen de rijken en de overheden, die hen door woeker uitzogen. De Wet liet toe op onderpand te leenen, maar verbood van het geleende rente te vorderen van de volksgenooten. Zie Ex. XXII 25-27.</note>.</verse>
<verse osisID="Neh.5.2"> En er waren er, die zeiden: Onze zonen en onze dochters zijn talrijk bovenmate; laat ons voor den prijs van hen koren nemen en eten en leven<note n="1279">Verkoopen wij hen en koopen wij voor het ontvangen geld koren om te eten en zoo in het leven te blijven. In de uiterste armoede mocht bij de Joden iemand zich zelven of zijne kinderen aan geloofsgenooten verkoopen. Zulke verkochten mochten echter door hunne meesters niet als slaven behandeld worden (Lev. XXV 39-46) en moesten het zevende jaar zonder losprijs worden vrijgelaten (Ex. XXI 2; Deut. XV 12). Omdat ook deze wetten niet onderhouden werden, ontstond er gemor. Zie v. 5.</note>.</verse>
<verse osisID="Neh.5.3"> Ook waren er, die zeiden: Laat ons onze akkers en wijnbergen en onze huizen verpanden en koren nemen voor den honger.</verse>
<verse osisID="Neh.5.4"> En anderen zeiden: Laat ons geld leenen voor de belastingen des konings en geven wij onze akkers en wijnbergen over<note n="1280">Hebr.: ‘Wij hebben geld voor de belasting des konings op onze akkers en onze wijnbergen opgenomen’. Zij klagen dus niet over hetgeen nog geschieden moet, maar over hetgeen reeds geschied is.</note>;</verse>
<verse osisID="Neh.5.5"> en nu, evenals het vleesch onzer broeders, evenzoo is ons vleesch, en evenals hunne zonen, evenzoo zijn ook onze zonen<note n="1281">Wij en onze kinderen zijn menschen en nakomelingen van Abraham, zoowel als de rijken en hunne kinderen, en toch moeten wij om den woeker, dien zij drijven, onze kinderen verkoopen en onze goederen verpanden.</note>; zie, wij brengen onze zonen en onze dochters onder het juk der slavernij, en van onze dochters zijn er dienstmaagden<note n="1282">Slavinnen, tegen de Wet, zie noot 2.</note> en wij hebben niets, waarvoor zij kunnen worden vrijgekocht, en anderen bezitten onze akkers en onze wijnbergen.</verse>
<verse osisID="Neh.5.6"> En ik werd toornig bovenmate, toen ik hun geroep volgens deze woorden hoorde;</verse> 
<verse osisID="Neh.5.7"> en ik hield raad met mijn hart; en ik berispte de edelen en de overheden en zeide tot hen: Vordert gij woeker een ieder van uwe broeders? En ik belegde tegen hen eene groote vergadering,</verse>
<verse osisID="Neh.5.8"> en ik zeide tot hen: Wij, zooals gij weet, wij hebben onze broeders, de Joden, die den volken verkocht waren, naar ons vermogen vrijgekocht; en gij, gij zult uwe broeders verkoopen en wij zullen hen vrijkoopen<note n="1283">Wij hebben alles gedaan om onze broeders uit de slavernij te verlossen, zoudt gij dan door uwen woeker uwe broeders noodzaken hunne kinderen te verkoopen, zoodat wij ook dezen moesten vrijkoopen? Nehemias stelt hier door eene vergelijking van zijn gedrag met het hunne de boosheid hunner handelingen in het volle licht.</note>? En zij zwegen en vonden niet wat te antwoorden.</verse>
<verse osisID="Neh.5.9"> En ik zeide tot hen: Niet goed is het, hetgeen gij doet; waarom wandelt gij niet in de vreeze van onzen God, opdat het ons niet verweten worde door de heidenen, onze vijanden?</verse>
<verse osisID="Neh.5.10"> Ook ik en mijne broeders en mijne dienaren hebben aan zeer velen geld en koren geleend; laat ons gezamenlijk dit niet terugvorderen, schelden wij het geleende geld, dat men ons schuldig is, kwijt.</verse>
<verse osisID="Neh.5.11"> Geeft hun heden hunne akkers en hunne wijnbergen en hunne olijfgaarden en hunne huizen terug<note n="1284">Welke gij in pand genomen hebt.</note>, ja zelfs, geeft ook hun ten beste het honderdste van het geld, van het koren, van den wijn en van de olie, dat gij van hen pleegt te vorderen<note n="1285">Ziet af van het invorderen van het procent van het geleende.</note>.</verse>
<verse osisID="Neh.5.12"> En zij zeiden: Wij zullen het teruggeven en niets van hen vorderen, en wij zullen doen zoo als gij zegt. En ik riep de priesters en bezwoer hen<note n="1286">Ik riep er de priesters bij en liet in hunne tegenwoordigheid de woekeraars onder eed beloven, dat zij, enz.</note>, dat zij zouden doen zooals ik gezegd had.</verse>
<verse osisID="Neh.5.13"> Bovendien schudde ik mijnen schoot uit en zeide: Zoo schudde God elken man, die dit woord niet vervult, uit zijn huis en uit zijne werken<note n="1287">Uit zijne door arbeid verkregen bezittingen.</note>, zoo worde hij uitgeschud en zij hij zonder vermogen. En de gansche menigte zeide: Amen! En zij loofden God. Het volk nu deed zooals gezegd was.</verse>
<verse osisID="Neh.5.14"> Nu, van den dag af, waarop de koning mij bevolen had landvoogd te zijn in het land van Juda, van het twintigste jaar tot aan het twee en dertigste jaar van Artaxerxes, den koning, gedurende twaalf jaren<note n="1288">Gedurende welke Nehemias de eerste maal te Jerusalem verbleef. Zie XIII 6-7.</note>, hebben ik en mijne broeders niet van den leeftocht, dien men aan de landvoogden verschuldigd was, gegeten.</verse>
<verse osisID="Neh.5.15"> Maar de vroegere landvoogden, die mij voorafgegaan waren, hadden het volk bezwaard en van hen aan brood en wijn en geld veertig sikkels<note n="1289">Een zilveren sikkel had volgens sommigen de waarde van f 1,50, volgens anderen van f 1,25. Vgl. Ezech. XLV 12.</note> daags genomen, en ook hunne dienaren hadden het volk verdrukt. Ik echter deed zoo niet uit vreeze Gods.</verse>
<verse osisID="Neh.5.16"> Wat meer is, ik heb medegewerkt aan den bouw van den muur, en eenen akker heb ik niet gekocht, en al mijne dienaren waren te zamen aan den arbeid.</verse>
<verse osisID="Neh.5.17"> Ook de Joden en de overheden, honderd vijftig man, en zij die van de volken, welke in onze omgeving zijn, tot ons kwamen, waren aan mijne tafel<note n="1290">Al die mannen waren dagelijks mijne gasten.</note>.</verse>
<verse osisID="Neh.5.18"> En elken dag bereidde men voor mij éénen os, zes uitgelezen rammen, behalve het gevogelte, en elke tien dagen deelde ik verschillende wijnen en vele andere zaken uit; bovendien ook heb ik den leeftocht van mijne landvoogdijschap niet gevraagd<note n="1291">Maar ik bestreed al die uitgaven uit eigen inkomsten.</note>, want het volk was zeer uitgeput.</verse>
<verse osisID="Neh.5.19"> Gedenk mij, mijn God, ten goede naar alles wat ik voor dit volk gedaan heb.</verse>
</chapter>
<chapter osisID="Neh.6"> 
<title>Hoofdstuk VI.</title><p>De vijanden der Joden noodigen Nehemias herhaaldelijk, doch vergeefs, tot eene bijeenkomst uit, (v. 1-8). Zij trachten hem vrees aan te jagen (v. 9-14), maar ondanks alles wordt de muur afgebouwd (v. 15-19).</p>
<verse osisID="Neh.6.1"> Het geschiedde nu: toen Sanaballat en Tobias en Gossem, de Arabier, en onze overige vijanden hoorden, dat ik den muur had opgebouwd en dat daarin geen bres was overgebleven (tot dien tijd had ik echter nog geene deuren in de poorten geplaatst),</verse>
<verse osisID="Neh.6.2"> zonden Sanaballat en Gossem tot mij om te zeggen: Kom en laat ons samen een verbond sluiten in de dorpen van de vlakte Ono<note n="1292">Ono (volgens sommigen het hedendaagsche Kefr Ana) lag dicht bij Lydda ten N.W. van Jerusalem. Eenigen meenen, dat de vlakte van Ono in de nabijheid van den Jordaan lag.</note>. Maar zij waren voornemens mij kwaad te doen<note n="1293">Namelijk mij verraderlijk om hals te brengen.</note>.</verse>
<verse osisID="Neh.6.3"> Daarom zond ik boden tot hen en zeide: Ik voer een groot werk uit en kan niet afkomen, opdat het misschien niet veronachtzaamd worde, terwijl ik kom en tot u afdaal<note n="1294">Dit was geen voorwendsel, maar toch was de voornaamste reden zijner weigering, dat hij verraad duchtte.</note>.</verse>
<verse osisID="Neh.6.4"> Zij zonden mij echter bericht in dien zin tot viermaal toe, en ik antwoordde hun naar mijn eerste woord.</verse>
<verse osisID="Neh.6.5"> Toen zond Sanaballat voor de vijfde maal met de vorige boodschap zijnen dienaar tot mij, en deze had eenen brief<note n="1295">Hebr.: ‘Met een open brief in zijne hand’. Sanaballat wilde, dat het volk te Jerusalem den inhoud van den brief zoude kennen, om daardoor den toestand van Nehemias te bemoeilijken.</note> in de hand, in dezer voege geschreven:</verse>
<verse osisID="Neh.6.6"> Onder de volken loopt het gerucht en Gossem zegt, dat gij en de Joden van plan zijt oproer te maken en daarom den muur opbouwt, en dat gij u tot koning over hen wilt verheffen en om die reden</verse>
<verse osisID="Neh.6.7"> ook profeten hebt gesteld, die u te Jerusalem moeten uitroepen en zeggen: Koning is hij in Judea! De koning zal die woorden vernemen; kom dus nu, opdat wij samen raad houden<note n="1296">Hoe wij die verdenking van ons kunnen afweren.</note>.</verse>
<verse osisID="Neh.6.8"> En ik zond tot hen en zeide: Het is niet geschied volgens deze woorden, welke gij spreekt, maar uit uw hart verzint gij dit.</verse>
<verse osisID="Neh.6.9"> Want zij allen jaagden ons vrees aan<note n="1297">Wilden ons vrees aanjagen.</note>, in de gedachte, dat onze handen zouden ophouden met het werk en dat wij zouden stil liggen. Daarom sterkte ik mijne handen nog meer<note n="1298">In het Hebr. is het een gebed: ‘En nu (o God!) sterk mijne handen’.</note>.</verse>
<verse osisID="Neh.6.10"> En ik ging heimelijk het huis binnen van Semaia, den zoon van Dalaia, den zoon van Metabeël<note n="1299">Hebr.: ‘En ik ging het huis binnen van Semaia...., en hij was (had zich) opgesloten en zeide enz’. Waarschijnlijk veinsde Semaia dus, niet in het openbaar te mogen verschijnen, en liet hij Nehemias bij zich roepen. Met een nieuwe list wilden Tobias en zijne handlangers, door middel van Semaia, dien zij hadden omgekocht, Nehemias vrees aanjagen en hem tot verkeerde handelingen overhalen.</note>. En hij zeide: Laat ons samen overleggen in het huis Gods binnen in den tempel en sluiten wij de deuren van het gebouw; want men zal komen om u te dooden, ja des nachts zal men komen om u te vermoorden.</verse>
<verse osisID="Neh.6.11"> En ik zeide: Zou iemand gelijk ik vluchten<note n="1300">Een krijgsman en landvoogd!</note>? En wie als ik zal den tempel binnengaan en in leven blijven<note n="1301">Daar toch de Wet, Num. XVIII 7, aan de niet-priesters op straffe des doods verbiedt het heiligdom te betreden. Semaia wordt aan dien raad als een valsch profeet door Nehemias erkend. Zie v. 12. Volgens anderen wil Nehemias zeggen: Zal een man als ik den tempel binnengaan om zijn leven te redden?</note>? Ik zal er niet binnengaan.</verse>
<verse osisID="Neh.6.12"> En ik begreep, dat God hem niet gezonden had, maar dat hij, als ware hij een profeet, tot mij had gesproken, en dat Tobias en Sanaballat hem hadden omgekocht;</verse>
<verse osisID="Neh.6.13"> want hij had geld aangenomen, opdat ik uit vreeze zou handelen en zondigen, en zij mij iets kwaads te verwijten zouden hebben.</verse>
<verse osisID="Neh.6.14"> Gedenk mij, Heer, om Tobias en Sanaballat, wegens hunne dusdanige werken, en ook wegens die van Noadia, den profeet, en van de overige profeten, die mij schrik aanjaagden<note n="1302">Gedenk mij, d.i. toon mij uwe gunst door mijne vijanden Tobias enz. naar verdiensten te straffen. In het Hebr.: ‘Gedenk, mijn God, Tobias en Sanaballat naar deze zijne werken en ook Noʽadja, de profetes (Sept, den profeet), en de overige profeten (die zich voor profeten uitgeven)’, d.i. geef hun loon naar werken.</note>.</verse>
<verse osisID="Neh.6.15"> De muur nu werd voltooid op den vijf en twintigsten dag der maand Elul<note n="1303">De zesde maand, ongeveer overeenkomende met half Augustus en half September. Uit deze aanwijzingen blijkt, dat men op den derden dag der vijfde maand het werk had begonnen.</note>, in twee en vijftig dagen.</verse>
<verse osisID="Neh.6.16"> Het geschiedde dan: toen al onze vijanden dit hoorden, werden alle volken, die rondom ons waren, bevreesd en lieten bij zich zelven den moed zinken en erkenden, dat door God dit werk gedaan was.</verse>
<verse osisID="Neh.6.17"> Maar ook werden in die dagen vele brieven van voorname Joden aan Tobias gezonden en kwamen er van Tobias aan hen<note n="1304">In dit en de volgende verzen spreekt Nehemias over de verstandhouding van sommige aanzienlijke Joden binnen de stad met de vijanden daarbuiten en geeft als reden daarvan de familiebetrekkingen aan.</note>.</verse>
<verse osisID="Neh.6.18"> Velen immers in Judea waren door eenen eed met hem verbonden, daar hij de schoonzoon was van Sechenias, den zoon van Area<note n="1305">Zie I Esdras II 5.</note>, en Johanan, zijn zoon, de dochter van Mosollam<note n="1306">Zie III 4 en 30.</note>, den zoon van Barachias, gehuwd had;</verse>
<verse osisID="Neh.6.19"> ja zelfs prezen zij hem in mijne tegenwoordigheid en brachten mijne woorden aan hem over, en Tobias zond brieven om mij vrees aan te jagen.</verse>
</chapter>
<chapter osisID="Neh.7"> 
<title>Hoofdstuk VII.</title><p>Maatregelen voor de veiligheid van Jerusalem (v. 1-3) en voor de vermeerdering der bevolking (v. 4-5). De geslachtslijst van hen, die met Zorobabel naar Judea gekomen waren, I Esdras II vermeld, wordt teruggevonden en weer meegedeeld (v. 5-69). Opgave der offers voor den tempelbouw (v. 70-73).</p>
<verse osisID="Neh.7.1"> Nadat nu de muur gebouwd was en ik de deuren geplaatst en een lijst opgemaakt<note n="1307">Hebr.: ‘werden de deurwachters en de zangers en de levieten aangesteld’, namelijk tot bewaking der poorten in dien onrustigen tijd.</note> had van de deurwachters en de zangers en de levieten,</verse>
<verse osisID="Neh.7.2"> gebood ik aan Hanani<note n="1308">Zie I 2.</note>, mijnen broeder, en aan Hanania, den overste van het huis<note n="1309">Hebr.: ‘en ik gaf aan Hanani.... en Hanania, den overste van den burg (zie II 8), het bevel over Jerusalem’.</note> te Jerusalem (want hij scheen meer dan de anderen een waarheidlievend en godvreezend man),</verse>
<verse osisID="Neh.7.3"> en ik zeide tot hen: Men opene de poorten van Jerusalem niet vóór de hitte der zon<note n="1310">En het dus volop dag is, om alle verrassingen te voorkomen.</note>. En terwijl zij nog er bij stonden, werden de poorten gesloten en gegrendeld, en ik stelde wachten aan uit de bewoners van Jerusalem, elk op zijne beurt en ieder tegenover zijn huis<note n="1311">Hebr.: ‘En terwijl zij (de wachters) nog daarbij staan, moet men de deuren dicht maken, en sluit (ze) af, en men zette wachtposten uit van de bewoners van Jerusalem, ieder op zijn post en ieder tegenover zijn huis’. De zin van v. 3 schijnt te zijn: de poorten mogen des morgens niet geopend worden, voordat de deurwachters, zangers en levieten, aan wie de wacht gedurende den dag is toevertrouwd, tegenwoordig zijn, en zij moeten ook des avonds in hun bijzijn gesloten en gegrendeld worden. Gedurende den nacht moeten de bewoners van Jerusalem de wacht houden, ieder tegenover zijn huis.</note>.</verse>
<verse osisID="Neh.7.4"> De stad nu was buitenmate uitgestrekt en groot, en weinig volk was daarbinnen, en er waren geene huizen opgebouwd<note n="1312">Omdat de meesten liever op het land waren gaan wonen dan in de vervallen en slecht verdedigbare stad. Om daarin nu verbetering te brengen, besloot Nehemias eene volkstelling te houden en zoo te zien welke geslachten zich reeds in het land bevonden. Dit kon hem tot grondslag dienen voor de maatregelen, welke hij nemen wilde, om de stad te bevolken. Die telling wordt hem nu gemakkelijk gemaakt door het vinden van het geslachtsregister van degenen, die met Zorobabel te Jerusalem gekomen waren. Zie v. 5. De lijst komt grootendeels overeen met die van I Esdr. II. Het verschil tusschen beide is wellicht ontstaan èn door de veranderingen daarin gebracht om de toeneming of vermindering der geslachten, èn door fouten bij het overschrijven begaan. Zie de aanteekeningen op I Esdr. II.</note>.</verse> 
<verse osisID="Neh.7.5"> God nu gaf mij in het hart en<note n="1313">God gaf mij in, de edelen.... te vergaderen om enz.</note> ik vergaderde de edelen en de overheden en het volk om hen te tellen; en ik vond de tellinglijst van hen, die het eerst waren opgegaan, en daarin werd geschreven gevonden:</verse>
<verse osisID="Neh.7.6"> Dit zijn de zonen van het gewest, die opgingen uit de gevangenschap der weggevoerden, welke Nabuchodonosor, de koning van Babylon, overgevoerd had en die naar Jerusalem en Judea wederkeerden, ieder naar zijne stad.</verse>
<verse osisID="Neh.7.7"> Dezen kwamen met Zorobabel: Josue, Nehemias, Azarias, Raämias, Nahamani, Mardochaeus, Belsam, Mespharath, Begoaï, Nahum, Baäna. Het getal der mannen van het volk van Israël was:</verse>
<verse osisID="Neh.7.8"> De zonen van Pharos: twee duizend honderd twee en zeventig;</verse>
<verse osisID="Neh.7.9"> de zonen van Saphatia: driehonderd twee en zeventig;</verse>
<verse osisID="Neh.7.10"> De zonen van Area: zeshonderd twee en vijftig;</verse>
<verse osisID="Neh.7.11"> De zonen van Phahathmoab, van de zonen van Josue en Joab: twee duizend achthonderd achttien;</verse>
<verse osisID="Neh.7.12"> De zonen van AElam: twaalfhonderd vier en vijftig;</verse>
<verse osisID="Neh.7.13"> De zonen van Zethua: achthonderd vijf en veertig;</verse>
<verse osisID="Neh.7.14"> De zonen van Zachaï: zevenhonderd zestig;</verse>
<verse osisID="Neh.7.15"> De zonen van Bannuï: zeshonderd acht en veertig;</verse>
<verse osisID="Neh.7.16"> de zonen van Bebaï: zeshonderd acht en twintig;</verse>
<verse osisID="Neh.7.17"> de zonen van Azgad: twee duizend driehonderd twee en twintig;</verse>
<verse osisID="Neh.7.18"> de zonen van Adonicam: zeshonderd zeven en zestig;</verse>
<verse osisID="Neh.7.19"> de zonen van Beguaï twee duizend zeven en zestig;</verse>
<verse osisID="Neh.7.20"> de zonen van Adin: zeshonderd vijf en vijftig;</verse> 
<verse osisID="Neh.7.21"> de zonen van Ater, den zoon van Hezecia: acht en negentig;</verse>
<verse osisID="Neh.7.22"> de zonen van Hasem: driehonderd acht en twintig;</verse>
<verse osisID="Neh.7.23"> de zonen van Besaï: driehonderd vier en twintig;</verse>
<verse osisID="Neh.7.24"> De zonen van Hareph: honderd twaalf;</verse>
<verse osisID="Neh.7.25"> de zonen van Gabaon; vijf en negentig;</verse>
<verse osisID="Neh.7.26"> de zonen van Bethlehem en Netupha: honderd acht en tachtig;</verse>
<verse osisID="Neh.7.27"> de mannen van Anathoth: honderd acht en twintig;</verse>
<verse osisID="Neh.7.28"> de mannen van Bethazmoth: twee en veertig;</verse>
<verse osisID="Neh.7.29"> de mannen van Cariathiarim, Cephira en Beroth: zevenhonderd drie en veertig;</verse>
<verse osisID="Neh.7.30"> de mannen van Rama en Geba: zeshonderd een en twintig;</verse>
<verse osisID="Neh.7.31"> de mannen van Machmas: honderd twee en twintig;</verse>
<verse osisID="Neh.7.32"> de mannen van Bethel en Haï: honderd drie en twintig;</verse>
<verse osisID="Neh.7.33"> de mannen van den anderen<note n="1314">Den anderen schijnt hier bij vergissing overgenomen te zijn uit het volgende vers. Vgl. I Esdr. II 29.</note> Nebo: twee en vijftig;</verse>
<verse osisID="Neh.7.34"> de mannen van den anderen AElam: twaalfhonderd vier en vijftig;</verse>
<verse osisID="Neh.7.35"> de zonen van Harem: driehonderd twintig;</verse>
<verse osisID="Neh.7.36"> de zonen van Jericho: driehonderd vijf en veertig;</verse>
<verse osisID="Neh.7.37"> de zonen van Lod, Hadid en Ono: zevenhonderd een en twintig;</verse>
<verse osisID="Neh.7.38"> de zonen van Senaä: drie duizend negenhonderd dertig.</verse>
<verse osisID="Neh.7.39"> De priesters: de zonen van Idaia in het huis Josue: negenhonderd drie en zeventig;</verse>
<verse osisID="Neh.7.40"> de zonen van Emmer: duizend twee en vijftig;</verse>
<verse osisID="Neh.7.41"> de zonen van Phashur: twaalfhonderd zeven en veertig;</verse>
<verse osisID="Neh.7.42"> de zonen van Arem: duizend zeventien. De levieten:</verse> 
<verse osisID="Neh.7.43"> de zonen van Josue en Cedmihel, van de zonen</verse>
<verse osisID="Neh.7.44"> van Oduia: vier en zeventig. De zangers:</verse>
<verse osisID="Neh.7.45"> de zonen van Asaph: honderd acht en veertig.</verse>
<verse osisID="Neh.7.46"> De deurwachters: de zonen van Sellum, de zonen van Ater, de zonen van Telmon, de zonen van Accub, de zonen van Hatita, de zonen van Sobaï: honderd acht en dertig.</verse>
<verse osisID="Neh.7.47"> De Nathineërs: de zonen van Soba, de zonen van Hasupha, de zonen van Tebbaoth,</verse>
<verse osisID="Neh.7.48"> de zonen van Ceros, de zonen van Siaä, de zonen van Phadon, de zonen van Lebana, de zonen van Hagaba, de zonen van Selmaï,</verse>
<verse osisID="Neh.7.49"> de zonen van Hanan, de zonen van Geddel, de zonen van Gaher,</verse>
<verse osisID="Neh.7.50"> de zonen van Raäia, de zonen van Rasin, de zonen van Necoda,</verse>
<verse osisID="Neh.7.51"> de zonen van Gesem, de zonen van Aza, de zonen van Phasea,</verse>
<verse osisID="Neh.7.52"> de zonen van Besaï, de zonen van Munim, de zonen van Nephussim,</verse>
<verse osisID="Neh.7.53"> de zonen van Bacbuc, de zonen van Hacupha, de zonen van Harhur.</verse>
<verse osisID="Neh.7.54"> de zonen van Besloth, de zonen van Mahida, de zonen van Harsa,</verse>
<verse osisID="Neh.7.55"> de zonen van Bercos, de zonen van Sisara, de zonen van Thema,</verse>
<verse osisID="Neh.7.56"> de zonen van Nasia, de zonen van Hatipha,</verse>
<verse osisID="Neh.7.57"> de zonen der dienaren van Salomon: de zonen van Sothaï, de zonen van Sophereth, de zonen van Pharida,</verse>
<verse osisID="Neh.7.58"> de zonen van Jahala, de zonen van Darcon, de zonen van Jeddel,</verse>
<verse osisID="Neh.7.59"> de zonen van Saphatia, de zonen van Hatil, de zonen van Phochereth, die afstamde van Sabaïm, den zoon van Amon.</verse>
<verse osisID="Neh.7.60"> Alle Nathineërs en zonen der dienaren van Salomon: driehonderd twee en negentig.</verse>
<verse osisID="Neh.7.61"> En dezen zijn het, die opkwamen uit Thelmela, Thelharsa, Che- rub, Addon en Emmer, en niet konden aanwijzen het huis hunner vaderen en hun zaad, of zij uit Israël waren:</verse>
<verse osisID="Neh.7.62"> de zonen van Dalaia, de zonen van Tobia, de zonen van Necoda: zeshonderd twee en veertig.</verse>
<verse osisID="Neh.7.63"> En van de priesters: de zonen van Habia, de zonen van Accos, de zonen van Berzellaï, die uit de dochters van Berzellaï, den Galaädiet, eene vrouw genomen had, en hij werd naar hunnen naam genoemd.</verse>
<verse osisID="Neh.7.64"> Dezen zochten hunne opschrijving op de tellinglijst en vonden haar niet; en zij werden van het priesterschap uitgesloten.</verse>
<verse osisID="Neh.7.65"> En de Athersatha zeide hun, dat zij niet mochten eten van het allerheiligste, totdat er een geleerd en ervaren priester zou opstaan.</verse>
<verse osisID="Neh.7.66"> De geheele menigte als één man bedroeg: twee en veertig duizend driehonderd zestig,</verse>
<verse osisID="Neh.7.67"> behalve hunne dienstknechten en dienstmaagden; dezen waren zeven duizend driehonderd zeven en dertig, en onder hen tweehonderd vijf en veertig zangers en zangeressen.</verse>
<verse osisID="Neh.7.68"> Hunne paarden waren zevenhonderd zes en dertig, hunne muildieren tweehonderd vijf en veertig,</verse>
<verse osisID="Neh.7.69"> hunne kameelen vierhonderd vijf en dertig, ezels zes duizend zevenhonderd twintig. <hi type="italic">Tot hiertoe is medegedeeld wat in het gedenkschrift geschreven stond; nu wordt de geschiedenis van Nehemias voortgezet</hi><note n="1315">Tot hiertoe van v. 6 af. Deze opmerking behoort niet tot den tekst en wordt slechts in sommige Latijnsche handschriften op den rand gevonden. Zij is trouwens onjuist, vgl. de volgende noot.</note>.</verse>
<verse osisID="Neh.7.70"> Sommigen nu der familiehoofden droegen bij voor het werk<note n="1316">De hier vermelde giften hebben betrekking op den tempelbouw onder Zorobabel.</note>. De Athersatha gaf voor den schat duizend gouden drachmen, vijftig schalen, vijfhonderd dertig priestergewaden.</verse> 
<verse osisID="Neh.7.71"> En eenige familiehoofden gaven voor den schat van het werk twintig duizend gouden drachmen en twee duizend tweehonderd zilveren mna's.</verse>
<verse osisID="Neh.7.72"> En wat het overige volk gaf, was twintig duizend gouden drachmen en twee duizend zilveren mna's en zeven en zestig priestergewaden.</verse>
<verse osisID="Neh.7.73"> De priesters nu en de levieten en de deurwachters en de zangers en het overige volk en de Nathineërs en geheel Israël zetten zich neder in hunne steden.</verse>
</chapter>
<chapter osisID="Neh.8">
<title>Hoofdstuk VIII.</title><p>Esdras leest aan het vergaderde volk de wet van Moses voor (v. 1-8). Het bedroefde volk wordt getroost en tot vreugde opgewekt (v. 9-12). Viering van het Loofhuttenfeest (v. 13-18).</p>
<verse osisID="Neh.8.1"> En<note n="1317">Naar de meening van velen zijn de volgende hoofdstukken VIII-X, welke men de acten der groote en belangrijke volksvergadering, waarvan hier spraak is, zou kunnen noemen, door Esdras of een ander, niet door Nehemias zelf, geschreven, wijl deze hier steeds in den derden persoon voorkomt, terwijl hij elders in zijn boek in den eersten persoon van zich zelven spreekt. Nochtans al zou hij het zelf geschreven hebben, komt het toch geheel met den aard van dergelijk verslag overeen, dat hij niet zelf op den voorgrond trad, maar de handelingen der vergadering voorstelde als het werk van geheel het vergaderde volk.</note> de zevende maand<note n="1318">De zevende maand van het kerkelijk jaar, die Tisjri genoemd werd, ongeveer overeenkomende met half September en half October. Op den eersten dag dier maand werd het Bazuinfeest gevierd. Zie Num. XXIX 1. Volgens sommigen had de vergadering, waarvan hier sprake is, nog in hetzelfde jaar plaats; volgens anderen een paar jaren later. De overeenkomst van de eerste helft van v. 1 met I Esdr. III 1 kan verklaard worden door de overeenkomst der gebeurtenissen in verband met het feit, dat Nehemias, zoo deze de schrijver is, het gedenkschrift uit den tijd van Zorobabel vóór zich had, dat door hem VII 7-73 tot hiertoe was overgenomen en dat I Esdr. in zijn geheel staat.</note> was gekomen, en de zonen van Israël waren in hunne steden. En al het volk verzamelde zich als één man op de straat, die voor de Waterpoort is, en zij zeiden aan Esdras, den schriftgeleerde<note n="1319">De bekende schrijver en hoofdpersoon van I Esdr. Hoewel hij ook hier eenigszins op den voorgrond wordt geplaatst, schijnt hij toch niet het gezag en de waardigheid te bezitten, die hij I Esdr. bekleedt, en blijkt hij zich, als voorlezer, te verheugen in eene jeugdige kracht, welke hij in zijn Boek niet toont. Volgens de onderstelling van hen, die de gebeurtenissen van II Esdr. vóór die van I Esdr. VII-X plaatsen, moet Esdras na het hier verhaalde weder naar Babylonië gegaan en van daar, als aanvoerder van andere ballingen, teruggekeerd zijn. Dat de Joden tusschen Juda en Babylonië verkeer onderhielden, blijkt uit het verhaal aangaande Hanani (I 2; VII 2).</note>, het boek der wet van Moses te halen, welke de Heer aan Israël had voorgeschreven.</verse> 
<verse osisID="Neh.8.2"> Derhalve bracht Esdras, de priester, de Wet te voorschijn voor de menigte mannen en vrouwen en allen, die haar verstaan konden, op den eersten dag der zevende maand.</verse>
<verse osisID="Neh.8.3"> En hij las daaruit hardop voor op de straat, die voor de Waterpoort was, van den morgen tot den middag, in tegenwoordigheid der mannen en der vrouwen en dergenen, die begrip hadden<note n="1320">Aldus dient in verband met den grondtekst vertaald te worden. Bedoeld is, dat hij daaruit las ook voor alle kinderen, die genoeg verstand hadden om hetgeen voorgelezen werd te begrijpen.</note>; en de ooren van het gansche volk waren naar het boek gericht.</verse>
<verse osisID="Neh.8.4"> Esdras nu, de schriftgeleerde, stond op een houten gestoelte, dat hij gemaakt had om te spreken, en naast hem stonden Mathathias en Semeia en Ania en Uria en Helcia en Maäsia, aan zijne rechterhand; en aan zijne linkerhand Phadaia, Misaël en Melchia en Hasum en Hasbadana, Zacharia en Mosollam.</verse>
<verse osisID="Neh.8.5"> En Esdras opende het boek in tegenwoordigheid van al het volk; hij stak namelijk boven het gansche volk uit; en toen hij het opende, stond al het volk op.</verse>
<verse osisID="Neh.8.6"> En Esdras loofde den Heer, den grooten God, en al het volk antwoordde: Amen, amen! terwijl het zijne handen omhoog hief; en zij bogen zich neder, en ter aarde geneigd aanbaden zij God.</verse>
<verse osisID="Neh.8.7"> Josue nu en Bani en Serebia, Jamin, Accub, Septhaï, Odia, Maäsia, Celita, Azarias, Jozabed, Hanan, Phalaia, de levieten, maakten stilte onder het volk om de Wet te hooren<note n="1321">Hebr.: ‘deden het volk de Wet verstaan’. Waarschijnlijk herhaalden de genoemde levieten, tusschen het volk verspreid, het door Esdras gelezene en voegden er tot beter begrip verklaringen bij. Zie v. 8.</note>, en het volk stond op zijne plaats<note n="1322">Ieder bleef op zijne plaats staan, hoewel de voorlezing en verklaring zes à zeven uren duurde.</note>.</verse> 
<verse osisID="Neh.8.8"> En zij<note n="1323">Esdras en de levieten. Voor verstaanbaar heeft de grondtekst: ‘begrip (of kennis) gevend’, zooveel als: den zin verklarend. Sommigen meenen, dat de Joden reeds in de ballingschap de Arameesche taal aangenomen hadden, en er dus niet enkel verklaring, maar zelfs vertaling in het Arameesch noodig was.</note> lazen in het boek der wet Gods duidelijk en verstaanbaar, en men verstond het bij het lezen.</verse>
<verse osisID="Neh.8.9"> Nehemias nu (dat is de Athersatha<note n="1324">Zie I Esdr. II 63. In de Septuagint ontbreekt deze tusschenzin; het is niet onwaarschijnlijk, dat een latere bewerker of afschrijver hier en X 1 dezen titel ten onrechte aan Nehemias heeft toegekend, daar hij zich zelf alleen den titel van pecha geeft (V 14, 18).</note> zeide, alsook Esdras, de priester en schriftgeleerde, alsmede de levieten, die uitleg gaven, tot het gansche volk: Deze dag is geheiligd den Heer, onzen God; treurt niet en weent niet. Want al het volk weende, toen het de woorden der Wet hoorde<note n="1325">Daar zij de Wet niet onderhouden hadden en daarom gestraft waren en straf te vreezen hadden. Nehemias en de zijnen spraken echter het volk moed in en wekten het tot vreugde op, omdat het een feestdag was. Zie v. 10. Daarna volgde echter een boetedag; zie IX 1 en volg.</note>.</verse>
<verse osisID="Neh.8.10"> En hij zeide hun: Gaat, eet het vette en drinkt het zoete en zendt een aandeel aan hen<note n="1326">Eet het vette, d.i. goede, smakelijke spijzen, en drinkt zoeten wijn en zendt ook den armen, die anders geen feestmaal kunnen aanrechten, een aandeel. Dit laatste was waarschijnlijk gebruikelijk.</note>, die niets voor zich hebben gereed gemaakt; want heilig is de dag des Heeren, en weest niet droevig; de vreugde immers des Heeren is onze kracht.</verse>
<verse osisID="Neh.8.11"> En de levieten maakten stilte onder al het volk, zeggende: Weest stil, want de dag is heilig en treurt niet.</verse>
<verse osisID="Neh.8.12"> Al het volk ging dan heen om te eten en te drinken en een aandeel te zenden en zich aan groote blijdschap over te geven, want zij hadden de woorden verstaan, welke hij hun had geleerd.</verse>
<verse osisID="Neh.8.13"> En op den tweeden dag verzamelden zich de familiehoofden van geheel het volk, de priesters en de levieten, bij Esdras, den schriftgeleerde, opdat hij hun de woorden der Wet zou verklaren<note n="1327">Om zich grondiger in de kennis der Wet te laten onderrichten.</note>.</verse> 
<verse osisID="Neh.8.14"> En zij vonden in de Wet<note n="1328">Esdras vestigt hunne aandacht op Lev. XXIII 39-43 en Deut. XVI 13-15, waar de voorschriften gegeven worden aangaande het Loofhuttenfeest, omdat dit binnen eenige dagen moest gevierd worden, van den 15en tot den 22en der maand Tisjri.</note> geschreven, dat de Heer door de bediening van Moses bevolen had, dat de kinderen van Israël in loofhutten zouden wonen op den feestdag in de zevende maand,</verse>
<verse osisID="Neh.8.15"> en dat zij zouden verkondigen en eene oproeping doen in al hunne steden en te Jerusalem, zeggende: Gaat uit naar het gebergte en haalt olijfloof en loof van allerschoonst geboomte<note n="1329">Hebr.: ‘Olieboomloof’, d.i. loof van den oleaster of wilden olijfboom.</note>, myrtenloof en palmtakken en loof van bladerrijk geboomte, om loofhutten te maken, zooals geschreven staat.</verse>
<verse osisID="Neh.8.16"> En het volk ging uit en zij haalden het. En zij maakten zich loofhutten, ieder op zijn dak en in zijne voorhoven en in de voorhoven van het huis Gods en op de straat der Waterpoort en op de straat der Ephraïmpoort.</verse>
<verse osisID="Neh.8.17"> Alzoo maakte de gansche gemeente dergenen, die uit de gevangenschap waren teruggekeerd, loofhutten en zij woonden in de loofhutten; en aldus hadden de kinderen van Israël niet gedaan sedert de dagen van Josue, den zoon van Nun, tot op dien dag<note n="1330">d.i. Niet zoo algemeen, noch met zooveel geestdrift had men sinds Josue het Loofhuttenfeest gevierd, hoewel men het toch ook niet geheel verzuimd had, gelijk blijkt uit III Reg. VIII 65; II Par. VII 9; I Esdr. III 4.</note>. En er was eene overgroote blijdschap.</verse>
<verse osisID="Neh.8.18"> En hij<note n="1331">Volgens Deut. XXXI 10-13 moest de Wet tijdens het Loofhuttenfeest van het Sabbatjaar aan het volk worden voorgelezen. In het jaar 443 v. C. begon een Sabbatjaar. Uit geheel het verhaal blijkt, dat hier spraak is van de bestaande Wet; zie vooral v. 1, 7, 8 en 9; niet van eene nieuwe.</note> las dagelijks in het boek der wet Gods van den eersten dag af tot den laatsten dag; en zij hielden feest zeven dagen en op den achtsten dag de vergadering volgens het plechtgebruik.</verse>
</chapter>
<chapter osisID="Neh.9"> 
<title>Hoofdstuk IX.</title>
<p>Het volk houdt een openbaren vasten- en boetedag (v. 1-3). In een plechtig gebed belijden de levieten Gods weldaden en Israël's zonden en smeeken Gods barmhartigheid af (v. 4-37). Vernieuwing des verbonds (v. .38</p>
<verse osisID="Neh.9.1"> Op den vier en twintigsten dag dezer maand<note n="1332">Tisjri, op den tweeden dag na de sluiting van het Loofhuttenfeest.</note> nu kwamen de kinderen van Israël samen onder vasten en in boetgewaad en met stof bestrooid<note n="1333">De gewone teekenen van rouw.</note>.</verse>
<verse osisID="Neh.9.2"> En het zaad der kinderen van Israël zonderde zich af van alle vreemde kinderen en zij stelden zich<note n="1334">Voor den Heer.</note> en beleden hunne zonden en de ongerechtigheden hunner vaderen.</verse>
<verse osisID="Neh.9.3"> En zij richtten zich samen op om te staan<note n="1335">Nadat zij bij hunne schuldbekentenis geknield en zich ter aarde gebogen hadden.</note> en lazen in het boek der wet van den Heer, hunnen God, viermaal op den dag<note n="1336">Hebr.: ‘Zij lazen... het vierde deel van den dag, en een (ander) vierde deel deden zij...’ enz.</note>, en viermaal deden zij schuldbelijdenis en aanbaden den Heer, hunnen God.</verse>
<verse osisID="Neh.9.4"> En op het gestoelte der levieten richtten zich op Josue en Bani en Cedmihel, Sabania, Bonni, Sarebias, Bani en Chanani<note n="1337">Volgens de algemeene opvatting worden hier en in v. 5 dezelfde levieten bedoeld, hoewel drie namen verschillen. Wellicht droegen die personen twee namen of moet het verschil aan schrijffouten geweten worden.</note> en riepen met luider stem tot den Heer, hunnen God.</verse>
<verse osisID="Neh.9.5"> En de levieten Josue en Cedmihel, Bonni, Hasebnia, Serebia, Odaia, Sebnia, Phathathia zeiden<note n="1338">De inhoud van het gebed, dat de genoemde levieten (of Esdras; want de Septuagint laat aan v. 6 voorafgaan ‘en Esdras zeide’) voor en in naam van het volk uitspraken, komt hierop neer. Na eene opwekking om den Heer te loven v. 5, wordt de in v. 6-8 opgezette stelling uitgewerkt: God, de Schepper van het heelal, heeft met Abraham een verbond gesloten om aan diens nakomelingschap het land Chanaän te geven, en Hij heeft zijne belofte vervuld. Want God heeft Israël wonderbaar uit Egypte gevoerd, in de woestijn geleid en gevoed, het op Sinaï zijne Wet gegeven en bevolen bezit te nemen van het beloofde land v. 9-15. Hoewel de voorvaderen die weldaden met ondank beloonden en tot afgoderij vervielen, heeft God hen toch niet verlaten, maar gedurende veertig jaren in hunne behoeften voorzien en hun eindelijk het aan Abraham beloofde land geschonken v. 16-25. Toen zij ook daar weerspannig waren, leverde God hen tot straf aan hunne vijanden over, maar telkens als zij Hem aanriepen, gaf Hij weder redding, totdat Hij eindelijk, toen de maat hunner zonden vol was, hen aan de macht der heidenen onderwierp, zonder zijn volk nochtans geheel te verwerpen, v. 26-31. Moge God dan nu gedenken, dat Hij de God des verbonds en van barmhartigheid is, en op zijn volk, hoewel het door zijne misslagen de tegenwoordige ellende verdiend heeft, toch een genadigen blik slaan! v. 32-37.</note>: Staat op, looft den Heer, uwen God, van eeuwigheid tot in eeuwigheid; en men prijze den verheven naam uwer heerlijkheid met alle zegening en lof<note n="1339">Volgens den grondtekst: ‘men prijze den naam uwer heerlijkheid, verheven boven alle zegening en lof’.</note>!</verse>
<verse osisID="Neh.9.6"> Gij, Heer, Gij alleen hebt den hemel gemaakt en den hemel der hemelen en geheel hun heer, de aarde en al wat daarop is, de zeeën en al wat daarin is, en Gij doet dit alles leven, en het heer des hemels<note n="1340">Het sterren- en het engelenheer.</note> aanbidt U.</verse>
<verse osisID="Neh.9.7"> Gij, Heere God, Gij zijt het, die Abram uitverkoren en hem uit het vuur<note n="1341">Hebr.: ‘uit Ur der Chaldeërs’. Hoewel het Hebreeuwsche woord ‘oer’ ook vuur of vlam beteekent, zooals de Vulgaat het hier overzet, is toch zeker de eigennaam bedoeld. Vgl. Gen. XI 31 en XV 7.</note> der Chaldeërs gevoerd en zijnen naam Abraham gesteld hebt<note n="1342">Vgl. Gen. XVII 5.</note>;</verse>
<verse osisID="Neh.9.8"> en Gij hebt zijn hart trouw voor U bevonden en Gij hebt met hem het verbond gesloten<note n="1343">Vgl. Gen. XV 18.</note> om hem te geven het land van den Chananeër, den Hetheër en den Amorrheër en den Pherezeër en den Jebuseër en den Gergeseër<note n="1344">Vgl. Gen. XV 19-21, waar tien, - Ex. III 8, waar zes, - en Deut. VII 1, waar zeven volken worden opgenoemd.</note>, om het te geven aan zijn zaad; en Gij hebt uwe woorden vervuld, want rechtvaardig zijt Gij.</verse>
<verse osisID="Neh.9.9"> En Gij hebt de verdrukking onzer vaderen in Egypte gezien en hun geroep aan de Roode Zee gehoord<note n="1345">Vgl. Ex. III 7; XIV 10.</note>.</verse>
<verse osisID="Neh.9.10"> En Gij hebt teekenen en wonderen gedaan aan Pharao en aan al zijne dienaren en aan al het volk zijns lands; want Gij wist, dat zij trots gehandeld hadden tegen hen, en Gij hebt U een naam gemaakt, zooals het nog heden ten dage is<note n="1346">Ex. VII-X; Deut. VI 22; Ex. XVIII 11; Is. LXIII 12, 14; Jer. XXXII 20.</note>,</verse> 
<verse osisID="Neh.9.11"> En Gij hebt de zee vóór hen gekliefd, en zij gingen midden door de zee op het droge; maar hunne vervolgers hebt Gij geworpen in de diepte, als een steen in machtige wateren<note n="1347">Vgl. Ex. XIV 5 en volg. en XV 19; Ex. XV 5; Ex. XV 10; Is. XLIII 16.</note>.</verse>
<verse osisID="Neh.9.12"> En in eene wolkzuil zijt Gij hun leidsman geweest bij dag, en in eene vuurzuil bij nacht, opdat hun de weg zichtbaar zou zijn, waarlangs zij trokken<note n="1348">Vgl. Ex. XIII 21; Num. XIV 14.</note>.</verse>
<verse osisID="Neh.9.13"> Ook zijt Gij op den berg Sinaï nedergedaald en hebt met hen uit den hemel gesproken, en Gij hebt hun juiste rechten en eene wet der waarheid, inzettingen en goede geboden gegeven<note n="1349">Vgl. Ex. XIX 18, 20; XX 1 en volg.; Deut. IV 36.</note>;</verse>
<verse osisID="Neh.9.14"> en Gij hebt hun uwen geheiligden sabbat bekend gemaakt<note n="1350">Vgl. Ex. XX 9 en volg.</note> en hun geboden en inzettingen en eene wet voorgeschreven door de hand van Moses, uwen dienstknecht.</verse>
<verse osisID="Neh.9.15"> Brood ook uit den hemel hebt Gij hun gegeven voor hunnen honger en water voor hen doen wellen uit de steenrots, toen zij dorst hadden, en Gij hebt tot hen gezegd, dat zij zouden binnengaan en het land in bezit nemen, waarover Gij uwe hand hadt opgeheven om het hun te schenken<note n="1351">Dat Gij hun onder eed beloofd hadt. Vgl. Ex. XVI 4, 10 en volg.; Ex. XVII 5 en volg.; Num. XX 8 en volg.; Num. XIV 30.</note>.</verse>
<verse osisID="Neh.9.16"> Zij echter en onze vaderen<note n="1352">Namelijk onze vaderen.</note> handelden trots en verhardden hunne nekken<note n="1353">Vgl. Ex. XXXII 9; XXXIII 3; XXXIV 9.</note> en luisterden niet naar uwe geboden.</verse>
<verse osisID="Neh.9.17"> En zij wilden niet hooren en waren niet indachtig aan uwe wonderen, welke Gij voor hen gedaan hadt. En zij verhardden hunne nekken en stelden een hoofd<note n="1354">In verband met Num. XIV 4, waar dezelfde Hebreeuwsche woorden in de Vulgaat vertaald worden door: ‘constituamus nobis ducem’ stellen wij ons eenen aanvoerder, geeft men meestal deze beteekenis aan de woorden ‘dederunt caput’ zij stelden een hoofd. Volgens anderen is de zin: wendden zij het hoofd af om terug te keeren enz. Ook willen sommigen, met de Septuagint, evenals in Num. XIV 4, in plaats van be-mirjam ‘in hunne wederspannigheid’, be-Mizrajim ‘in Egypte’, lezen.</note> om tot hunne slavernij terug te keeren, als door weerspannigheid. Maar Gij, die een God zijt, genadig, goedertieren en barmhartig, lankmoedig en vol erbarming, Gij hebt hen niet verlaten,</verse>
<verse osisID="Neh.9.18"> zelfs niet toen zij zich een gegoten kalf gemaakt en gezegd hadden: Dit is uw God, die u uit Egypte gevoerd heeft; en zij bedreven groote lasteringen<note n="1355">Vgl. Ex. XXXII 1-6.</note>.</verse>
<verse osisID="Neh.9.19"> Gij echter, Gij hebt in uwe groote erbarming hen niet verlaten in de woestijn; de wolkzuil week niet van hen bij dag om hen te geleiden op den weg, noch de vuurzuil bij nacht om hun den weg te toonen, waarlangs zij moesten trekken<note n="1356">Vgl. Num. XIV 14.</note>.</verse>
<verse osisID="Neh.9.20"> En uwen goeden geest<note n="1357">Volgens sommigen duiden deze woorden op Num. XI 17, 25; volgens anderen hebben zij de meer algemeene beteekenis, dat God Israël voortdurend met zijne ingevingen bijstond.</note> gaaft Gij om hen te onderwijzen, en uw manna onttrokt Gij niet aan hunnen mond, en water gaaft Gij hun voor den dorst<note n="1358">Vgl. Num. XI 6-9; Josue V 12; Num. XX 2-8.</note>.</verse>
<verse osisID="Neh.9.21"> Veertig jaar onderhieldt Gij hen in de woestijn en niets ontbrak hun; hunne kleederen versleten niet en hunne voeten werden niet gekneusd<note n="1359">Vgl. Deut. II 7; VIII 4; XXIX 5.</note>.</verse>
<verse osisID="Neh.9.22"> En Gij gaaft hun koninkrijken en volken en deeldet hun de loten toe, en zij namen in bezit het land van Sehon en<note n="1360">Daar Sehon koning van Hesebon was, zie Deut. I 4, heeft ‘en’ de beteekenis van dat is.</note> het land des konings van Hesebon en het land van Og, den koning van Basan.</verse>
<verse osisID="Neh.9.23"> En Gij hebt hunne kinderen vermenigvuldigd als de sterren des hemels en hen gevoerd naar het land, waarvan Gij aan hunne vaderen gezegd hadt, dat zij het zouden binnengaan en in bezit nemen<note n="1361">Vgl. Gen. XXII 17; Deut. I 10. De vaderen echter kwamen niet in het beloofde land en stierven tot straf voor hunne zonden in de woestijn, maar de kinderen enz. v. 24.</note>.</verse>
<verse osisID="Neh.9.24"> En de kinderen kwamen en namen het land in bezit, en Gij hebt voor hun aangezicht vernederd<note n="1362">Vgl. Deut. IX 3.</note> de bewoners des lands, de Chananeërs, en dezen, èn hunne koningen èn de volken des lands, in hunne hand geleverd, om met hen te doen naar hun welgevallen.</verse>
<verse osisID="Neh.9.25"> Alzoo maakten zij zich meester van sterke steden en een vet land en namen in bezit huizen vol met allerlei goederen, waterputten door anderen gemaakt, wijnbergen en olijfgaarden en vruchtboomen in menigte, en zij aten en verzadigden zich en werden lijvig en hadden overvloed aan geneugten door uwe groote goedheid<note n="1363">Vgl. Deut. VI 11; XXXII 15.</note>.</verse>
<verse osisID="Neh.9.26"> Maar zij tartten U tot toorn en weken van U af en wierpen uwe Wet achter hunnen rug; en zij doodden uwe profeten<note n="1364">Vgl. III Reg. XIV 9; Ez. XXIII 35; II Par. XXIV 21; III Reg. XVIII 4, 13; XIX 10.</note>, die hen bezwoeren tot U terug te keeren, en zij bedreven groote lasteringen.</verse>
<verse osisID="Neh.9.27"> En Gij leverdet hen over in de hand hunner vijanden, die hen verdrukten. En ten tijde hunner verdrukking riepen zij tot U, en Gij, Gij hoordet uit den hemel, en naar uwe menigvuldige erbarming gaaft Gij hun redders, die hen zouden verlossen uit de hand hunner vijanden.</verse>
<verse osisID="Neh.9.28"> Maar toen zij rust hadden, keerden zij terug om kwaad te doen voor uw aanschijn, en Gij liet hen over in de hand hunner vijanden, die hen overheerschten. En zij bekeerden zich en riepen tot U; en Gij hebt hen verhoord uit den hemel en verlost in uwe erbarming, vele malen<note n="1365">De verzen 27 en 28 hebben betrekking op het tijdvak der Rechters. Vgl. Jud. II 11-23; III 9 en volg.</note>.</verse>
<verse osisID="Neh.9.29"> En Gij hebt hen bezworen<note n="1366">Door uwe profeten. Vgl. v. 26 en 30. De verzen 29 en 30 slaan op het tijdvak der koningen. Vgl. IV Reg. XVII 13 en volg.</note> terug te keeren tot uwe Wet. Maar zij handelden trots en luisterden niet naar uwe bevelen en zondig- den tegen uwe rechten, door welke de mensch, die ze betracht, zal leven<note n="1367">Vgl. Lev. XVIII 5; Ez. XX 11.</note>; en zij boden een weerspannigen schouder<note n="1368">Gelijk lastdieren, die zich het juk niet willen laten opleggen. Vgl. Oseë IV 16; Zach. VII 11.</note> en verhardden hunnen nek en hoorden niet.</verse>
<verse osisID="Neh.9.30"> En Gij hebt vele jaren over hen laten heengaan<note n="1369">Gij hadt lange jaren geduld met hen, van de regeering van Salomon tot aan de invallen van de Assyriërs, de volken der landen.</note> en hen bezworen door uwen geest door de hand uwer profeten, maar zij luisterden niet, en Gij hebt hen overgeleverd in de hand van de volken der landen.</verse>
<verse osisID="Neh.9.31"> Maar in uwe menigvuldige erbarming hebt Gij hen niet der verdelging prijsgegeven noch hen verlaten<note n="1370">Volgens uwe beloften. Vgl. Is. VI 13; Jer. IV 27; V 10, 18 enz.</note>; want een God van erbarming en goedertieren zijt Gij.</verse>
<verse osisID="Neh.9.32"> Nu dan, onze God, Gij groote, sterke en geduchte, die het verbond en de barmhartigheid houdt<note n="1371">Vgl. I 5; Deut. X 17.</note>, wend van uw aangezicht niet af al het lijden<note n="1372">Hebr.: ‘niet gering zij voor U al het lijden, dat ons getroffen heeft’, d.i. neem in aanmerking enz.</note>, dat ons, onze koningen en onze vorsten en onze priesters en onze profeten en onze vaderen en al uw volk getroffen heeft van de dagen van den koning van Assur<note n="1373">Teglathphalasar, die het eerst een deel der tien stammen wegvoerde.</note> af tot op dezen dag.</verse>
<verse osisID="Neh.9.33"> En Gij zijt rechtvaardig<note n="1374">Vgl. v., 8; Deut. XXXII 4; I Esdras IX 15. Gij hebt naar trouw gedaan, uwe beloften en bedreigingen vervuld.</note> in alles wat over ons gekomen is; want Gij hebt naar trouw gedaan, maar wij, wij hebben goddeloos gehandeld.</verse>
<verse osisID="Neh.9.34"> Onze koningen, onze vorsten, onze priesters en onze vaderen hebben uwe Wet niet onderhouden en geen acht geslagen op uwe geboden en op uwe getuigenissen, welke Gij voor hen getuigd hebt.</verse>
<verse osisID="Neh.9.35"> En zij, in hunne koninkrijken<note n="1375">En terwijl zij nog onder hunne koningen waren, hebben zij U ondanks uwe groote goedheid enz. niet gediend.</note> en in uwe groote goedheid, welke Gij hun bewezen, en in het wijd uitgestrekte en vette land, dat Gij voor hun aanschijn geleverd hadt, zij hebben U niet gediend en zijn niet teruggekeerd van hun allerbooste streven.</verse>
<verse osisID="Neh.9.36"> Zie, wij zelven zijn heden dienstknechten; en zelfs in het land, dat Gij onzen vaderen gaaft om daarvan het brood en wat het goeds heeft te genieten, daarin zijn wij zelven dienstknechten!</verse>
<verse osisID="Neh.9.37"> En zijne vruchten vermeerderen zich ten bate der koningen, die Gij over ons gesteld hebt om onze zonden, en zij voeren heerschappij over onze lichamen en over ons vee naar hun welgevallen, en wij verkeeren in groote verdrukking.</verse>
<verse osisID="Neh.9.38"> Aangaande dit alles<note n="1376">Wegens dien ongelukkigen toestand, waarin wij door eigen schuld verkeeren, en om uwe bescherming te verkrijgen, vernieuwen wij met U het verbond.</note> dan sluiten wij een verbond en wij schrijven het op, en onze vorsten, onze levieten en onze priesters onderteekenen het<note n="1377">Dit onderteekenen (of bezegelen) geschiedde door het afdrukken van den naam, die in den zegelring gegrift was.</note>.</verse>
</chapter>
<chapter osisID="Neh.10">
<title>Hoofdstuk X.</title><p>Lijst der onderteekenaars van het verbond (v. 1-28). Verplichtingen, welke zij op zich nemen (v. 29-39).</p>
<verse osisID="Neh.10.1"> De onderteekenaars<note n="1378">Zie IX 38, noot 46.</note> nu waren: Nehemias, de Athersatha, de zoon van Hachelaï<note n="1379">Vgl. I 1, waar hij onder den naam van Helchias voorkomt. In het Hebr. wordt zijn naam op beide plaatsen hetzelfde geschreven: Chakalja. Nehemias staat als landvoogd aan het hoofd der lijst; zie VIII 9.</note>, en Sedecias,</verse>
<verse osisID="Neh.10.2"> Saraias, Azarias, Jeremias,</verse>
<verse osisID="Neh.10.3"> Phesnur, Amarias, Melchias,</verse>
<verse osisID="Neh.10.4"> Hattus, Sebenia, Melluch,</verse>
<verse osisID="Neh.10.5"> Harem, Merimuth, Obdias,</verse>
<verse osisID="Neh.10.6"> Daniël, Genthon, Baruch,</verse>
<verse osisID="Neh.10.7"> Mosollam, Abia, Miamin,</verse>
<verse osisID="Neh.10.8"> Maäzia, Belgaï, Semeia; dit waren de priesters<note n="1380">d.i. De namen der priesterklassen, voor welke onderteekend werd, niet de namen der onderteekenaars zelven. Vgl. XII 1-7, waar eene lijst van de priesterklassen, ten tijde van Zorobabel en den hoogepriester Josue, en XII 12-21, waar eene dergelijke lijst, ten tijde van den hoogepriester Joacim, den zoon van Josue, opgemaakt, gevonden wordt. Naar I Par. XXIV 7-18 waren de priesters in vier en twintig klassen verdeeld, waarvan er hier slechts een en twintig genoemd worden. Volgens VII 63-65 (vgl. I Esdr. II 61-63) werden onder Zorobabel drie priesterlijke familiën voorloopig van het priesterschap uitgesloten, die, naar het schijnt, onder Nehemias nog niet in hun ambt hersteld waren. Daar echter onder Esdras Meremoth, zoon van Urias, uit het geslacht van Accus - dat zeker tot eene der 24 priesterklassen behoorde (vgl. I Par. XXIV 10) en onder de uitgesloten familiën genoemd wordt - een voorname priesterlijke waardigheid bekleedde (zie I Esdr. VIII 33), vermoedt men niet zonder reden, dat de klasse van Accos (Haccos) in den tijd tusschen Nehemias en Esdras in eere werd hersteld. Door dit niet ongegrond vermoeden wordt de meening gestaafd, dat Esdras na Nehemias uit Babylon is opgetogen. - Eene afdoende verklaring van het verschil der namen, die hier en Hoofdstuk XII voorkomen, is nog niet gegeven.</note>.</verse> 
<verse osisID="Neh.10.9"> Dan de levieten<note n="1381">Eveneens worden hier levietenklassen bedoeld, voor welke de vertegenwoordigers het verbond onderteekenden. Vgl. XII 8-9.</note>: Josue, de zoon van Azania, Bennuï van de zonen van Henadad, Cedmihel</verse>
<verse osisID="Neh.10.10"> en hunne broeders: Sebenia, Odaia, Celita, Phalaia, Hanan,</verse>
<verse osisID="Neh.10.11"> Micha, Rohob, Hasebia,</verse>
<verse osisID="Neh.10.12"> Zachur, Serebia, Sabania,</verse>
<verse osisID="Neh.10.13"> Odaia, Bani, Baninu.</verse>
<verse osisID="Neh.10.14"> De hoofden des volks<note n="1382">In de lijst van I Esdr. II komen vele andere namen voor. Ook vindt men hier vier en veertig namen, terwijl I Esdr. II drie en dertig en II Esdr. VII 8-38 slechts een en dertig geslachten genoemd worden. Dit verschil kan verklaard worden door de veranderingen, welke intusschen in de familiën hadden plaats gehad.</note>: Pharos, Phahath-Moab, AElam, Zethu, Bani,</verse>
<verse osisID="Neh.10.15"> Bonni, Azgad, Bebaï,</verse>
<verse osisID="Neh.10.16"> Adonia, Begoaï, Adin,</verse>
<verse osisID="Neh.10.17"> Ater, Hezecia, Azur,</verse>
<verse osisID="Neh.10.18"> Odaia, Hasum, Besaï,</verse>
<verse osisID="Neh.10.19"> Hareph, Anathoth, Nebaï,</verse>
<verse osisID="Neh.10.20"> Megphias, Mosollam, Hazir,</verse>
<verse osisID="Neh.10.21"> Mesizabel, Sadoc, Jeddua,</verse>
<verse osisID="Neh.10.22"> Pheltia, Hanan, Anaia,</verse>
<verse osisID="Neh.10.23"> Oseë, Hanania, Hasub,</verse>
<verse osisID="Neh.10.24"> Alohes, Phalea, Sobec,</verse>
<verse osisID="Neh.10.25"> Rehum, Hasebna, Maäsia,</verse>
<verse osisID="Neh.10.26"> Echaia, Hanan, Anan,</verse>
<verse osisID="Neh.10.27"> Melluch, Haran, Baäna.</verse>
<verse osisID="Neh.10.28"> En de overigen des volks, de priesters, de levieten, de deurwachters en de zangers, de Nathineërs en allen, die zich afgescheiden hadden van de volken der landen tot de wet Gods<note n="1383">Het overige volk sloot zich bij de hoofden aan om het verbond te vernieuwen. Onder hen waren ook allen, die zich afgescheiden hadden; zie I Esdras VI 21 noot 18.</note>, hunne vrouwen, hunne zonen en hunne dochters,</verse> 
<verse osisID="Neh.10.29"> allen, die het konden begrijpen, bleven borg voor hunne broeders, de voornaamsten onder hen, en die kwamen om te beloven en te bezweren, dat zij zouden wandelen in de wet Gods<note n="1384">In het Hebr. wordt van al de opgenoemden gezegd: ‘Zij sloten zich aan bij hunne broeders, bij hunne voornaamsten (de bezegelaars van den bond), en bezwoeren onder eed, dat zij in de Wet zouden wandelen’.</note>, welke Hij gegeven had door de hand van Moses, den dienstknecht Gods, dat zij zouden volbrengen en onderhouden alle geboden van den Heer, onzen God, en zijne rechten en zijne inzettingen,</verse>
<verse osisID="Neh.10.30"> en dat wij onze dochters niet zouden geven aan het volk des lands en hunne dochters niet zouden nemen voor onze zonen.</verse>
<verse osisID="Neh.10.31"> Ook van de volken des lands, die koopwaren en allerlei mondbehoeften invoeren op den sabbatdag om het te verkoopen, van hen zullen wij niets nemen op den sabbat of op een geheiligden dag<note n="1385">Op eenen feestdag, waarop slafelijke arbeid verboden is. Vgl. Num. XXVIII en XXIX.</note>. En wij zullen afzien van het zevende jaar en van de schuldvordering van elke hand.</verse>
<verse osisID="Neh.10.32"> En wij zullen ons tot wet stellen<note n="1386">Volgens de Wet, Ex. XXX 13 en volg., moest ieder Israëliet van zijn twintigste jaar af jaarlijks een halven sikkel offeren voor den dienst des Heeren. Waarschijnlijk om de groote armoede, waarin de Joden na de ballingschap verkeerden, werd nu die belasting tijdelijk tot op een derde van een sikkel verminderd. Dit geld was bestemd voor den dienst des tempels, niet voor de herstellingswerken, zooals blijkt uit het volgende vers. - De onderteekenaars verbinden zich geen huwelijken te sluiten met de heidenen (vgl. I Esdr. IX 2), geen handel te drijven op sabbat- of op feestdagen, alle zeven jaar het land te laten braak liggen (vgl. Ex. XXIII 11) en dan geen schulden in te vorderen (vgl. Deut. XV 2), jaarlijks het derde van een sikkel voor den eeredienst te betalen, regelmatig het noodige hout te leveren voor het vuur, dat voortdurend op het altaar moest branden, v. 34 (vgl. Lev. VI 12 en volg.), eindelijk de eerstelingen en de tienden aan de levieten en priesters op te brengen volgens de Wet, v. 36-38 (vgl. Ex. XIII, XXIII, XXXIV; Lev. XIX; Num. XVIII; Deut. XXVI).</note> jaarlijks een derde deel van een sikkel te geven voor den dienst van het huis van onzen God,</verse>
<verse osisID="Neh.10.33"> voor de toonbrooden en voor het gedurig spijsoffer en voor het gedurig brandoffer op de sabbatten, op de nieuwemaandagen, op de hoogtijden en op de geheiligde da- gen en voor de zonde<note n="1387">Dat is voor het zondoffer.</note>, opdat gebeden worde ter verzoening van Israël, en voor alle benoodigdheid van het huis van onzen God.</verse>
<verse osisID="Neh.10.34"> Wij wierpen dan het lot voor de levering van het hout onder de priesters en de levieten en het volk, opdat men het zou brengen naar het huis van onzen God, volgens onze vaderhuizen, op vaste tijden van jaar tot jaar, om te branden op het altaar van den Heer, onzen God, zooals geschreven staat in de wet van Moses;</verse>
<verse osisID="Neh.10.35"> en opdat wij zouden brengen de eerstelingen van ons land en de eerstelingen van alle vrucht van elken boom van jaar tot jaar naar het huis des Heeren,</verse>
<verse osisID="Neh.10.36"> en de eerstgeborenen onzer zonen en van ons vee, zooals geschreven staat in de Wet, en de eerstgeborenen onzer runderen en onzer schapen, om aangeboden te worden in het huis van onzen God, aan de priesters, die dienst doen in het huis van onzen God;</verse>
<verse osisID="Neh.10.37"> en de eerstelingen van onze spijzen en van onze drankoffers en de vruchten van elken boom, ook van den wijnoogst en van de olie zullen wij brengen aan de priesters voor de voorraadkamer van onzen God en het tiende deel<note n="1388">Van de opbrengst.</note> van ons land aan de levieten. Zij, de levieten, zullen de tienden ontvangen uit alle steden, waar wij landbouw drijven.</verse>
<verse osisID="Neh.10.38"> Maar de priester, de zoon van Aäron, zal bij de levieten zijn voor de tienden der levieten<note n="1389">Volgens den grondtekst: ‘als de levieten de tienden ontvangen’ - om namelijk toe te zien, dat de levieten het tiend hunner tienden aan de priesters afstaan. Anderen vertalen: de priester zal deel hebben met de levieten. Vgl. Num. XVIII 26 en volg.</note>, en de levieten zullen het tiende deel van hun tiend offeren in het huis van onzen God voor de voorraadkamer van het schathuis.</verse>
<verse osisID="Neh.10.39"> Want naar de voorraadkamer zullen de kinderen van Israël en de kinderen van Levi de eerstelingen brengen van het koren, van den wijn en van de olie, en daar zullen zijn de geheiligde vaten en de priesters en de zangers en de deurwachters en de dienaren, en wij zullen het huis van onzen God niet verlaten<note n="1390">Wij zullen zorgen, dat de dienst des Heeren niet verwaarloosd wordt en alles leveren wat noodig is.</note>.</verse>
</chapter>
<chapter osisID="Neh.11">
<title>Hoofdstuk XI.</title><p>Een bij loting aangewezen tiende deel des volks wordt verplicht Jerusalem te bewonen, en anderen doen dit vrijwillig (v. 1-2). Lijst der bewoners van Jerusalem (v. 3-24). Woonplaatsen der overigen (v. 25-36).</p>
<verse osisID="Neh.11.1"> De oversten des volks nu woonden te Jerusalem, maar het overige volk wierp het lot om één tiende deel af te zonderen<note n="1391">Uit den nauwen samenhang met VII 1-6 leiden velen af, dat dit hoofdstuk weer tot de gedenkschriften van Nehemias behoort. - Nehemias brengt zijn plan om de bevolking van Jerusalem te vermeerderen (vgl. VII 5) ten uitvoer door den maatregel te nemen, waarvan hier sprake is.</note>, dat te Jerusalem, de heilige stad, zoude wonen, en de negen andere in de steden<note n="1392">In de overige steden van Juda.</note>.</verse>
<verse osisID="Neh.11.2"> En het volk zegende alle mannen, die zich vrijwillig aanboden<note n="1393">Zonder door het lot te zijn aangewezen. Volgens sommigen echter is de zin: zegende... die zich vrijwillig aan het lot onderwierpen.</note> om in Jerusalem te wonen.</verse>
<verse osisID="Neh.11.3"> Dit dan zijn de hoofden van het gewest, die te Jerusalem en in de steden van Juda woonden<note n="1394">Hebr.: ‘Dit zijn..... woonden. Maar in de steden van Juda woonde ieder op.....’ De tweede helft van v. 3 vormt een tusschenzin, vgl. v. 20; alleen inwoners van Jerusalem worden v. 4 en volg. met name genoemd.</note>. Een ieder echter woonde op zijne bezitting in zijne steden, Israël, de priesters, de levieten, de Nathineërs en de zonen der dienaren van Salomon.</verse>
<verse osisID="Neh.11.4"> En te Jerusalem woonden van de kinderen van Juda en van de kinderen van Benjamin: Athaias, de zoon van Aziam, den zoon van Zacharias, den zoon van Amarias, den zoon van Saphatia, den zoon van Malaleël: van de zonen van Phares,</verse> 
<verse osisID="Neh.11.5"> Maäsia, de zoon van Baruch, die de zoon van Cholhoza, die de zoon van Hazia, die de zoon van Adaia, die de zoon van Joiarib, die de zoon van Zacharias, die de zoon van den Siloniet was.</verse>
<verse osisID="Neh.11.6"> Al deze zonen van Phares, die te Jerusalem woonden, waren vierhonderd acht en zestig kloeke mannen<note n="1395">Zie de aanteekeningen op I Par. IX 2-34, waar eene hiermede overeenkomstige lijst der inwoners van Jerusalem gegeven wordt. Deze lijst kan op de door Nehemias getroffen regeling betrekking hebben, zoo de tweede terugkeer van ballingen, onder Esdras, toen nog niet had plaats gehad; vgl. I Par. IX 2, waar van de eerste bewoners (na de ballingschap) spraak is. - De woorden ‘van de zonen van Phares’ in v. 4 behooren tot het voorafgaande. Het begin van vers 6 luidt naar het Hebr.: ‘Alle zonen van Phares’ enz. De in v. 5 genoemden waren geen afstammelingen van Phares, zooals uit I Par. IX 5 duidelijker blijkt, maar van Siloni, waarvoor hier en I Par. in den grondtekst hoogstwaarschijnlijk ‘Sjelani’, d.i. Selaniet of Selaïet (afstammeling van Sela), moet gelezen worden; zie Num. XXVI 20. Het verschil in de getallen van vers 6 en I Par. IX 6 kan zoo verklaard worden, dat hier alleen het getal der zonen van Phares genoemd wordt, terwijl in I Par. alle zonen van Juda kunnen bedoeld zijn. Twee hoofden van Juda worden genoemd: Athaias, v. 4, en Maäsia, v. 5, en eveneens twee hoofden van Benjamin: Sellum, v. 7, en Gabbaï-Sallaï (Hebr.), v. 8.</note>.</verse>
<verse osisID="Neh.11.7"> En dit zijn de zonen van Benjamin: Sellum, de zoon van Mosollam, die de zoon van Joëd, die de zoon van Phadaia, die de zoon van Colaia, die de zoon van Masia, die de zoon van Etheël. die de zoon van Isaia was,</verse>
<verse osisID="Neh.11.8"> en na hem Gebbaï, Sellaï, negenhonderd acht en twintig.</verse>
<verse osisID="Neh.11.9"> En Joël, de zoon van Zechri, was hun hoofd, en Judas, de zoon van Senna, was de tweede over de stad.</verse>
<verse osisID="Neh.11.10"> En van de priesters: Idaia, de zoon van<note n="1396">Volgens I Par. IX 10 moeten de woorden ‘de zoon van’ weggelaten worden.</note> Joarib, Jachin,</verse>
<verse osisID="Neh.11.11"> Saraia, de zoon van Helcias, die de zoon van Mosollam, die de zoon van Sadoc, die de zoon van Meraioth, die de zoon van Achitob was, de vorst<note n="1397">Vorst is niet hetzelfde als hoogepriester, maar beteekent familiehoofd of eerste priester. Naar den grondtekst kan het woord ook betrekking hebben op Achitob (den vorst).</note> van het huis Gods,</verse>
<verse osisID="Neh.11.12"> en hunne broeders, die het dienstwerk in den tempel verricht- ten: achthonderd twee en twintig. En Adaia, de zoon van Jeroham, die de zoon van Phelelia, die de zoon van Amsi, die de zoon van Zacharias, die de zoon van Pheshur, die de zoon van Melchias was,</verse>
<verse osisID="Neh.11.13"> en zijne broeders, vorsten der vaderen: tweehonderd twee en veertig. En Amassaï, de zoon van Azreël, die de zoon van Ahazi, die de zoon van Mosollamoth, die de zoon van Emmer was,</verse>
<verse osisID="Neh.11.14"> en hunne broeders, zeer kloeke mannen: honderd acht en twintig; en hun hoofd was Zabdiël, de zoon der machtigen<note n="1398">In het Hebr.: ‘zoon van Haggedolim’, welke eigennaam door de Vulgaat vertaald wordt.</note>.</verse>
<verse osisID="Neh.11.15"> En van de levieten<note n="1399">Hoofden der levieten waren Semeia, Sabathaï en Jozabed, die met het onderhoud van het buitenwerk des tempels belast waren, en Mathania, Becbecia en Abda, die voorzangers waren.</note>: Semeia, de zoon van Hasub, die de zoon van Azaricam, die de zoon van Hasabia, die de zoon van Boni was,</verse>
<verse osisID="Neh.11.16"> en Sabathaï en Jozabed, van de hoofden der levieten, stonden over al het buitenwerk van het huis Gods.</verse>
<verse osisID="Neh.11.17"> En Mathania, de zoon van Micha, die de zoon van Zebedeï, die de zoon van Asaph was, de voorzanger van het lof- en danklied bij het gebed, en Becbecia, de tweede van zijne broeders, en Abda, de zoon van Samua, die de zoon van Galal, die de zoon van Idithum was;</verse>
<verse osisID="Neh.11.18"> alle levieten<note n="1400">Die tot de twee bovengenoemde klassen behooren, misschien ook met inbegrip van eene derde klas, waarover in v. 22. Doch de deurwachters worden v. 19 afzonderlijk vermeld.</note> in de heilige stad, tweehonderd vier en tachtig.</verse>
<verse osisID="Neh.11.19"> En de deurwachters: Accub, Telmon en hunne broeders, die wacht hielden aan de poorten: honderd twee en zeventig.</verse>
<verse osisID="Neh.11.20"> En de overigen van Israël, de priesters en de levieten<note n="1401">Alle overige niet genoemde Israëlieten: leeken, priesters en levieten.</note> waren in alle steden van Juda, ieder in zijne bezitting.</verse>
<verse osisID="Neh.11.21"> En de Nathineërs, die woon- den op Ophel<note n="1402">In het Hebr.: ‘De Nathineërs woonden op Ophel’. Vgl. III 26.</note>, en Siaha en Gaspha waren uit de Nathineërs<note n="1403">Oversten der Nathineërs.</note>.</verse>
<verse osisID="Neh.11.22"> En de opziener der levieten te Jerusalem was Azzi, de zoon van Bani, die de zoon Hasabia, die de zoon van Mathania, die de zoon van Micha was. Van de zonen van Asaph waren de zangers<note n="1404">Hebr.: ‘zoon van Micha, van de zonen van Asaph, de zangers,’ enz. Volgens den grondtekst schijnt dit vers eene aanvulling te zijn van v. 15-17 en eene derde klas van levieten aan te duiden, voor den dienst in den tempel bestemd. Op deze levietenklas slaan dan ook de eerste woorden van v. 23.</note> in den dienst van het huis Gods.</verse>
<verse osisID="Neh.11.23"> Want er bestond een bevel des konings<note n="1405">Waarschijnlijk van koning Artaxerxes, voorschrijvende wat zij elken dag te verrichten hadden.</note> te hunnen opzichte, en eene regeling aangaande de zangers voor eiken dag.</verse>
<verse osisID="Neh.11.24"> En Phathahia, de zoon van Mesezebel, van de zonen van Zara, den zoon van Juda, was aan de hand des konings voor alle zaken des volks<note n="1406">Behandelde de zaken tusschen den koning en het volk. Volgens de Vulgaat behooren de eerste woorden van v. 25 tot dezen zin. In het Hebr. begint met v. 25 een nieuwe zin: ‘En wat de dorpen met hunne landerijen aangaat, van de zonen van Juda’ enz.</note></verse>
<verse osisID="Neh.11.25"> en voor de huizen in al hunne landstreken. Van de zonen van Juda woonden er te Cariatharbe en in zijne dochters<note n="1407">Onderhoorige plaatsen. Zie over de hier genoemde plaatsen Jos. XV 21-62. Jesue en Mochona worden alleen hier genoemd en zijn onbekend. Over Dibon zie Jos. XIII 9; Remmon Jud. XX 45; Lachis Jos. X 3; Azeca Jos. X 10.</note>, en te Dibon en in zijne dochters, en te Cabseël en in zijne dorpen,</verse>
<verse osisID="Neh.11.26"> en te Jesue en te Molada en te Bethphaleth</verse>
<verse osisID="Neh.11.27"> en te Hasersual en te Bersabeë en in zijne dochters,</verse>
<verse osisID="Neh.11.28"> en te Siceleg en te Mochona en in zijne dochters,</verse>
<verse osisID="Neh.11.29"> en te Remmon en te Saraä en te Jerimuth,</verse>
<verse osisID="Neh.11.30"> te Zanoa, Odollam en in hunne dorpen, te Lachis en zijne omstreken, en te Azeca en in zijne dochters. En zij hadden verblijf te Bersabeë<note n="1408">In het Hebr.: ‘Van Bersabeë tot aan het dal Hinnom’, waarmede in het algemeen de grenzen van het land van Juda worden aangeduid. Vgl. Jos. XV 8-10.</note> tot aan het dal Ennom.</verse> 
<verse osisID="Neh.11.31"> En de zonen van Benjamin van Geba<note n="1409">Zie over Geba Jos. XVIII 24; Mechmas I Reg. XIII 2; Haï Jos. VII 2; Bethel Jos. VII 2; Anathoth Jos. XXI 18; Nob I Reg. XXI 1; Anania, wellicht het tegenwoordige Beit-Hanina; Asor onbekend; Rama Jos. XVIII 25; Gethaïm II Reg. IV 3; Hadid I Esdr. II 33; Seboïm onbekend; Neballat, wellicht het tegenwoordige Beit-Nebala; Lod I Par. VIII 12; Ono II Esdr. VI 2; Dal der handwerkers I Par. IV 14.</note> af te Mechmas, te Haï en te Bethel en in zijne dochters;</verse>
<verse osisID="Neh.11.32"> Anathoth, Nob, Anania</verse>
<verse osisID="Neh.11.33"> Asor, Rama, Gethaïm,</verse>
<verse osisID="Neh.11.34"> Hadid, Seboïm en Neballat, Lod</verse>
<verse osisID="Neh.11.35"> en Ono, het Dal der handwerkers.</verse>
<verse osisID="Neh.11.36"> En van de levieten waren er afdeelingen in Juda en in Benjamin<note n="1410">In het Hebr.:... ‘afdeelingen van Juda aan Benjamin’, d.i. vermoedelijk: afdeelingen van levieten, die vroeger tot het gebied van Juda behoorden, kwamen nu in steden van Benjamin wonen.</note>.</verse>
</chapter>
<chapter osisID="Neh.12">
<title>Hoofdstuk XII.</title><p>Naamlijsten van priesters en levieten (v. 1-26). Plechtige inwijding van den stadsmuur (v. 27-42). Beschikkingen aangaande de inkomsten der priesters en levieten (v. 43-46).</p>
<verse osisID="Neh.12.1"> Dit nu zijn de priesters en de levieten, die opgingen met Zorobabel, den zoon van Salathiël, en met Josue: Saraia, Jeremias, Esdras,</verse>
<verse osisID="Neh.12.2"> Amaria, Melluch, Hattus,</verse>
<verse osisID="Neh.12.3"> Sebenias, Rheum, Merimuth,</verse>
<verse osisID="Neh.12.4"> Addo, Genthon, Abia,</verse>
<verse osisID="Neh.12.5"> Miamin, Madia, Belga,</verse>
<verse osisID="Neh.12.6"> Semeia en Joiarib, Idaia, Sellum, Amoc, Helcias,</verse>
<verse osisID="Neh.12.7"> Idaia. Dit zijn de hoofden der priesters en hunne broeders in de dagen van Josue.</verse>
<verse osisID="Neh.12.8"> Voorts de levieten: Jesua, Bennuï, Cedmihel, Sarebia, Juda, Mathanias, die over de lofzangen waren, zij<note n="1411">Hebr.: ‘hij en zijne broeders’. De zin is dus: Mathanias, die over de lofzangen stond, hij en zijne broeders. Voor Juda is waarschijnlijk Odia (VIII 7) en voor Hanni v. 9 Abdia (Obedia) of Abda te lezen; vgl. noot 11. Wellicht zijn hier eenige namen uit andere plaatsen ingeslopen.</note> en hunne broeders;</verse> 
<verse osisID="Neh.12.9"> en Becbecia en Hanni en hunne broeders ieder in zijne bediening<note n="1412">Hebr.: ‘tegenover hen volgens beurten’. De zin schijnt te zijn, dat zij òf met de in v. 8 genoemden afwisselend den koordienst waarnamen, òf tegenover dezen een tweede koor vormden tot beurtzang. Vlg. v. 24, 31, 39.</note>.</verse>
<verse osisID="Neh.12.10"> Josue nu gewon Joacim en Joacim gewon Eliasib en Eliasib gewon Joiada</verse>
<verse osisID="Neh.12.11"> en Joiada gewon Jonathan<note n="1413">Johanan. Vgl. v. 22.</note> en Jonathan gewon Jeddoa.</verse>
<verse osisID="Neh.12.12"> In de dagen nu van Joacim waren priesters en familiehoofden<note n="1414">Waren hoofden der priesterfamiliën.</note> van Saraia<note n="1415">Van de familie Saraia was hoofd: Maraia enz. Deze lijst (v. 12-21) der priesterfamiliën komt overeen met die van v. 1-7, behalve dat het huis Hattus ontbreekt, en er eenig verschil in sommige namen is, als Milicho voor Melluch, Haram voor Rheum, Maraioth voor Merimuth, Adaia voor Addo, Moadia voor Madia, Joiada voor Idaia en Sellaï voor Sellum. Vgl. ook X 1-8, waar o.a. voor Esdras (niet den bekenden ‘priester en schriftgeeerde’) Azarias staat.</note>: Maraia; van Jeremias: Hanania;</verse>
<verse osisID="Neh.12.13"> van Esdras: Mosollam; van Amaria: Johanan;</verse>
<verse osisID="Neh.12.14"> van Milicho: Jonathan; van Sebenias: Joseph;</verse>
<verse osisID="Neh.12.15"> van Haram: Edna; van Maraioth: Helci;</verse>
<verse osisID="Neh.12.16"> van Adaia: Zacharia; van Genthon: Mosollam;</verse>
<verse osisID="Neh.12.17"> van Abia: Zechri; van Miamin<note n="1416">Hier ontbreekt de naam van het familiehoofd. De zin is: van Miamin... en van Moadia: Phelthi.</note> en Moadia: Phelti;</verse>
<verse osisID="Neh.12.18"> van Belga: Sammua; van Semaia: Jonathan;</verse>
<verse osisID="Neh.12.19"> van Joiarib: Mathanaï; van Jodaia: Azzi;</verse>
<verse osisID="Neh.12.20"> van Sellaï: Celaï; van Amoc: Heber;</verse>
<verse osisID="Neh.12.21"> Van Helcias: Hasebia; van Idaia: Nathanaël.</verse>
<verse osisID="Neh.12.22"> In de dagen van Eliasib en Joiada en Johanan en Jeddoa werden opgeschreven de levieten, familiehoofden, en de priesters onder de regeering van Darius, den Pers<note n="1417">Waarschijnlijk onder de regeering van Darius Nothus 423-405. Flavius Josephus echter laat Johanan (Joannes) onder Artaxerxes Ochus (359-338) en Jeddoa (Jaddus) onder Darius Codomannus (336-332) en Alexander den Groote (332-324) leven. Volgens hem zou de hoogepriester Jaddus met een stoet van priesters in plechtgewaad Alexander den Groote op zijn tocht naar Jerusalem te gemoet getrokken zijn. Deze opgave steunt eene derde meening, welke geopperd is omtrent het tijdstip der reizen van Nehemias en Esdras (zie over de twee eerste meeningen de Inleiding op I Esdras). Volgens deze zou namelijk de reis van Nehemias in het twintigste jaar van Artaxerxes II of Mnemon (385), en die van Esdras in het zevende van Artaxerxes III of Ochus (352) hebben plaats gehad. Neemt men dit gevoelen aan, dan is hier Darius Codomannus bedoeld. Eene andere Joodsche overlevering komt echter niet met die opgave van Flavius Josephus overeen en zegt, dat de hoogepriester Simon de Rechtvaardige, kleinzoon van Jeddoa, Alexander den Groote te gemoet trok. Dit is meer in overeenstemming met de twee andere meeningen. Zie ook de noot op XIII 8.</note>.</verse> 
<verse osisID="Neh.12.23"> De zonen van Levi, de familiehoofden, zijn opgeschreven in het Boek der dagkronijken, en tot aan de dagen van Jonathan<note n="1418">Volgens het Hebr. en v. 22 Johanan, kleinzoon van Eliasib.</note>, den zoon van Eliasib.</verse>
<verse osisID="Neh.12.24"> En de hoofden der levieten waren: Hasebia, Serebia en Josue, de zoon van<note n="1419">De woorden: ‘de zoon van’ moeten wegvallen. Vgl. X 9; I Esdr. II 40.</note> Cedmihel; en hunne broeders om volgens hunne beurten te prijzen en te loven naar het voorschrift van David, den man Gods, en gelijkelijk, volgens orde op hun post te staan<note n="1420">Hebr.: ‘en hunne broeders (waren) tegenover hen om te prijzen.... man Gods, beurt om beurt’. Vgl. noot 2.</note>.</verse>
<verse osisID="Neh.12.25"> Mathania en Becbecia, Obedia<note n="1421">Deze drie namen van zangers moeten bij het vorige vers gevoegd worden. Vgl. XI 17. Obedia, Hebr.: ‘ʽObadja’, schijnt een andere vorm te zijn voor Abda, Hebr.: ‘ʽAbda’. Vers 25 moest dus beginnen met Mosollam.</note>, Mosollam, Telmon, Accub waren wachters der poorten en der voorzalen voor de poorten.</verse>
<verse osisID="Neh.12.26"> Dezen waren in de dagen van Joacim, den zoon van Josue, den zoon van Josedec, en in de dagen van Nehemias, den landvoogd, en van Esdras, den priester en schriftgeleerde<note n="1422">De voorafgaande lijst slaat dus niet alleen op den tijd van Joacim, maar ook op latere tijden. Het stuk v. 1-26 staat blijkbaar buiten allen samenhang met de gedenkschriften van Nehemias en is hoogst waarschijnlijk door den lateren verzamelaar daar bijgevoegd. Dit vermindert echter in geenen deele de waarde en het gezag van dit onderdeel der H. Schrift. - Wat nu volgt tot aan het einde schijnt, blijkens den eersten persoon, letterlijk uit het gedenkschrift van Nehemias door den verzamelaar te zijn overgenomen.</note>.</verse>
<verse osisID="Neh.12.27"> Bij de inwijding nu van den muur van Jerusalem zocht men de levieten uit al hunne plaatsen op om hen naar Jerusalem te brengen, opdat zij de inwijding en het vreugdefeest zouden vieren met dankzeg- ging en gezang en met cymbalen, psalters en citers.</verse>
<verse osisID="Neh.12.28"> En de zonen der zangers kwamen bijeen uit de vlakte rondom Jerusalem en uit de dorpen van Nethuphati<note n="1423">De dorpen rondom Netopha, tegenwoordig Beit-Nettif, drie mijlen ten zuidwesten van Jerusalem. Vgl. I Esdr. II 22; I Par. IX 16.</note></verse>
<verse osisID="Neh.12.29"> en uit het huis van Galgal<note n="1424">Huis van Galgal, Hebr.: ‘Bethhag-Gilgal’; d.i. waarschijnlijk Galgala bij Jericho; Jos. IV 19. Voor Geba zie XI 31; voor Azmaveth I Esdr. II 24.</note> en uit de streken van Geba en Azmaveth; want de zangers hadden voor zich dorpen in den omtrek van Jerusalem gebouwd.</verse>
<verse osisID="Neh.12.30"> En de priesters en de levieten reinigden zich en reinigden het volk en de poorten en den muur<note n="1425">Vgl. II Par. XXIX 20 en volg.</note>.</verse>
<verse osisID="Neh.12.31"> Toen liet ik de vorsten van Juda op den muur stijgen en stelde ik twee groote koren lofzangers op<note n="1426">Hebr.: ‘Stelde ik twee groote lofkoren en omgangen op’, d.i. twee koren, elk gevolgd door de helft van de hoofden des volks, priesters en levieten.</note>. En zij<note n="1427">Namelijk het eene koor enz. Zie v. 37. Het punt van uitgang was waarschijnlijk de Dalpoort, de tegenwoordige Jaffapoort. De eerste groep ging zuidwaarts de stad rond, en beide hielden stil bij den tempel v. 39. De muren waren zeer breed, zoodat de koren er gemakkelijk bovenop gaan konden.</note> gingen rechts over den muur naar de Mestpoort<note n="1428">Zie over de v. 32-39 vermelde plaatsen Hoofdst. II en III.</note>.</verse>
<verse osisID="Neh.12.32"> En achter hen ging Osaias en de helft der vorsten van Juda</verse>
<verse osisID="Neh.12.33"> en Azarias, Esdras en Mosollam, Judas en Benjamin en Semeia en Jeremias.</verse>
<verse osisID="Neh.12.34"> En van de zonen der priesters met trompetten<note n="1429">Hier behoort de zin te eindigen. Er volgen namen van levieten, evenals v. 41.</note>: Zacharias, de zoon van Jonathan, die de zoon van Semeia, die de zoon van Mathania, die de zoon van Michaia, die de zoon van Zechur, die de zoon van Asaph was,</verse>
<verse osisID="Neh.12.35"> en zijne broeders: Semeia en Azareël, Malalaï, Galalaï, Maaï, Nathanaël en Judas en Hanani, met de speeltuigen van David, den man Gods; en Esdras, de schriftgeleerde, voor hen<note n="1430">En Esdras ging vóór hen. Volgens sommigen ging hij vóór de eene helft der vorsten des volks, evenals Nehemias vóór de andere helft v. 37; volgens anderen ging hij vóór de v. 34-35 genoemde priesters en levieten.</note> uit aan de Bronpoort.</verse>
<verse osisID="Neh.12.36"> En tegenover hen<note n="1431">In het Hebr. begint de zin met de woorden: ‘En bij de Bronpoort en tegenover hen klommen’ enz. Volgens sommigen waren die trappen op den muur zelven, die dan ongeveer van de Bronpoort af bergopwaarts liep; volgens anderen heeft de stoet van de Bron- tot de Waterpoort een meer rechten en dus korteren weg genomen, dan de muurloop volgde. Voor dit gevoelen pleiten de bij de jongste opgravingen ontdekte trappen, die in het Tyropooendal noordwaarts opstijgen, alsmede de omstandigheid, dat de weg van het tweede koor, van de Dalpoort over den noordermuur naar den tempel, merkelijk korter was, dan die over den zuidermuur.</note> klommen zij de trappen op der stad van David bij het stijgen van den muur boven het huis van David en tot aan de Waterpoort oostwaarts.</verse>
<verse osisID="Neh.12.37"> En het tweede koor lofzangers ging aan den tegenovergestelden kant<note n="1432">In de tegenovergestelde richting van het andere, noordwaarts. De Ephraïmpoort en de Gevangenispoort worden Hoofdst. III niet vermeld, waarschijnlijk omdat zij geen vernieuwing noodig hadden. De eerste lag in het noorden in de richting van de tegenwoordige Damascuspoort, doch zuidwaarts van deze, wijl de toenmalige stad niet zoover naar het noorden reikte; de andere wordt door sommigen aan de zuidzijde, door anderen aan de noordzijde van den tempel geplaatst. Is de eerste meening juist, dan was zij waarschijnlijk geen buitenpoort, maar eene poort in de stad, die toegang gaf tot het tempelplein, en werd zij om die reden in Hoofdst. III niet genoemd. De toren Emath (Hebr.: Mea honderd) is de toren van ‘honderd el’ van III 1.</note> en ik daarachter en de helft van het volk op den muur en over den Bakoventoren en tot aan den breeden muur,</verse>
<verse osisID="Neh.12.38"> en over de Ephraïmpoort en over de Oudepoort en over de Vischpoort en den Hananeëltoren en den Emathtoren en tot aan de Schaapspoort; en zij bleven staan aan de Gevangenispoort.</verse>
<verse osisID="Neh.12.39"> En de twee lofkoren plaatsten zich in het huis Gods en ik en de helft der overheden met mij.</verse>
<verse osisID="Neh.12.40"> En de priesters Eliachim, Maasia, Miamin, Michea, Elioenaï, Zacharia, Hanania, met trompetten,</verse>
<verse osisID="Neh.12.41"> en Maäsia en Semeia en Eleazer en Azzi en Johanan en Melchia en Aelam en Ezer. En luid zongen de zangers en Jezraia was aan het hoofd<note n="1433">Van deze afdeeling zangers, gelijk Zacharias van de andere; vgl. v. 34 en 35.</note>.</verse>
<verse osisID="Neh.12.42"> En zij droegen dien dag groote slachtoffers op en verblijdden zich; want God had hen verblijd met groote blijdschap; en ook hunne vrouwen en kinderen verheugden zich, en de vreugde van Jerusalem werd veraf gehoord.</verse>
<verse osisID="Neh.12.43"> Men stelde ook te dien dage<note n="1434">In het Hebr. luidt dit vers: ‘En er werden te dien dage mannen aangesteld over de bewaarplaatsen voor de schatten, voor de hefoffers, voor de eerstelingen en voor de tienden, om daarin volgens de akkers der steden (d.i. in regelmatige volgorde) de wettelijke aandeelen voor de priesters en voor de levieten te verzamelen, want’ enz. De vier laatste verzen van dit hoofdstuk en de drie eerste van het volgende schijnen hier niet op hun oorspronkelijke plaats te staan en hebben vermoedelijk nog bij Hoofdst. X behoord. Wellicht zijn zij door den verzamelaar hier geplaatst om een soort inleiding te hebben op XIII 4 en volg.</note> mannen aan, priesters en levieten, over de schatkamers voor de drankoffers en voor de eerstelingen en voor de tienden, opdat door middel van hen de oversten der stad ze zouden inbrengen met behoorlijke dankbetuiging; want Juda verheugde zich over de priesters en de levieten, die in den dienst stonden.</verse>
<verse osisID="Neh.12.44"> En zij onderhielden wat zij moesten onderhouden voor hunnen God, en wat zij moesten onderhouden voor de reiniging, ook de zangers en de deurwachters<note n="1435">Vervulden stipt hunne plichten.</note> volgens het voorschrift van David en van Salomon, zijnen zoon.</verse>
<verse osisID="Neh.12.45"> Want in de dagen van David en<note n="1436">Volgens de Septuagint moet ‘en’ vervallen en is de zin: Want in de dagen van David was Asaph van den beginne af het hoofd der zangers. Ook het Hebr. laat die verklaring toe.</note> Asaph waren er van den beginne af hoofden aangesteld over de zangers, die met liederen God loofden en dankten.</verse>
<verse osisID="Neh.12.46"> En geheel Israël gaf in de dagen van Zorobabel en in de dagen van Nehemias de aandeelen aan de zangers en de deurwachters voor elken dag, en zij heiligden de levieten en de levieten heiligden de zonen van Aäron<note n="1437">Hebr.: ‘zij heiligden voor de levieten, en de levieten heiligden voor de zonen van Aäron’. De beteekenis is: Geheel Israël gaf zijne tienden, welke eene heilige zaak waren, aan de levieten, en dezen gaven de tienden dier tienden aan de priesters. Vgl. X 37-38.</note>.</verse>
</chapter>
<chapter osisID="Neh.13"> 
<title>Hoofdstuk XIII.</title><p>Overeenkomstig de voorgelezen Wet worden de vreemdelingen buiten de gemeenschap van Israël gesloten (v. 1-3). Na zijn terugkeer te Jerusalem treedt Nehemias op tegen Eliasib en Tobias (v. 4-9) en tegen de verwaarloozing van den eeredienst (v. 10-14), de schending van den sabbat (v. 15-22) en de gemengde huwelijken (v. 23-29). Slot (v. 30-31).</p>
<verse osisID="Neh.13.1"> Te dien dage<note n="1438">Zie XII 43, noot 24.</note> nu las men in het boek van Moses ten aanhooren van het volk, en men vond daarin geschreven<note n="1439">Deut. XXIII 3-6. Vgl. Num. XXII 2 en volg.</note>, dat ten eeuwigen dage geen Ammoniet en Moabiet mocht intreden in de gemeente Gods,</verse>
<verse osisID="Neh.13.2"> omdat zij de kinderen van Israël niet met brood en water waren te gemoet gekomen en tegen hen Balaäm hadden gehuurd ten einde hen te vloeken; maar onze God verkeerde den vloek in zegen.</verse>
<verse osisID="Neh.13.3"> Het geschiedde nu, toen zij de wet gehoord hadden, dat zij elken vreemdeling afzonderden van Israël<note n="1440">Hebr. verachtelijk: ‘alle vreemd gespuis’; vgl. Exod. XII 38.</note>.</verse>
<verse osisID="Neh.13.4"> En daarbij<note n="1441">d.i. Bij de moeilijkheden, die het zoo even verhaalde noodwendig met zich bracht, kwam nog de volgende.... In het Hebr. staat echter: ‘En vóór dien (tijd) - d.i. vóór de verwijdering der vreemdelingen, of beter, vóór den terugkeer van Nehemias te Jerusalem - was Eliasib, de priester, aangesteld over de kamer (of begiftigd met een vertrek) van het huis van onzen God, een verwant....’. In het oorspronkelijk geschrift van Nehemias schijnt hieraan iets te zijn voorafgegaan, wat door den verzamelaar is weggelaten; vgl. v. 6. Waarschijnlijk was deze Eliasib de hoogepriester van dien naam en den hervormingen van Nehemias niet gunstig gezind. Hoe hij met Tobias verwant was, is niet bekend.</note> was er de priester Eliasib, die was aangesteld over de voorraadkamer van het huis van onzen God en een verwant was van Tobias.</verse>
<verse osisID="Neh.13.5"> Deze maakte diens volgens voor zich een groote voorraadkamer<note n="1442">Misschien is de zin der Vulgaat: Tobias maakte voor zich.... In het Hebr. staat: ‘Hij (Eliasib) had hem (namelijk voor Tobias) een groot vertrek gemaakt’. Zoo is er in den grondtekst ook v. 7-9 eenvoudig van een vertrek spraak, dat wellicht uit meerdere kamers bestond (v. 9); zie ook v. 8 met de noot.</note>, en daar legde men vóór hem<note n="1443">Hebr.: ‘te voren’, voordat Tobias daarheen gekomen was.</note> de offergaven en den wierook en de vaten en het tiende van het koren, van den wijn en van de olie, de aandeelen der levieten en der zangers en der deurwachters en de eerstelingen der priesters.</verse>
<verse osisID="Neh.13.6"> Doch tijdens dit alles was ik niet te Jerusalem, want in het twee en dertigste jaar van Artaxerxes, den koning van Babylon, was ik bij den koning gekomen en op het einde van dagen deed ik aanvraag bij den koning<note n="1444">Na verloop van eenigen tijd vroeg ik den koning verlof weer naar Jerusalem te gaan. Na een verblijf van twaalf jaren te Jerusalem was hij naar Babylon teruggekeerd; hoe lang hij daar verbleef valt niet met zekerheid te zeggen, maar het moet minstens een paar jaren geduurd hebben, daar anders de misbruiken, waarover in het vervolg van dit hoofdstuk gesproken wordt, niet konden zijn ingeslopen.</note>.</verse>
<verse osisID="Neh.13.7"> En ik kwam te Jerusalem en bemerkte het kwaad, dat Eliasib voor Tobias gedaan had met voor hem eene schatkamer te maken in de voorzalen van het huis Gods.</verse>
<verse osisID="Neh.13.8"> En het kwaad scheen mij groot toe. En ik wierp het huisraad van Tobias buiten de voorraadkamer<note n="1445">Tobias bewoonde dus deze kamer (vgl. noot 5), als hij te Jerusalem kwam.</note>,</verse>
<verse osisID="Neh.13.9"> en ik gaf bevel, en men reinigde de voorraadkamers, en ik bracht daar de vaten van het huis Gods, het spijsoffer en den wierook weer terug.</verse>
<verse osisID="Neh.13.10"> Ook vernam ik, dat de aandeelen der levieten niet gegeven werden, en dat ieder der levieten en der zangers en dergenen, die dienst deden, naar zijn land was gevloden<note n="1446">Omdat zij van hunne inkomsten beroofd waren, gingen zij naar het land, vgl. XII 28-29, ten einde in hun onderhoud te kunnen voorzien.</note>;</verse>
<verse osisID="Neh.13.11"> en ik nam de zaak op tegen de overheden en zeide: Waarom hebben wij het huis Gods verlaten<note n="1447">Hebr.: ‘Waarom is het huis Gods verlaten?’ Nehemias berispt de overheden, omdat zij niet gezorgd hadden, dat de levieten hunne inkomsten ontvingen, en zoo de schuld waren, dat dezen den tempeldienst hadden verlaten.</note>? En ik verzamelde hen<note n="1448">De levieten en liet hen den dienst weer hervatten.</note> en deed hen staan op hunne standplaatsen.</verse>
<verse osisID="Neh.13.12"> En geheel Juda bracht het tiend van het koren, van den wijn en van de olie in de bergplaatsen.</verse> 
<verse osisID="Neh.13.13"> En wij stelden aan over de bergplaatsen Selemias, den priester, en Sadoc, den schriftgeleerde, en van de levieten Phadaia en bij hen Hanan, den zoon van Zachur, die de zoon van Mathania was; want zij waren trouw bevonden, en hun werden de aandeelen hunner broeders toevertrouwd<note n="1449">Hebr.: ‘hun werd opgelegd aan hunne broeders uit te deelen’, namelijk aan de priesters en de levieten, datgene wat dezen toekwam.</note>.</verse>
<verse osisID="Neh.13.14"> Gedenk daarom mij, mijn God, en delg mijne goede werken niet uit<note n="1450">En laat mijne goede werken niet onbeloond.</note>, welke ik gedaan heb voor het huis van mijnen God en voor zijne plechtgebruiken.</verse>
<verse osisID="Neh.13.15"> In die dagen zag ik er in Juda, die de wijnpersen traden op den sabbat, die de schoven droegen en de ezels belaadden met wijn en druiven en vijgen en allerlei last, en het te Jerusalem binnenbrachten op den sabbatdag. En ik bezwoer hen, dat zij op den dag, waarop het verkoopen geoorloofd was, zouden verkoopen.</verse>
<verse osisID="Neh.13.16"> Ook woonden<note n="1451">Hadden hunne standplaats, hun winkel.</note> er de Tyriërs, die visch en allerlei koopwaar invoerden; en op de sabbatdagen verkochten zij aan de kinderen van Juda te Jerusalem.</verse>
<verse osisID="Neh.13.17"> En ik berispte de edelen van Juda en zeide hun: Wat is dat voor een slechte zaak, welke gij doet, en gij ontheiligt den sabbatdag?</verse>
<verse osisID="Neh.13.18"> Hebben dat ook onze vaderen niet gedaan, en heeft onze God niet<note n="1452">Daarom.</note>, al dit kwaad over ons en over deze stad gebracht? En gij, gij vermeerdert de gramschap over Israël door den sabbat te schenden!</verse>
<verse osisID="Neh.13.19"> Het gebeurde nu, als de poorten van Jerusalem in rust waren op den sabbatdag<note n="1453">Hebr.: ‘Toen de poorten van Jerusalem vóór den sabbat in de schaduw lagen’, d.i. zoodra het donker werd 's avonds vóór den sabbat, m.a.w. toen de sabbat begon.</note>, dat ik sprak, en men sloot de deuren, en ik gaf bevel, dat men ze niet zoude openen tot na den sabbat, en van mijne dienaren stelde ik er over de poorten, opdat niemand een last zou binnenbrengen op den sabbatdag.</verse>
<verse osisID="Neh.13.20"> En de kooplieden en verkoopers van allerlei waar bleven buiten Jerusalem één-en andermaal<note n="1454">Toen zij niet binnen mochten komen, hielden zij waarschijnlijk hunne markt buiten de stad en gaven zoo weder aanleiding tot de schending van den sabbat.</note>.</verse>
<verse osisID="Neh.13.21"> En ik bezwoer hen en zeide hun: Waarom blijft gij aan gene zijde van den muur? Als gij dit weer doet, zal ik de hand op u leggen. Zoo dan kwamen zij van dien tijd af niet meer op den sabbat.</verse>
<verse osisID="Neh.13.22"> Ook zeide ik aan de levieten, dat zij zich zouden reinigen en dat zij zouden komen om de poorten te bewaken en den sabbatdag heilig te houden; gedenk dan ook hiervoor mij, mijn God, en spaar mij naar de menigte uwer erbarmingen!</verse>
<verse osisID="Neh.13.23"> Nog zag ik in die dagen Joden, die Azotische, Ammonietische en Moabietische vrouwen gehuwd hadden,</verse>
<verse osisID="Neh.13.24"> en van hunne kinderen spraken de helft Azotisch<note n="1455">Waarschijnlijk half of gebroken Azotisch.</note> en zij konden niet in het Judeesch spreken, maar spraken volgens de taal van volk en volk<note n="1456">Van verschillende volken, van wie zij door hunne moeder afstamden.</note>.</verse>
<verse osisID="Neh.13.25"> En ik berispte en vloekte hen. En eenigen hunner geeselde ik en maakte ze kaal<note n="1457">En ik strafte eenigen van hen, door hen te doen geeselen en kaal te laten scheren.</note>; en ik bezwoer hen bij God, dat zij hunne dochters niet zouden geven aan de zonen van dezen, en dat zij van de dochters van dezen niet zouden nemen voor hunne zonen en voor zich zelven, en ik zeide:</verse>
<verse osisID="Neh.13.26"> Heeft niet in dergelijke zaak Salomon, de koning van Israël, gezondigd? En toch was er onder de vele volken geen koning hem gelijk, en hij was door zijnen God bemind, en God had hem gesteld tot koning over geheel Israël; en zelfs hem brachten de vreemde vrouwen tot zonde<note n="1458">Vgl. III Reg. III 12 en volg.; II Par. I 12; II Reg. XII 24; III Reg. IV 1; III Reg. XI 1-3.</note>.</verse>
<verse osisID="Neh.13.27"> Zullen dan ook wij ongehoorzaam zijn en dit groote kwaad bedrijven van te zondigen tegen onzen God en vreemde vrouwen te huwen?</verse>
<verse osisID="Neh.13.28"> Van de zonen nu van Joiada, den zoon van Eliasib den hoogepriester, was een de schoonzoon van Sanaballat, den Horoniet, en ik joeg hem van mij weg<note n="1459">Waarschijnlijk omdat hij zich niet van zijne vrouw wilde scheiden. Uit den grondtekst blijkt niet of hoogepriester op Eliasib of op Joiada slaat, d.i. of Joiada toen reeds hoogepriester was of niet. Volgens Flavius Josephus was Manasses, een kleinzoon van Joiada en broeder van Jaddus (Jeddoa), gehuwd met Nicaso, de dochter van Sanaballetes, satraap van Samaria onder Darius Codomannus (vgl. XII noot 7). Indien echter Nehemias - zooals men bijna algemeen aanneemt - onder Artaxerxes I leefde, kan deze tijdsbepaling niet juist zijn, of deze Sanaballetes was niet Sanaballat, de Horoniet. Vgl. II noot 11.</note>.</verse>
<verse osisID="Neh.13.29"> Gedenk het, Heer, mijn God, aan hen<note n="1460">Om hen naar verdienste te straffen. Nehemias spreekt hier zoo uit ijver voor de eer van God en godsdienst. Dat huwelijk immers was een smaad voor geheel het hoogepriesterlijk huis en eene onteering van het recht, dat God had krachtens het verbond, hetwelk Hij met den stam Levi gesloten had. Zie Mal. II 8.</note>, die het priesterschap bezoedelen en het priesterlijk en het levietisch recht<note n="1461">Hebr.: ‘Het verbond des priesterschaps en der levieten’.</note>!</verse>
<verse osisID="Neh.13.30"> Alzoo reinigde ik hen<note n="1462">De priesters en levieten.</note> van alle vreemden en stelde eene dienstorde vast der priesters en der levieten, ieder in zijn ambt,</verse>
<verse osisID="Neh.13.31"> en voor het opbrengen<note n="1463">Vgl. X 35 en volg.</note> van het hout op bepaalde tijden en voor de eerstelingen. Gedenk mij, mijn God, ten goede. Amen.</verse>
</chapter>
</div>
	<div canonical="true" osisID="Tob" type="book">
		<title short="Tobias" type="main">Het Boek Tobias</title>
		<title>Inleiding</title>
		<p><hi type="bold">Het Boek Tobias</hi> verhaalt de geschiedenis der twee Tobiassen, vader en zoon. De vader, een vroom Israëliet uit den stam Nephthali, wordt met de andere Israëlieten van het Tienstammenrijk in ballingschap naar Assyrië gevoerd, blijft daar, evenals vroeger, God getrouw dienen, en staat, zooveel in zijn vermogen is, zijne stamgenooten bij, vooral door het geven van aalmoezen en het begraven der dooden. Hierom in ongenade gevallen, wordt hij vervolgd, van zijne goederen beroofd en moet hij zich met vrouw en kind verbergen. Nadat hem verlof gegeven is weer in zijn huis terug te keeren, gaat hij voort met het begraven der vermoorde Israëlieten; maar op zekeren dag wordt hij door een noodlottig voorval blind. Bij dat ongeluk voegt zich de armoede en de bespotting zijner vrienden, ja zelfs zijner echtgenoote. Hij blijft echter op God vertrouwen, stort zijn hart in een vurig gebed voor Hem uit en vraagt Hem, als het met 's Heeren wil overeenkomt, uit dit leven te worden weggenomen. Terzelfder tijd richtte eene verwante van hem, Sara, die in Medië woonde, een dergelijk gebed tot den Heer. Eene dienstmaagd had haar verweten, dat zij hare zeven mannen, die achtereenvolgens door den duivel gedood waren, had omgebracht. God heeft medelijden met de twee ongelukkigen, die hun  vertrouwen op Hem stellen, en zendt hun zijnen engel Raphaël te hulp (I-III). Daar intusschen Tobias meent, dat zijn einde nabij is, geeft hij aan zijn zoon, insgelijks Tobias geheeten, de heilzaamste vermaningen en, door nood gedwongen, zendt hij hem naar Gabelus, aan wien hij vroeger tien talenten zilver geleend had, om dat geld terug te halen (IV). Als reisgezel van den jongen Tobias biedt zich de engel Raphaël in menschengedaante aan, beveelt hem onderweg een visch, die op hem aanvalt, uit het water te trekken en het hart, de gal en de lever er van te bewaren als een goed geneesmiddel om den duivel te verjagen en oogziekten te genezen. Bij Raguel aangekomen, vraagt Tobias diens dochter Sara, op raad van den engel, ten huwelijk; de duivel, die de vorige mannen van Sara heeft gedood, wordt verdreven, en nadat de engel het geld bij Gabelus heeft teruggehaald, keert Tobias met zijne echtgenoote en de helft der goederen van zijn schoonvader naar huis weder. Daar behouden aangekomen, bestrijkt hij met de gal van den visch de oogen zijns vaders, die terstond van zijne blindheid wordt genezen en met geheel zijn huisgezin God looft. Hierop maakt de engel zich bekend en keert naar den hemel terug (V-XII). De oude Tobias geeft zijn dankbaar hart lucht in een treffend gebed, waarin hij tevens de verwoesting van Jerusalem en den triomf van het nieuwe Jerusalem, vooral als beeld van de Kerk van Christus, voorspelt en de heerlijkheid van het hemelsche Sion beschrijft (XIII). Na deze gebeurtenissen leefden de beide Tobiassen nog vele jaren gelukkig, zagen hunne nakomelingen tot in het vierde en vijfde geslacht en stierven den dood der rechtvaardigen (XIV).</p>
<p>Uit geheel deze geschiedenis blijkt - en dit duidelijk te doen uitkomen is zeker het hoofddoel van het Boek Tobias - dat God zijne trouwe dienaren, die op Hem hopen en bij Hem hulp zoeken, wel door rampen beproeft, maar hen nooit verlaat, integendeel soms zelfs op deze wereld de deugd beloont; ook blijkt er uit dat hun, die God liefhebben, alles ten goede medewerkt. Niet alleen echter stelt het verhaal Gods voorzienigheid in het helderste licht, het bevat bovendien zoovele lessen en voorbeelden, die tot de deugd opwekken, dat het Boek Tobias tot een der nuttigste Boeken van de H. Schrift kan gerekend worden. In 't bijzonder worden wij door de lezing er van opgewekt tot de beoefening der werken van barmhartigheid, en hoe wij ons daaraan op Gode welgevallige wijze kunnen wijden, wordt ons door levende voorbeelden voor oogen gesteld. Hoe kort ook, is het Boek Tobias voor iedereen in vele omstandigheden des levens een veilige gids, die hem geleidt, versterkt en opbeurt, en hem een zekeren weg wijst naar het hemelsch vaderland.</p>
<p>De Protestanten, die het Boek Tobias onder de apocriefe boeken rangschikken, en alle rationalisten ontkennen zijne geschiedkundige waarde en houden het voor een stichtelijk verdichtsel. Sommigen hunner meenen nog wel dat een waar feit aan het verhaal ten grondslag ligt, maar door den schrijver naar dichterlijke wijze opgesierd, en tot die opsiering rekenen zij natuurlijk al het wonderbare, dat in deze geschiedenis voorkomt. De Katholieken daarentegen verdedigen zoo goed als algemeen de geschiedkundige waarde van het geheele  Boek, en zij, die het hebben uitgelegd, lossen de moeilijkheden, die door de tegenstanders tegen de waarheid van het verhaal worden gemaakt, met evenveel zorg op, als waarmede zij de waarheid der overige geschiedkundige boeken verdedigen. Zij beroepen zich terecht op de verschillende bijzonderheden, die door den schrijver worden medegedeeld. Hij geeft het geslacht op, waaruit Tobias gesproten is, zijn vaderland, den tijd, waarin hij leefde, en hij daalt tot vele geschieden aardrijkskundige bijzonderheden af. Het Boek draagt uitteraard een geschiedkundig karakter; inhoud en stijl duiden aan, dat de bedoeling des schrijvers was ons eene ware gebeurtenis te verhalen. Zonder grondige bewijzen derhalve mogen wij het tegendeel niet aannemen. Die bewijzen nu moeten nog geleverd worden; want zeker is het geen reden om aan de waarheid van een verhaal te twijfelen, dat daarin wonderen worden medegedeeld, en de weinige geschiedkundige moeilijkheden, die in het Boek Tobias voorkomen, kunnen worden opgelost of verklaard, zooals uit de aanteekeningen zal blijken.</p>
<p>Het Boek Tobias komt in den tegenwoordigen Canon der Joden niet voor. Dat het echter voorheen ook bij dezen als een heilig Boek heeft gegolden, blijkt uit het feit, dat het in de Septuagint als zoodanig voor de Grieksch sprekende Joden is opgenomen. Door de Katholieke Kerk is het altijd als canoniek beschouwd, en vele conciliën, ook dat van Trente, hebben het op de lijst der canonieke boeken geplaatst. Het behoort echter tot de zoogenaamde deutero-canonieke boeken, daar sommigen oudtijds het goddelijk gezag er van betwijfelden, omdat het niet meer in den Hebreeuwschen Canon gevonden werd.</p>
<p>Wie er de schrijver van is, valt niet met volkomen zekerheid te zeggen. Hoogstwaarschijnlijk echter moet het aan de beide Tobiassen worden toegeschreven, behalve de laatste verzen van hoofdstuk XIV, waarin o.a. de dood van den jongen Tobias wordt verhaald, welke er door een lateren schrijver, die misschien ook het Boek uit de schriften van Tobias in den tegenwoordigen vorm heeft gebracht, zijn bijgevoegd. Die waarschijnlijkheid steunt hierop, dat in alle vertalingen, die der Vulgaat en de Chaldeeuwsche uitgezonderd, Tobias, de vader, tot hoofdstuk III, waar de geschiedenis van Sara begint, altijd spreekt in den eersten persoon; dat volgens den Griekschen tekst, XII 20, de engel Raphaël aan beide Tobiassen beveelt hunne geschiedenis te schrijven en dat er vele bijzonderheden in het verhaal voorkomen, die alleen aan Tobias vader en zoon bekend waren. Met grond kunnen wij hen dus voor de schrijvers hunner levensgeschiedenis houden, waaruit dan ook volgt, dat deze tijdens de Assyrische gevangenschap geschreven is.</p>
<p>De oorspronkelijke tekst van het Boek is verloren gegaan, en men weet niet met zekerheid in welke taal het geschreven is; volgens de oudere schriftuurverklaarders was dit het zoogenaamde Chaldeeuwsch, volgens de meeste nieuweren het Hebreeuwsch. De vertaling, welke in de Vulgaat voorkomt, is door den H. Hiëronymus bewerkt naar een Chaldeeuwschen tekst. Behalve deze zijn er drie Grieksche vertalingen, welke om haar langdurig gebruik insgelijks groot gezag hebben. Zij worden aangeduid met de letters <hi type="italic">Gr. A, B, C</hi>, die wij ook in de aanteekeningen zullen bezigen. Terwijl vroeger sommigen meenden, dat er  oorspronkelijk drie teksten bestaan hebben, waarnaar de verschillende vertalingen, welke wij thans bezitten, bewerkt zijn, neemt men tegenwoordig algemeen slechts één oorspronkelijken tekst aan, die door de onderscheidene vertalers meer of minder vrij is overgezet, terwijl die vertalingen zelve later nog met vele toevoegselen en verklaringen zijn aangevuld. Alzoo wijken de bestaande teksten merkelijk van elkander af in uitgebreidheid en in het verhalen van bijzonderheden, hoewel zij in het wezen der zaak overeenkomen. <hi type="italic">Gr. A,</hi> die in de Grieksche Kerk gebruikt wordt en waarnaar ook de tekst der Armenische Kerk en de eerste helft der Syrische vertaling bewerkt zijn, is met de Vulgaat het kortst; <hi type="italic">Gr. B,</hi> die in den Sinaïtischen codex is bewaard gebleven en waarmede de oude Latijnsche vertaling, de Itala, het meest overeenstemt, het uitgebreidst, terwijl <hi type="italic">Gr. C</hi>, voor de tweede helft met de Syrische vertaling verwant, tusschen beide het midden houdt. In 1877 is een Chaldeeuwsche tekst teruggevonden, waaraan de twee laatste hoofdstukken ontbreken, maar die overigens in breedsprakigheid tot <hi type="italic">Gr. B</hi> nadert. Naar de meening van velen is aan een volledig handschrift van <hi type="italic">dezen</hi> tekst, door vrije, hier en daar beknopt samenvattende vertaling, de Vulgaat ontleend en is ook eene reeds vroeger bekende Hebreeuwsche overzetting uit denzelfden tekst gevloeid. Eene andere in dezelfde taal berust op <hi type="italic">Gr. A.</hi></p>
<p>Het Boek Tobias is te allen tijde veel gelezen geworden. De H. Polycarpus maakt er gebruik van in zijnen brief aan de Philippiërs, die zeker niet na het jaar 120 n. C. geschreven werd. In de Oostersche Kerk werd het als een Boek der H. Schriftuur beschouwd door Clemens van Alexandrië, Origenes, en anderen; in de Westersche Kerk door de HH. Cyprianus, Hilarius, Ambrosius, welke laatste er eene geheele verhandeling over geschreven heeft. Ja zoo algemeen was reeds in de eerste eeuwen de geschiedenis van Tobias bekend, dat men sommige tafereelen aan haar ontleend veelvuldig vindt afgebeeld in de Catacomben en op de verschillende gedenkteekenen der Christelijke oudheid.</p>
<chapter osisID="Tob.1"> 
<title>Hoofdstuk I.</title>
<p>Afkomst en voorbeeldig gedrag van Tobias (v. 1-12). Zijne liefdewerken onder Salmanasar, die hem begunstigt, en onder Sennacherib, die hem van zijne goederen berooft en ter dood wil brengen (v. 13-22). Hij verbergt zich en krijgt na Sennacherib's dood met de vrijheid zijne goederen terug (v. 23-25).</p>
<verse osisID="Tob.1.1"> <hi type="small-caps">Tobias</hi><note n="1464">De Grieksche tekst geeft de volgende geslachtslijst van Tobias: ‘Boek der woorden van Tobit, den zoon van Tobiël, den zoon van Ananiël, den zoon van Aduel, den zoon van Gabaël, uit het geslacht van Asiël, uit den stam Nephthali’, en v. 8 noemt hij zijne grootmoeder van vaderszijde, welke hem opvoedde, Debbora.</note> uit den stam en uit eene stad<note n="1465">Uit eene stad van, niet uit de stad Nephthali, want er bestond geene stad van dien naam. Gr. A en B noemen hier Thisbe.</note> van Nephthali [welke in Opper-Galilea boven Naässon, achter den weg, die naar het westen voert, gelegen is en de stad Sephet aan de linkerzijde heeft<note n="1466">Boven, d.i. ten oosten van Naässon; - achter, d.i. ten westen van den weg, die naar het westen, d.i. naar de Middellandsche zee voert - aan de linkerzijde, d.i. ten zuiden van Sephet. Bij het bepalen der richting keerde men het gelaat naar het oosten. Zie Joël II 20.</note>],</verse>
<verse osisID="Tob.1.2"> toen hij gevangen genomen was in de dagen van Salmanasar<note n="1467">In de dagen van Salmanasar (in het Grieksch Enemessar) d.i. in het negende en laatste jaar van Oseë, koning van Israël, waarschijnlijk het jaar 721 v. C. Toen immers werd Samaria ingenomen en werden de Joden van het Tienstammenrijk, die zich nog in hun land bevonden, weggevoerd. Zonder grond beroepen zich de bestrijders van het geschiedkundig karakter van dit Boek op deze plaats; immers al wordt IV Reg. XV 29 verhaald, dat reeds Teglath-Phalasar den stam van Nephthali in gevangenschap wegvoerde, er wordt toch niet gezegd, dat hij ze allen zonder uitzondering overbracht, wat hem ook moeilijk zou gevallen zijn, daar velen zich in het bergachtige land van Nephthali gemakkelijk konden schuilhouden. Dat dus Tobias met anderen achtergebleven was en later door Salmanasar naar Ninive werd gevoerd, strijdt volstrekt niet met IV Reg. XV 29 of met de waarschijnlijkheid. Vgl. IV Reg. XVII 3-6 en XVIII 9-11. De veroveraar van Samaria was de Assyrische koning Sargon, die van 721 tot 705 v. C. regeerde. Waarom hij onder den naam van Salmanasar en Enemessar voorkomt, valt moeilijk uit te maken. Droeg hij wellicht dien naam vóór zijne regeering; was het een bijnaam, of moet men de naams- verandering wijten aan de afschrijvers? Deze en andere gissingen zijn gemaakt, maar niemand kan voor zijne meening een doorslaand bewijs aanvoeren. De laatste onderstelling is echter de waarschijnlijkste. De afschrijvers kunnen den belegeraar van Samaria, Salmanasar, verward hebben met den veroveraar Sargon, die ook IV Reg. niet uitdrukkelijk genoemd wordt. Het is mogelijk, dat nog Salmanasar, vóór de verovering van de stad Samaria, Tobias met andere Israëlieten in gevangenschap heeft gevoerd, en dat derhalve deze naam in v. 2 juist is, terwijl in v. 13 en 18 of wel oorspronkelijk Sargon heeft gestaan, of wel de naam Salmanasar door de afschrijvers is ingevoegd.</note>, den koning der Assyriërs, verliet zelfs gedurende zijne gevangenschap den weg der waarheid<note n="1468">Den weg der deugd, dien het ware geloof hem aanwees.</note> niet,</verse>
<verse osisID="Tob.1.3"> zoodat hij alles wat hij hebben kon<note n="1469">d.i. Alles wat hij kon overleggen, niet alles wat hij bezat. Het Grieksch zegt: ‘vele aalmoezen’.</note>, dagelijks aan de medegevangene broeders, die uit zijn geslacht waren, uitdeelde.</verse>
<verse osisID="Tob.1.4"> En toen hij nog de jongste was van allen in den stam Nephthali, deed hij toch niets kinderachtigs in zijne werken<note n="1470">De beteekenis is: reeds op zeer jeugdigen leeftijd gedroeg hij zich mannelijk in al zijn doen en laten. In het Grieksch: ‘En toen ik nog in mijn land was, in het land van Israël, en ik jong was, viel de geheele stam van Nephthalim, mijns vaders, van het huis van David af en van Jerusalem’.</note>.</verse>
<verse osisID="Tob.1.5"> Ja, toen allen gingen naar de gouden kalveren<note n="1471">Allen, d.i. de overgroote meerderheid; want ook onder de tien stammen waren enkele aanbidders van den waren God overgebleven, en zoo verhaalt Tobias zelf volgens het Sinaïtisch handschrift (V 14), dat Ananias en Nathan, de twee zonen van den grooten Semelias, met hem naar Jerusalem gingen. De gouden kalveren waren door Jeroboam opgericht, één te Bethel, in het zuiden, en één te Dan, in het noorden des rijks. Daar Dan het dichtst bij lag, gingen de Nephthalieten daarheen. Vgl. III Reg. XII 28-29.</note>, welke Jeroboam, de koning van Israël, gemaakt had, meed hij alleen het gezelschap van allen</verse>
<verse osisID="Tob.1.6"> en ging naar Jerusalem naar den tempel des Heeren<note n="1472">Op de feestdagen, zooals het Grieksch er bijvoegt, te weten met Paschen, Pinksteren en het Loofhuttenfeest.</note> en aanbad daar den Heer, den God van Israël, en offerde trouw al zijne eerstelingen en zijne tienden,</verse>
<verse osisID="Tob.1.7"> zoodat hij in het derde jaar geheel het tiend uitdeelde aan de bekeerlingen en vreemdelingen<note n="1473">Hij gaf al de tienden, welke hij volgens de Wet geven moest en waarvan men drie soorten kan onderscheiden: 1o het tiend van alle dieren en veldvruchten; Lev. XXVII, 30 en volg.; - 2o het tiend van de overgebleven negen deelen der veldvruchten; Deut. XIV 22-23; - 3o het tiend, dat alle drie jaren, nadat de twee eerste tienden betaald waren, moest worden afgezonderd voor de armen, weduwen en vreemdelingen; Deut. XIV 28. De Vulgaat maakt slechts melding van het tiend in het algemeen en van het derde tiend in het bijzonder, maar geeft v. 8 te kennen, dat Tobias alle wettelijke voorschriften onderhield. De andere vertalingen noemen al de drie tienden op en voegen er bij, dat hij het tweede in geld medebracht en aan offers en offermaaltijden besteedde, wat de Wet toeliet; vgl. Deut. XIV 24-26.</note>.</verse> 
<verse osisID="Tob.1.8"> Deze en dergelijke dingen betrachtte hij als jongeling volgens de wet Gods.</verse>
<verse osisID="Tob.1.9"> Maar toen hij man geworden was, nam hij Anna, uit zijnen stam<note n="1474">Volgens Num. XXXVI 6 en volg. moesten de erfdochters met mannen van haren stam en hare familie trouwen, opdat de eigendommen der verschillende stammen en familiën niet zouden vermengd worden; van eene verplichting voor iedereen om in zijn stam te trouwen is daar geen sprake. Toch schijnt het eene gewoonte onder de godvruchtige Israëlieten geweest te zijn vrouwen te nemen uit hunnen stam en hunne familie, zooals blijkt uit de woorden van Tobias aan zijn zoon IV 12 in de Grieksche en andere vertalingen: ‘Neem de naaste uit het geslacht uwer vaderen tot vrouw en neem geen vreemde vrouw, die niet uit den stam uws vaders is’. Dan noemt hij de namen der patriarchen en vervolgt: ‘Gedenk, dat zij allen vrouwen namen uit de geslachten hunner vaderen en gezegend werden in hunne zonen’ enz. Deze godvruchtige gewoonte nu had de oude Tobias gevolgd, want zooals hier gezegd wordt, nam hij Anna uit zijnen stam en (volgens het Grieksch) uit zijne familie tot vrouw. De geboorte van den zoon schijnt, volgens het Sinaïtisch handschrift, na het vertrek naar het land der gevangenschap te hebben plaats gehad.</note>, tot vrouw en gewon bij haar eenen zoon, wien hij zijnen naam gaf;</verse>
<verse osisID="Tob.1.10"> en hij leerde hem van zijne kindsheid af God vreezen en zich onthouden van alle zonde.</verse>
<verse osisID="Tob.1.11"> Toen hij nu door de gevangenschap met zijn vrouw en zoon in de stad Ninive gekomen was met geheel zijnen stam<note n="1475">De zin kan zijn: hij kwam te Ninive met de overige Nephthalieten, die bij de eerste wegvoering in Galilea achtergebleven waren; of: hij kwam te Ninive bij zijn geheelen stam, die daar reeds door Theglathphalasar heengevoerd was.</note>,</verse>
<verse osisID="Tob.1.12"> bewaarde hij (terwijl allen van de spijzen der heidenen aten) zijne ziel en verontreinigde zich nooit aan hunne spijzen<note n="1476">In zooverre die door de Wet verboden waren; vgl. Lev. III 17; XI en XVII 10. Hoe streng de ware Israëlieten zich aan die voorschriften hielden, blijkt o.a. uit het gedrag van Daniël (Dan. I 8 en volg.) en van Eleazar en de Machabeesche broeders (II Mach. VI 18; VII 1 en volg.).</note>.</verse>
<verse osisID="Tob.1.13"> En omdat hij den Heer indachtig was met geheel zijn hart, deed God hem genade vinden in de oogen van Salmanasar, den koning,</verse>
<verse osisID="Tob.1.14"> die hem verlof gaf te gaan, waarheen hij wilde, terwijl hij de vrijheid had te doen hetgeen hij verkoos<note n="1477">Volgens het Grieksch deed hij inkoopen voor den koning en leverde hem alles wat hij noodig had. Naar het Chald. stelde de koning hem over al wat hij bezat.</note>.</verse>
<verse osisID="Tob.1.15"> Hij ging dan naar allen, die in de gevangenschap waren, en gaf hun heilzame vermaningen.</verse>
<verse osisID="Tob.1.16"> Toen hij nu te Rages, eene stad der Meden, gekomen was en van datgene, waarmede de koning hem had vereerd, tien talenten zilver had<note n="1478">Rages, eene stad in Medië, volgens Arrianus tien dagreizen, volgens Ptolomeüs twee duizend stadiën van Ecbatana verwijderd, aan den voet van den berg Caspius. Zij wordt ook vermeld in net groote opschrift van Darius Hystaspis (522-486 v. C.) en later onder Alexander den Groote. De woorden van Strabo, die haar Rages van Nicator noemt, kunnen dus alleen de beteekenis hebben, dat Seleucus Nicator (312-282 v. C.) haar vernieuwde. Het bedrag der som, waarmede Salmanasar Tobias vereerde, d.i. beloonde, is niet met zekerheid te bepalen, daar men niet weet van welke talenten hier sprake is.</note>,</verse>
<verse osisID="Tob.1.17"> en toen hij onder de groote menigte van zijn geslacht, Gabelus, die uit zijnen stam was, behoeftig zag, gaf hij dezen op eene schuldbekentenis het vermelde gewicht zilver<note n="1479">De woorden toen hij Gabelus behoeftig zag, gaf hij enz. geven te verstaan, dat Tobias die som te leen gaf om Gabelus te helpen. Volgens de Grieksche teksten is er van armoede bij Gabelus geen spraak, en werd hem het geld slechts in bewaring gegeven, zoodat Gabelus later den geldzak nog verzegeld aan den jongen Tobias teruggaf (IX 5).</note>.</verse>
<verse osisID="Tob.1.18"> Maar langen tijd daarna, toen koning Salmanasar gestorven was en Sennacherib, zijn zoon, in zijne plaats regeerde<note n="1480">In het jaar 705 v. C.</note>, in wiens oogen de kinderen van Israël gehaat waren,</verse>
<verse osisID="Tob.1.19"> ging Tobias dagelijks al zijne verwanten rond en troostte hen en deelde aan ieder, naar zijn vermogen, van zijne goederen mede;</verse>
<verse osisID="Tob.1.20"> de hongerigen spijsde hij en den naakten verschafte hij kleederen en ijverig bezorgde hij de begrafenis aan de gestorvenen en de vermoorden.</verse>
<verse osisID="Tob.1.21"> Ook toen koning Sennacherib, was teruggekeerd, uit Judea vluchtend om de plaag, waarmede God hem wegens zijne godslastering getroffen had<note n="1481">Zie Is. XXXVI, XXXVII; IV Reg. XVIII 13, XIX; II Par. XXXII; I Mach. VII 41.</note>, en hij in zijn toorn velen der kinderen van Israël doodde, begroef Tobias hunne lichamen.</verse>
<verse osisID="Tob.1.22"> Maar toen dit den koning geboodschapt werd, gaf deze bevel hem te dooden en ontnam hem geheel zijn vermogen.</verse>
<verse osisID="Tob.1.23"> Doch Tobias vluchtte met zijnen zoon en met zijne vrouw, en van alles ontbloot hield hij zich schuil, want velen hadden hem lief.</verse>
<verse osisID="Tob.1.24"> Na vijf en veertig dagen<note n="1482">Na het vonnis tegen Tobias, niet na den terugkeer van Sennacherib uit Judea in 701, want hij stierf eerst in 681 v. C. Het is echter mogelijk, dat de afschrijvers, die den tekst veelvuldig door bijvoegselen hebben verklaard en uitgebreid, hier een bepaald getal dagen hebben genoemd, waarvan in den oorspronkelijken tekst geen spraak was.</note> echter werd de koning door zijne zonen vermoord,</verse>
<verse osisID="Tob.1.25"> en Tobias keerde naar zijn huis weder en geheel zijn vermogen werd hem teruggegeven<note n="1483">Volgens de Grieksche en Hebreeuwsche vertalingen kreeg hij zijn vermogen terug door de tusschenkomst van Achicharus, opperschenker enz. van Sennacherib, die door Sachardon (Asor-Haddon), den opvolger van Sennacherib, tot de eerste betrekking des rijks benoemd werd. Deze Achicharus (in de Vulgaat wordt hij XI 20 Achior genoemd) was volgens de Septuagint de zoon van Anaël, den broeder van Tobias.</note>.</verse>
</chapter>
<chapter osisID="Tob.2">
<title>Hoofdstuk II.</title><p>Tobias gaat voort met het begraven der dooden (v. 1-9). Hij wordt blind (v. 10-11). Zijne standvastigheid en zijn geduld (v. 13-23).</p>
<verse osisID="Tob.2.1"> Naderhand nu, toen het een feestdag des Heeren was<note n="1484">Pinksteren volgens de andere vertalingen. Overeenkomstig de Wet, Deut. XVI 9 en volg., richtte Tobias een vreugdemaal aan, waarop hij arme stamgenooten uitnoodigde.</note> en er een goede maaltijd was aangerecht in het huis van Tobias,</verse>
<verse osisID="Tob.2.2"> zeide hij tot zijnen zoon: Ga en breng eenigen van onzen stam, die God vreezen, hier om met ons te eten.</verse>
<verse osisID="Tob.2.3"> Weggegaan en teruggekeerd, berichtte hem deze, dat iemand der kinderen van Israël vermoord<note n="1485">Gewurgd volgens andere vertalingen.</note> op de straat lag. En dadelijk sprong Tobias van zijne ligplaats<note n="1486">Van het rustbed, waarop hij volgens Oostersche gewoonte aan tafel aanlag. Dit ontbreekt in het Grieksch.</note> op, verliet den maaltijd, en kwam ongespijsd bij het lijk;</verse>
<verse osisID="Tob.2.4"> en hij nam het op en bracht het heimelijk naar zijn huis<note n="1487">In een aanhoorig gebouw van zijn huis; want zijn huis zou daardoor gedurende zeven dagen onrein geweest zijn. Gr. A zegt dan ook: ‘in een zeker huis’.</note>, om het na zonsondergang behoedzaam te begraven.</verse>
<verse osisID="Tob.2.5"> En na het lijk verborgen te hebben, at hij zijn brood in droefheid en vreeze<note n="1488">Hij nam zijn maal alleen, daar hij door het aanraken van het lijk onrein geworden was.</note>,</verse>
<verse osisID="Tob.2.6"> dat woord gedachtig, hetwelk de Heer door Amos, den profeet, gesproken heeft: Uwe feestdagen zullen verkeeren in weeklage en rouw<note n="1489">De profeet had dit gezegd met het oog op de Assyrische gevangenschap.</note>.</verse>
<verse osisID="Tob.2.7"> Toen nu de zon was ondergegaan, ging hij heen en begroef hem.</verse>
<verse osisID="Tob.2.8"> Toen gispten hem al zijne naasten<note n="1490">Naasten, d.i. verwanten, buren en bekenden.</note> en zeiden: Reeds zijt gij hierom ter dood veroordeeld, en nauwelijks zijt gij aan het doodsbevel ontsnapt, en gij begraaft opnieuw de dooden!</verse>
<verse osisID="Tob.2.9"> Maar Tobias, die God meer vreesde dan den koning, nam de lichamen der vermoorden op en verborg ze in zijn huis en begroef ze midden in den nacht.</verse>
<verse osisID="Tob.2.10"> Nu gebeurde het, dat hij op zekeren dag vermoeid van het begraven thuis kwam en zich naast den muur neerlegde<note n="1491">Volgens de andere vertalingen gebeurde dit na het begraven op Pinksterdag; de Vulgaat schijnt door v. 8 en de uitdrukking: ‘op zekeren dag’ aan te duiden, dat het bij eene andere gelegenheid geschiedde. Buitenshuis legde hij zich neer, omdat hij onrein was, zooals het Grieksch zegt.</note> en insliep,</verse>
<verse osisID="Tob.2.11"> en er, terwijl hij sliep, uit een zwaluwnest warme drek op zijne oogen viel en hij blind werd<note n="1492">Gemakkelijk kon de drek, b.v. door den wind verdeeld, of door wrijving met de hand over het gelaat, in beide oogen komen. Waarschijnlijk werd Tobias daardoor niet op eens blind, maar ontstonden er, zooals de andere vertalingen zeggen, ‘witte vlekken’ op het hoornvlies van het oog, waaruit ondanks de behandeling der geneesheeren de volslagen blindheid volgde.</note>.</verse> 
<verse osisID="Tob.2.12"> Deze beproeving nu liet de Heer hem daarom overkomen, opdat den nakomelingen een voorbeeld zou worden gegeven van zijn geduld, evenals dat van den heiligen Job.</verse>
<verse osisID="Tob.2.13"> Want daar<note n="1493">Anderen vertalen ‘ofschoon’, waardoor de grootheid van het geduld van Tobias meer uitkomt, daar hij niet morde, hoewel God, dien hij geheel zijn leven trouw gediend had, hem een zoo groote ramp liet overkomen. In onze vertaling wordt de oorzaak van het geduld, de vreeze Gods van den heiligen man, duidelijker aangegeven.</note> hij van zijne kindsheid af altijd God gevreesd en zijne geboden onderhouden had, werd hij niet verdrietig tegen God, dat de plaag der blindheid hem was overkomen;</verse>
<verse osisID="Tob.2.14"> maar onwankelbaar volhardde hij in de vreeze Gods, terwijl hij God dankte alle dagen van zijn leven.</verse>
<verse osisID="Tob.2.15"> Want gelijk de koningen den gelukzaligen Job hoonden, zoo bespotten hem zijne bloedverwanten en naastbestaanden om zijne levenswijze, zeggende:</verse>
<verse osisID="Tob.2.16"> Waar is uwe hoop, waarvoor gij aalmoezen en begrafenissen deedt<note n="1494">Serarius noemt vijf punten van overeenkomst op tusschen Tobias en Job: 1o Beiden lijden onschuldig; 2o zij treuren, maar morren niet tegen God; 3o zij worden getroffen door de eene ramp na de andere en toch laten zij zich niet terneerslaan; 4o zij danken en loven integendeel God; 5o beiden worden gesmaad en wel door diegenen, die hen hadden moeten troosten.</note>?</verse>
<verse osisID="Tob.2.17"> Maar Tobias berispte hen en zeide: Spreekt niet aldus;</verse>
<verse osisID="Tob.2.18"> want wij zijn kinderen der heiligen en wij verwachten dat leven, hetwelk God geven zal aan hen, die in hun vertrouwen op Hem nooit wankelen<note n="1495">Duidelijk blijkt uit deze woorden de hoop van Tobias op een ander leven.</note>.</verse>
<verse osisID="Tob.2.19"> Anna nu, zijne vrouw, ging dagelijks uit weven, en bracht het levensonderhoud aan, dat zij met het werk harer handen kon verdienen<note n="1496">Waarschijnlijk bedroeg het vermogen van Tobias, dat hij volgens I 25 terugontving, niet zeer veel, nadat hij aan Gabelus tien talenten geleend had. Door zijne vrijgevigheid (v. 22) was dit nog verminderd en door zijne blindheid kwam hij eindelijk tot armoede. De twee eerste jaren werd hij, volgens de andere vertalingen, door Achicharus onderhouden, maar toen deze naar Elymais (Itala en Sin.) was vertrokken (uit dezelfde vertalingen XIV 10 kan men opmaken, dat hij verbannen werd), moest de vrouw van Tobias door werken in het onderhoud voorzien.</note>.</verse> 
<verse osisID="Tob.2.20"> Zoo kwam het, dat zij een geitebokje ontving<note n="1497">Volgens de Vulgaat heeft het den schijn, alsof de geitebok het loon was, en de Chald. en Hebr. vertalingen zeggen dit uitdrukkelijk. De andere teksten maken het echter duidelijk, dat hij boven het loon ten geschenke was gegeven, opdat zij eens een beter maal zouden kunnen bereiden. Dat geschenk nu scheen Tobias te groot toe en daarom kwam hij op de verdenking van diefstal.</note> en thuis bracht;</verse>
<verse osisID="Tob.2.21"> en toen haar man de stem van zijn geblaat hoorde, zeide hij: Ziet toe of het soms niet gestolen is! geeft het terug aan zijne eigenaars, want wij mogen iets, dat gestolen is, noch eten noch aanraken.</verse>
<verse osisID="Tob.2.22"> Daarop antwoordde zijne vrouw vertoornd: Klaarblijkelijk is uwe hoop ijdel geworden en uwe aalmoezen hebben zich nu getoond<note n="1498">Het blijkt nu, dat uwe hoop op zegen wegens uwe goede werken ijdel was, en hoe weinig uwe aalmoezen baten; in plaats van geluk en voorspoed hebben wij armoede en gebrek.</note>.</verse>
<verse osisID="Tob.2.23"> En met deze en dergelijke woorden smaalde zij op hem.</verse>
</chapter>
<chapter osisID="Tob.3">
<title>Hoofdstuk III.</title><p>Gebed van Tobias (v. 1-6). Terzelfder tijd smeekt Sara, de dochter van Raguel, om uitkomst (v. 7-23). Beiden worden verhoord, en God zendt hun Raphaël te hulp (v. 24-25).</p>
<verse osisID="Tob.3.1"> Toen zuchtte Tobias en begon onder tranen te bidden,</verse>
<verse osisID="Tob.3.2"> zeggende: Rechtvaardig zijt Gij, o Heer, en al uwe oordeelen zijn rechtvaardig en al uwe wegen zijn barmhartigheid en waarheid en gerechtigheid.</verse>
<verse osisID="Tob.3.3"> Nu dan, o Heer, wees mij gedachtig en neem geene wraak over mijne zonden en gedenk mijne overtredingen of die mijner ouders niet.</verse>
<verse osisID="Tob.3.4"> Omdat wij niet gehoorzaamd hebben aan uwe bevelen, daarom zijn wij overgeleverd tot berooving en gevangenschap en dood, en tot opspraak en tot spot voor alle volken, onder welke Gij ons verstrooid hebt.</verse>
<verse osisID="Tob.3.5"> En nu, Heer, groot zijn uwe oordeelen<note n="1499">Straffen.</note>, omdat wij niet hebben gehandeld naar uwe bevelen en niet in oprechtheid hebben gewandeld voor U.</verse>
<verse osisID="Tob.3.6"> En nu, Heer, doe met mij volgens uwen wil en beveel, dat mijn geest in vrede worde opgenomen<note n="1500">Tobias vraagt hier te sterven, zoo dit met Gods wil overeenkomt, want hij laat voorafgaan: doe met mij volgens uwen wil. Ook Job, Elias en andere heiligen vroegen om te sterven; vgl. Job VII 15; III Reg. XIX 4; en de H. Augustinus leert, dat het den rechtvaardige niet ongeoorloofd is den dood te wenschen, als het leven allerrampzaligst is. Trouwens Eccli. XXX 17 vinden wij: ‘Beter is de dood dan een bitter leven’.</note>; want het is beter voor mij te sterven dan te leven.</verse>
<verse osisID="Tob.3.7"> Op denzelfden dag nu gebeurde het, dat ook Sara, de dochter van Raguël, te Rages<note n="1501">Raguel, d.i. ‘vriend van God’. - Rages wordt hier als woonplaats van Raguel genoemd, terwijl ook Gabelus te Rages woonde (vgl. I 16 en V 8). Nu is het zeker, dat beiden niet dezelfde stad bewoonden, want de engel moest een groote reis doen om van Raguels woonplaats naar Gabelus te gaan; vgl. IX 3, 6; (volgens het Sin. handschrift en de Itala V 6 waren de twee steden twee dagreizen van elkaar verwijderd). Ook noemen alle andere vertalingen Ecbatana als de woonplaats van Raguel. Het eenvoudigst en redelijkst schijnt wel de verklaring dat er bij het overschrijven eene vergissing heeft plaats gehad en men Rages in plaats van Ecbatana gezet heeft. Dat die vergissing zeer goed mogelijk was, blijkt uit Gr. A, waar men VI 9 Rages in plaats van Ecbatana geschreven heeft, terwijl vroeger Ecbatana als woonplaats van Raguel genoemd is, alsmede uit het Sinaïtisch handschrift, dat V 6 Gabelus te Ecbatana laat wonen.</note>, eene stad der Meden, smaadwoorden moest hooren van eene der dienstmaagden haars vaders,</verse>
<verse osisID="Tob.3.8"> omdat zij ten huwelijk gegeven was aan zeven mannen, en een duivel, met name Asmodeüs, hen had gedood, zoodra zij tot haar gegaan waren<note n="1502">Asmodeüs beteekent verderver. ‘God, zegt de H. Gregorius de Groote, gaf aan de duivelen macht over deze mannen van Sara, die door eigen verdorvenheid hunne slaven waren geworden (vgl. VI 17), en het is dientengevolge, dat Asmodeüs hun het tijdelijk leven ontneemt op het oogenblik, dat zij zich zeker waanden hunne schuldige driften te voldoen’. Over Sara had de duivel geen macht, omdat zij rein van harte was.</note>.</verse>
<verse osisID="Tob.3.9"> Toen zij dan het dienstmeisje over haren misslag berispte, antwoordde deze haar en zeide: Mogen wij toch nimmer een zoon of eene dochter van u op aarde zien, moordenares uwer mannen!</verse> 
<verse osisID="Tob.3.10"> Wilt gij wellicht ook mij dooden, gelijk gij reeds zeven mannen gedood hebt? Op dit gezegde begaf zij zich naar de bovenkamer<note n="1503">Deze was gelegen op het plat-dak van het huis en diende tot slaapkamer en soms tot bidkamer; vgl. Judith IX 1.</note> van haar huis en gedurende drie dagen en drie nachten at zij niet en dronk zij niet;</verse>
<verse osisID="Tob.3.11"> maar volhardend in het gebed smeekte zij God onder tranen, dat Hij haar van dezen smaad mocht verlossen<note n="1504">Volgens sommige andere vertalingen was zij zoo bedroefd en verward door de verwijten harer dienstmaagd, dat de gedachte aan zelfmoord bij haar opkwam. Doch blijkens het volgende gebed, bood zij aan die eerste opwelling weerstand.</note>.</verse>
<verse osisID="Tob.3.12"> Het geschiedde nu op den derden dag, als zij het gebed eindigde, dat zij den Heer loofde</verse>
<verse osisID="Tob.3.13"> en zeide: Gezegend is uw naam, God onzer vaderen; Gij die, als Gij vertoornd zijt, barmhartigheid oefent<note n="1505">De zin der woorden ‘cum iratus fueris, misericordiam facies’ kan ook zijn: als Gij vertoornd geweest zijt, als Gij voldoende gestraft hebt, dan oefent Gij barmhartigheid. Uit hetgeen volgt: en ten tijde van ramspoed vergeeft Gij de zonden enz. blijkt echter, dat hier de beteekenis is: met uwen toorn is altijd nog uwe barmhartigheid verbonden, uwe straf dient om de menschen tot inkeer te brengen, zoodat Gij dan kunt vergeven. Vgl. Hab. III 2.</note> en ten tijde van rampspoed de zonden vergeeft aan hen, die U aanroepen.</verse>
<verse osisID="Tob.3.14"> Tot U, o Heer, wend ik mijn aangezicht, op U richt ik mijne oogen.</verse>
<verse osisID="Tob.3.15"> Ik bid U, Heer, verlos mij van de boei dezer schande, of neem mij althans van de aarde weg.</verse>
<verse osisID="Tob.3.16"> Gij weet, Heer, dat ik nooit naar eenen man verlangde en dat ik mijne ziel rein bewaarde van alle begeerlijkheid.</verse>
<verse osisID="Tob.3.17"> Nooit voegde ik mij bij de genotzuchtigen<note n="1506">Bij hen, die zich overgaven aan uitgelaten spelen, waarbij de eerbaarheid gevaar loopt.</note> of hield ik gemeenschap met hen, die in lichtzinnigheid wandelen.</verse>
<verse osisID="Tob.3.18"> Maar ik heb er in toegestemd eenen man te nemen in uwe vreeze<note n="1507">Met godsvrucht, volgens de wijze door U bepaald.</note>, niet uit zinnelijkheid mijnerzijds.</verse>
<verse osisID="Tob.3.19"> En òf ik was hunner onwaar- dig, òf zij waren wellicht mijner niet waardig, daar Gij mij misschien voor een anderen man hebt bewaard<note n="1508">Vgl. VI 12.</note>.</verse>
<verse osisID="Tob.3.20"> Want niet in 's menschen macht ligt uw raadsbesluit<note n="1509">Niemand kan Gods raadsbesluiten doorgronden.</note>.</verse>
<verse osisID="Tob.3.21"> Maar dit houdt ieder, die U eert, voor zeker, dat als hij in de beproeving is geweest, zijn leven bekroond, en als hij in rampspoed heeft verkeerd, hij bevrijd zal worden, en als hij getuchtigd is, hij tot uwe barmhartigheid zal mogen komen.</verse>
<verse osisID="Tob.3.22"> Gij schept immers geen vermaak in ons verderf, want na den storm maakt Gij stilte en na tranen en geween stort Gij vreugde in<note n="1510">Vgl. Ps. XCIII 19; CXXV 5-6.</note>.</verse>
<verse osisID="Tob.3.23"> Uw naam, o God van Israël, zij gezegend in eeuwigheid!</verse>
<verse osisID="Tob.3.24"> Te dien tijde werden beider gebeden verhoord voor het aanschijn der heerlijkheid van den allerhoogsten God;</verse>
<verse osisID="Tob.3.25"> en de engel des Heeren, de heilige Raphaël<note n="1511">Raphaël beteekent God geneest of Genezing Gods. Het volgende ‘om hen beiden te genezen’ is eene zinspeling op dien naam. De engel genas Tobias van zijne blindheid en bevrijdde Sara van de kwelling des duivels.</note>, werd gezonden om hen beiden te genezen, wier gebeden terzelfder tijd voor het aangezicht des Heeren waren uitgesproken.</verse>
</chapter>
<chapter osisID="Tob.4">
<title>Hoofdstuk IV.</title><p>Vermaningen van Tobias, die zijn dood nabij waant, aan zijnen zoon (v. 1-20 en v. .23 Hij gelast hem het vroeger geleende geld bij Gabelus te gaan terughalen (v. 21-22).</p>
<verse osisID="Tob.4.1"> Daar nu Tobias dacht, dat zijn gebed<note n="1512">Vgl. III 6.</note> om te mogen sterven verhoord was, riep hij zijn zoon Tobias bij zich</verse> 
<verse osisID="Tob.4.2"> en zeide tot hem: Hoor, mijn zoon, naar de woorden van mijnen mond en leg ze als een grondslag in uw hart<note n="1513">De tien raadgevingen, welke Tobias aan zijn zoon gaf, worden door de HH. Vaders zeer geprezen. De eerste (v. 3-5) betreft de kinderlijke liefde; de tweede (v. 6, 20 en 23) de godsvrucht, het gebed en het vertrouwen op den Heer; de derde (v. 7-12, 17) de aalmoes; de vierde (v. 13) waarschuwt tegen ontucht; de vijfde (v. 14) tegen hoogmoed; de zesde (v. 15) tegen het achterhouden van het loon der werklieden; de zevende (v. 16) schrijft voor, anderen te behandelen zooals wij door hen behandeld willen worden; de achtste (v. 18) heeft betrekking op de begrafenis der dooden; de negende (v. 19) op de voorzichtigheid; eindelijk de tiende (v. 21-22) op de zorg voor het huisgezin.</note>.</verse>
<verse osisID="Tob.4.3"> Wanneer God mijne ziel tot zich zal genomen hebben, begraaf dan mijn lichaam; en houd uwe moeder in eere al de dagen haars levens;</verse>
<verse osisID="Tob.4.4"> want gij moet gedenken, welke en hoe groote gevaren zij heeft doorstaan om uwentwil in haren schoot<note n="1514">Toen zij u droeg in haren schoot. Vgl. II Mach. VII 27; Eccli. VII 29.</note>.</verse>
<verse osisID="Tob.4.5"> En als ook zij haar levenstijd zal voleind hebben, begraaf haar dan naast mij<note n="1515">Volgens de Itala: ‘naast mij in één graf’.</note>.</verse>
<verse osisID="Tob.4.6"> Houd ook al de dagen uws levens God in de gedachte en wacht u ooit toe te stemmen in de zonde en de geboden van den Heer onzen God te verwaarloozen.</verse>
<verse osisID="Tob.4.7"> Geef aalmoezen van uw vermogen en wend uw aangezicht van geenen arme af; want zoo zal het geschieden, dat ook van u het aangezicht des Heeren zich niet afwendt<note n="1516">Vgl. Matth. V 7; Luc. VI 37; Jac. II 13.</note>.</verse>
<verse osisID="Tob.4.8"> Wees barmhartig op die wijze waarop het u mogelijk is<note n="1517">En door geestelijke èn door lichamelijke werken van barmhartigheid uit te oefenen.</note>.</verse>
<verse osisID="Tob.4.9"> Hebt gij veel, geef overvloedig; hebt gij weinig, tracht ook van het weinige bereidvaardig mede te deelen<note n="1518">God ziet minder op de grootte der aalmoes, dan op de meening en den wil van den gever (vgl. Matth. X 42 en Luc. XXI 1-4); en de arme zelf zal gewoonlijk dankbaarder zijn voor eene kleine gift, die hem door een minder bemiddelden weldoener bereidwillig geschonken wordt en van een liefdevol woord vergezeld gaat, dan voor eene grootere, die hem als het ware wordt toegeworpen uit den overvloed eens rijken.</note>.</verse> 
<verse osisID="Tob.4.10"> Want een goede belooning legt gij voor u op tegen den dag van nood<note n="1519">Den sterfdag, den oordeelsdag, waarop gij zelf barmhartigheid noodig hebt, of ook: den dag, waarop gij zelf hulp behoeft. Vgl. Matth. XIX 21 en Luc. XII 33.</note>.</verse>
<verse osisID="Tob.4.11"> De aalmoes immers verlost van alle zonde en van den dood, en zal niet gedoogen, dat de ziel in de duisterniss ga<note n="1520">Als de aalmoes met eene goede meening en in staat van genade gegeven wordt, wischt zij de dagelijksche zonden uit, verkrijgt kwijtschelding der tijdelijke straffen en behoedt door de genade, welke zij afroept, den mensch voor den val in zware zonden. Wordt zij in staat van doodzonde gegeven, dan schenkt God dikwijls den mensch met het oog op de aalmoes berouw en de genade der bekeering. In dien zin bevrijdt zij van de doodzonde, maar niet rechtstreeks wischt zij die uit of verlost zij den mensch van den eeuwigen dood. Wel echter schenkt God ooit aan den zondaar, die in zonde blijft, ter wille der aalmoes kwijtschelding of uitstel van tijdelijke straffen.</note>.</verse>
<verse osisID="Tob.4.12"> Een groote gerustheid voor het aanschijn van den allerhoogsten God zal de aalmoes zijn voor allen, die haar geven.</verse>
<verse osisID="Tob.4.13"> Waeht u, mijn zoon, voor alle boeleering, en buiten uwe vrouw moge het u nooit overkomen de misdaad te kennen<note n="1521">Misdadig eene andere vrouw te kennen.</note>.</verse>
<verse osisID="Tob.4.14"> Laat nooit toe, dat de hoovaardigheid uwe gedachten of uwe woorden beheersche, want in haar heeft alle verderf een aanvang genomen<note n="1522">De hoovaardigheid was de oorzaak van den val der engelen en van den eersten mensch; vgl. Eccli X 14; zij is nog de bron der zonde in het algemeen en van alle verderf.</note>.</verse>
<verse osisID="Tob.4.15"> Heeft iemand eenigen arbeid voor u verricht, geef hem dadelijk het loon, en het loon van uwen daglooner blijve volstrekt niet onder u.</verse>
<verse osisID="Tob.4.16"> Wat u tegenstaat, dat een ander u doet, wacht u dat ooit aan een ander te doen.</verse>
<verse osisID="Tob.4.17"> Eet uw brood met de hongerigen en de behoeftigen, en bedek met uwe kleederen de naakten.</verse>
<verse osisID="Tob.4.18"> Breng uw brood en uwen wijn op de begrafenis van den rechtvaardige<note n="1523">Aan de naaste bloedverwanten van den overledene zond men, nadat de begrafenis en hiermede de zwaarste rouw en het strengste vasten (vgl. II Reg. XII 21) voorbij waren, brood en wijn om te troosten en deelneming te betuigen (vgl. Prov. XXXI 6). - In het tweede lid van dit vers waarschuwt Tobias geen deel te nemen aan het begrafenismaal der gestorven zondaars, waarmede hier waarschijnlijk de heidenen bedoeld worden.</note>, en eet en drink daarvan niet met de zondaren.</verse> 
<verse osisID="Tob.4.19"> Zoek altijd raad bij een wijs man.</verse>
<verse osisID="Tob.4.20"> Loof God te allen tijde en bid Hem, dat Hij uwe wegen richte en dat al uwe plannen in Hem stand houden<note n="1524">Door Hem gezegend worden en zoo gelukken.</note>.</verse>
<verse osisID="Tob.4.21"> Ik deel u ook mede, mijn zoon, dat ik, toen gij nog een kindeke waart, tien talenten zilver aan Gabelus te Rages, eene stad in Medië, gegeven heb, en zijn handschrift is in mijn bezit<note n="1525">Vgl. I 17.</note>;</verse>
<verse osisID="Tob.4.22"> onderzoek dus op wat wijze gij tot hem komen en het bovengemeld gewicht zilver van hem terugkrijgen en zijn handschrift aan hem wedergeven kunt.</verse>
<verse osisID="Tob.4.23"> Wees niet bevreesd, mijn zoon; wel leiden wij een arm leven, maar vele goederen zullen wij hebben, als wij God vreezen en alle zonde mijden en het goede doen.</verse>
</chapter>
<chapter osisID="Tob.5">
<title>Hoofdstuk V.</title><p>De engel Raphaël biedt zich als reisgezel van den jongen Tobias aan en vertrekt met hem (v. 1-22). Droefheid der moeder over het vertrek van haren zoon (v. 23-26). De vader troost haar (v. 27-28).</p>
<verse osisID="Tob.5.1"> Toen antwoordde Tobias zijnen vader en zeide: Alles wat gij mij bevolen hebt, zal ik doen, vader.</verse>
<verse osisID="Tob.5.2"> Hoe ik echter dat geld zal in vorderen weet ik niet; hij kent mij niet en ik ken hem niet; welk teeken zal ik hem geven<note n="1526">De jonge Tobias vreesde, dat het schuldbewijs niet voldoende zou zijn, daar Gabelus kon twijfelen, of hij er wel de rechtmatige drager van was, zooals blijkt uit de Itala, waar op de woorden: welk teeken zal ik hem geven volgt: opdat hij mij erkenne en mij geloove en mij dit geld geve. Naar Gr. B en de Itala stelde de oude Tobias zijnen zoon gerust door de verzekering, dat er nog een ander bewijsstuk was, waarvan de eene helft bij Gabelus, de andere bij hem berustte, welke hij dan ook aan zijnen zoon overgaf.</note>? Ja zelfs den weg, die daarheen voert, ken ik niet eens.</verse> 
<verse osisID="Tob.5.3"> Toen antwoordde hem zijn vader en zeide: Wel, zijn handschrift is in mijn bezit en als gij hem dat toont, zal hij terstond teruggave doen.</verse>
<verse osisID="Tob.5.4"> Maar ga nu en zoek u een vertrouwd man, die tegen behoorlijk loon u vergezelle, opdat gij nog bij mijn leven het geld moogt terugontvangen.</verse>
<verse osisID="Tob.5.5"> Toen ging Tobias naar buiten en vond een schoonen jonkman staan met opgeschorte kleederen<note n="1527">Op zijn gelaat lag een bovenaardsche glans, welke echter door Tobias voor natuurlijke schoonheid werd aangezien. Met opgeschorte kleederen en, d.i. als iemand, die gereed stond om op reis te gaan.</note> en als gereed om op reis te gaan.</verse>
<verse osisID="Tob.5.6"> En niet wetende, dat het een engel Gods was, groette hij hem en zeide: Van waar zijt gij, goede jonkman?</verse>
<verse osisID="Tob.5.7"> En hij antwoordde: Van de kinderen Israëls. En Tobias zeide hem: Kent gij den weg, die naar het land der Meden voert?</verse>
<verse osisID="Tob.5.8"> Hij antwoordde hem: Ja, en alle wegen daarheen heb ik dikwijls bewandeld en ik heb overnacht bij onzen broeder Gabelus, die te Rages woont, eene stad der Meden, welke gelegen is op het gebergte van Ecbatana<note n="1528">Waarschijnlijk de bergketen in Medië, die haar naam ontleent aan de stad Ecbatana, welke, zooals de Itala vermeldt, in de vlakte lag. Misschien zijn echter de woorden: ‘die te Rages... Ecbatana’ slechts eene kantteekening, die later in den tekst is ingeslopen, daar de gezaghebbende Vaticaansche codex der Septuagint ze geheel weglaat.</note>.</verse>
<verse osisID="Tob.5.9"> En Tobias zeide hem: Wacht op mij, bid ik u, totdat ik dit mijnen vader meedeele.</verse>
<verse osisID="Tob.5.10"> Toen ging Tobias binnen en verhaalde dit alles aan zijnen vader. En de vader, hierover verwonderd, verzocht, dat hij bij hem zou binnenkomen.</verse> 
<verse osisID="Tob.5.11"> Hij kwam dan binnen, groette hem en sprak: Vreugde zij u te allen tijde.</verse>
<verse osisID="Tob.5.12"> En Tobias zeide: Wat vreugde kan er voor mij zijn, die in de duisternis zit en het licht des hemels niet aanschouw<note n="1529">Hoewel overgegeven aan Gods wil (II 13-14), gevoelt toch Tobias zijn ongeluk diep. God vordert van ons geen gevoelloosheid in den tegenspoed, maar onderwerping aan zijne raadsbesluiten.</note>?</verse>
<verse osisID="Tob.5.13"> En de jongeling zeide hem: Heb goeden moed! binnen kort zult gij door God genezen worden<note n="1530">Ofschoon die woorden eene voorspelling bevatten, verstond Tobias ze als een gewoon troostwoord en sloeg er verder geen acht op. In plaats van binnen kort zegt de Itala: ‘het is gemakkelijk voor God u te genezen’.</note>.</verse>
<verse osisID="Tob.5.14"> Tobias zeide dan tot hem: Zoudt gij mijnen zoon naar Gabelus te Rages, eene stad der Meden, kunnen geleiden? En als gij teruggekeerd zijt, zal ik u uw loon geven.</verse>
<verse osisID="Tob.5.15"> En de engel zeide hem: Ik zal hem geleiden en weder naar u terugvoeren.</verse>
<verse osisID="Tob.5.16"> Tobias antwoordde hem: Ik bid u, zeg mij: uit welk huis of uit welken stam zijt gij?</verse>
<verse osisID="Tob.5.17"> En de engel Raphaël zeide hem: Vraagt gij naar het geslacht des loondienaars of naar den loondienaar zelven, die met uwen zoon kan gaan<note n="1531">De beteekenis is: Is u meer aan het geslacht van den leidsman uws zoons dan aan zijne persoonlijke geschiktheid gelegen? Toch vond de engel de vraag van Tobias niet onbescheiden, zooals uit v. 18 blijkt. Tobias immers wilde zooveel mogelijk zekerheid hebben aangaande de rechtschapenheid van den geleider, en daartoe kon de kennis van diens afkomst bijdragen.</note>?</verse>
<verse osisID="Tob.5.18"> Maar opdat ik u soms niet ongerust make: Ik ben Azarias, de zoon van den grooten Ananias<note n="1532">De engel stelde den persoon van Azarias voor en had diens gedaante aangenomen. Hij sprak niet als hemelgeest, maar als dienaar van de twee Tobiassen, wien hij openbaarde, niet wat hij in zich zelven of (van nature) was, maar wat hij voor hen was, in zijne aangenomen menschelijke gedaante. Deze kan nl. die van een bepaalden Azarias geweest zijn. Bovendien daar Azarias ‘hulp Gods’ en Ananias ‘ontferming Gods’ of ‘bescherming Gods’ beteekent, kon Raphaël nog in anderen zin zeggen, dat hij Azarias was, omdat hij als helper door God tot Tobias was gezonden; ook dat hij de zoon (in den zin, waarin de engelen in de H. Schriftuur zonen Gods heeten) was van den grooten Ananias, omdat hij de bode der ontferming was.</note>.</verse>
<verse osisID="Tob.5.19"> En Tobias antwoordde: Uit een groot geslacht zijt gij<note n="1533">Het Sinaïtisch handschrift heeft het antwoord van Tobias uitvoeriger: ‘Gij zijt een broeder van ons en gij zijt uit een voornaam en goed geslacht. Ik heb Ananias en Nathan, de twee zonen van den grooten Semelias, gekend en zij gingen met mij naar Jerusalem en baden daar met mij en lieten zich niet op dwaalwegen voeren; uwe broeders zijn goede mannen; gij zijt uit een goed geslacht gesproten, wees welkom. En hij zeide hem: Ik geef u tot loon een drachma per dag en het noodige op dezelfde wijze aan u als aan mijn zoon, en ga gij met mijnen zoon’.</note>! Maar ik bid u, wees niet vertoornd, dat ik uw geslacht heb willen kennen.</verse>
<verse osisID="Tob.5.20"> Daarop zeide hem de engel: Ik zal uwen zoon in welstand geleiden en in welstand bij u terugvoeren.</verse>
<verse osisID="Tob.5.21"> Nu antwoordde Tobias en sprak: Reist gelukkig, en God zij op uwen weg, en zijn engel begeleide u.</verse>
<verse osisID="Tob.5.22"> Toen nu alles gereed was, wat men op weg moest medenemen, nam Tobias afscheid van zijn vader en zijne moeder, en beiden gingen samen op reis.</verse>
<verse osisID="Tob.5.23"> En toen zij vertrokken waren, begon zijne moeder te weenen en te zeggen: Den staf van onzen ouderdom hebt gij weggenomen en van ons heengezonden.</verse>
<verse osisID="Tob.5.24"> Hadde nooit dat geld bestaan, waarom gij hem gezonden hebt!</verse>
<verse osisID="Tob.5.25"> Want onze armoede was ons genoeg, zoodat wij dit als een rijkdom rekenden, dat wij onzen zoon aanschouwden<note n="1534">De beteekenis is: Het weinige, dat wij in onze armoede bezaten, was voldoende. Wij waren tevreden en wij waren zelfs rijk, omdat wij onzen zoon mochten aanschouwen.</note>.</verse>
<verse osisID="Tob.5.26"> En Tobias zeide haar: Ween toch niet! in welstand zal onze zoon aankomen, en in welstand zal hij bij ons terugkeeren, en uwe oogen zullen hem zien.</verse>
<verse osisID="Tob.5.27"> Want ik geloof, dat een goede engel Gods hem begeleidt en alles, wat met hem geschiedt, goed regelt<note n="1535">Vgl. Ps. XC 11.</note>, zoodat hij met blijdschap bij ons zal terugkeeren.</verse>
<verse osisID="Tob.5.28"> Op dit gezegde hield zijne moeder op met weenen en zweeg.</verse>
</chapter>
<chapter osisID="Tob.6"> 
<title>Hoofdstuk VI.</title><p>Op raad des engels doodt Tobias eenen visch, en bewaart daarvan het hart, de gal en de lever (v. 1-6). De engel legt hem uit waarvoor deze kunnen dienen (v. 7-9), en stelt hem voor bij Raguel te verblijven en diens dochter tot vrouw te nemen (v. 10-13). Vervolgens bemoedigt hij Tobias, en zegt hem, wat hij moet doen om over den duivel, den moordenaar der zeven eerste mannen van Sara te zegevieren (v. 14-22).</p>
<verse osisID="Tob.6.1"> Tobias vertrok dan, en de hond volgde hem, en hij nam zijne eerste rustplaats bij de rivier den Tigris<note n="1536">Waarschijnlijk overnachtten zij in eene herberg, of in eene door de kameelen (vgl. IX 3) gedragen tent, en wel volgens sommigen bij een der zijtakken van den Tigris, den grooten of den kleinen Zab, die volgens Herodotus, V. LII, ook den naam van Tigris droegen. Doch het is ook zeer goed mogelijk, dat zij den eersten dag den loop van den Tigris volgden, die van Ninive af een tijdlang ongeveer in zuidoostelijke richting stroomt, terwijl Ecbatana eveneens in die richting gelegen is, en dat zij dus in de nabijheid dier rivier zelve hebben overnacht.</note>.</verse>
<verse osisID="Tob.6.2"> En hij ging heen om zijne voeten te wasschen en zie, een reusachtige visch kwam op om hem te verslinden<note n="1537">Men heeft geen gegevens om uit te maken welk een soort van visch het was. Volgens Ohen zijn er in den Tigris snoeken, die de grootte van een mensch bereiken, en heeft men wel eens menschelijke ledematen in hunne ingewanden gevonden. Overigens beteekent de uitdrukking: hij kwam op om hem te verslinden, geenszins dat hij dit werkelijk kon, en nog minder, dat hij hem ineens kon inzwelgen. Volgens de lezing van het Sinaïtisch handschrift wilde hij den voet des jongelings verslinden. Dit nu behoeft zeker niet onder de wonderen gerangschikt te worden, en het is volstrekt overbodig aan te nemen, dat God daar een visch gebracht heeft, die in die rivier niet thuis behoorde.</note>.</verse>
<verse osisID="Tob.6.3"> En voor hem verschrikkende riep Tobias met luider stem, zeggende: Heer, hij valt mij aan.</verse>
<verse osisID="Tob.6.4"> Maar de engel zeide tot hem: Grijp hem bij de kieuwen en trek hem naar u toe. Hij deed dit en haalde hem op het droge, en hij begon te spartelen voor zijne voeten.</verse>
<verse osisID="Tob.6.5"> Toen zeide hem de engel: Grom dezen visch en bewaar zijn hart en gal en lever, want deze zijn noodig voor heilzame geneesmiddelen.</verse>
<verse osisID="Tob.6.6"> Nadat hij dit nu gedaan had, braadde hij zijn vleesch<note n="1538">Een gedeelte daarvan, want het overige werd ingezouten.</note>, en zij namen het op reis mede; het ove- rige zoutten zij in, zooveel hun toereikend was om te Rages, de stad der Meden, te komen.</verse>
<verse osisID="Tob.6.7"> Toen ondervroeg Tobias den engel en zeide tot hem: Ik bid u, broeder Azarias, zeg mij, welke geneeskracht heeft datgene, wat gij mij van den visch liet bewaren?</verse>
<verse osisID="Tob.6.8"> En de engel antwoordde en zeide hem: Zoo gij een stukje van zijn hart<note n="1539">Of van de lever, zooals uit v. 19 en VIII 2 blijkt. In den Griekschen tekst worden de lever en het hart steeds te gelijk vermeld.</note> op kolen legt, drijft de rook daarvan alle soort van duivelen uit, zoowel bij mannen als bij vrouwen, zoodat zij hen niet meer genaken<note n="1540">De visch, door Tobias gedood, is volgens de HH. Vaders een zinnebeeld van Christus, die door zijn dood de wereld van de slavernij des duivels heeft verlost, die in de Eucharistie onze teerspijze is op de reis naar de eeuwigheid en door zijn Evangelie van boetvaardigheid en versterving (vgl. de gal van den visch) het licht der waarheid aan de zijnen schenkt (vgl. ook Apoc. III 18-19). In de Catacomben van Rome wordt Christus zeer dikwijls voorgesteld door het beeld van een visch; de Christenen der eerste eeuwen droegen dit beeld op ringen enz. - Vgl. ook Joan. XXI 9, 13, waarbij de H. Augustinus aanteekent: Piscis assus Christus est passus ‘de gebraden visch is de gekruisigde Christus’. Dergelijke voorbeduidende zinnebeelden zijn in de H. Schrift niet ongewoon; zoo de koperen slang van Moses (vgl. Joan. III 14); zoo het bloed van het Paaschlam, waarvoor de verderfengel week (Ex. XII 22-23). De heilzame kracht werd door God aan het zinnebeeld gehecht als voorafbeelding van het heil, dat de Verlosser brengen zou. Of en in hoever de kracht, hier aan de ingewanden en de gal van den visch toegekend, met natuurlijke eigenschappen in verband staat, is niet uitgemaakt.</note>.</verse>
<verse osisID="Tob.6.9"> En de gal dient om de oogen, waarin een witte vlek is, te bestrijken, en zij zullen genezen.</verse>
<verse osisID="Tob.6.10"> En Tobias zeide hem: Waar wilt gij dat wij overnachten?</verse>
<verse osisID="Tob.6.11"> En de engel antwoordde en sprak: Hier woont een man, Raguel genaamd, een uwer stamverwanten, en hij heeft eene dochter met name Sara, maar hij heeft geen zoon en geene andere dochter behalve haar.</verse>
<verse osisID="Tob.6.12"> U komt geheel zijn vermogen toe, en gij moet haar tot vrouw nemen<note n="1541">Omdat zij eene erfdochter is (v. 11) en dus alleen met stamverwanten mag huwen. Vgl. III 19 en Num. XXXVI 6-11.</note>.</verse>
<verse osisID="Tob.6.13"> Vraag haar dus aan haren vader, en hij zal ze u tot vrouw geven.</verse> 
<verse osisID="Tob.6.14"> Toen antwoordde Tobias en zeide: Ik hoor, dat zij aan zeven mannen ten huwelijk gegeven is en dezen gestorven zijn; maar ook dit heb ik gehoord, dat een duivel hen gedood heeft<note n="1542">Al wist Tobias niet, dat Raguel te Ecbatana woonde (v. 11; vgl. III noot 3), toch kon hij het gebeurde met Sara wel vernomen hebben, want er bestond een voortdurende gemeenschap tusschen de Joodsche bannelingen der provincie en die der Assyrische hoofdstad, zooals o.a. blijkt uit de reizen van den ouden Tobias en van den door Raphaël vertegenwoordigden Azarias (V 8). Zeker was het niet vreemd, dat eene zoo ongewone geschiedenis verteld en Tobias ter oore gekomen was.</note>.</verse>
<verse osisID="Tob.6.15"> Ik vrees dus, dat ook mij misschien hetzelfde zal overkomen; en daar ik het eenig kind mijner ouders ben, zou ik hen in hunne hooge jaren met droefheid ten grave voeren.</verse>
<verse osisID="Tob.6.16"> Toen zeide de engel Raphaël tot hem: Luister naar mij, en ik zal u toonen wie het zijn, over welken de duivel macht kan uitoefenen.</verse>
<verse osisID="Tob.6.17"> Diegenen namelijk, die zóó het huwelijk aangaan, dat zij God buiten zich en buiten hun hart sluiten, en zóó hunne lusten botvieren als paard en muilezel, die geen verstand hebben: over hen heeft de duivel macht<note n="1543">De duivel heeft niet meer macht over iemand dan God hem toestaat, en dus kan hij geen eigenlijk kwaad brengen over menschen, die God getrouw blijven. Maar zij die, evenals de vorige mannen van Sara, God buiten hun hart sluiten enz., worden door God verlaten, gelijk zij Hem verlaten hebben, en Hij laat soms toe, dat de duivel over hen zijne vreeselijke macht uitoefent. Vgl. Ps. XXXI 9.</note>.</verse>
<verse osisID="Tob.6.18"> Maar gij, als gij haar genomen hebt<note n="1544">Als gij haar tot vrouw genomen hebt.</note> en de kamer zijt binnengegaan, onthoud u drie dagen van haar, en wijd u met haar aan niets anders dan aan het gebed.</verse>
<verse osisID="Tob.6.19"> En in dien nacht zal, terwijl gij de lever van den visch verbrandt, de duivel verdreven worden.</verse>
<verse osisID="Tob.6.20"> En in den tweeden nacht zult gij opgenomen worden in de gemeenschap der heilige aartsvaders<note n="1545">Waarschijnlijk is de beteekenis: Gij zult door uwe onthouding in den tweeden nacht deelachtig worden aan de beloften, welke aan de patriarchen gedaan zijn met betrekking tot hunne nakomelingschap. Volgens anderen: Uw echt zal evenals die der patriarchen God welgevallig zijn.</note>.</verse>
<verse osisID="Tob.6.21"> En in den derden nacht zult gij den zegen ontvangen, dat er gezonde kinderen uit ulieden geboren worden.</verse> 
<verse osisID="Tob.6.22"> Wanneer nu de derde nacht voorbij is, neem dan de maagd in de vreeze des Heeren tot u, meer gedreven door het verlangen naar kinderen dan door wellust<note n="1546">Vgl. VIII 9.</note>, opdat gij in het zaad van Abraham den zegen in kinderen moogt verkrijgen<note n="1547">Vgl. Gen. XIII 16; XXII 17.</note>.</verse>
</chapter>
<chapter osisID="Tob.7">
<title>Hoofdstuk VII.</title><p>Aankomst bij Raguel (v. 1-8). Tobias vraagt Sara tot vrouw (v. 9-10). De engel stelt Raguel gerust, en het huwelijk wordt gesloten (v. 11-20).</p>
<verse osisID="Tob.7.1"> Zij gingen dan bij Raguel binnen en Raguel nam hen met vreugde op<note n="1548">Volgens Gr. A ontmoetten de reizigers eerst Sara, die hen bij Raguel binnenbracht.</note>.</verse>
<verse osisID="Tob.7.2"> En toen Raguel Tobias aanzag, zeide hij tot Anna, zijne vrouw: Wat gelijkt die jonge man op mijn neef<note n="1549">Ook in de Itala heet de vrouw van Raguel Anna; in de overige teksten Edna (Hebr. ʽednah = genot). Door neef wordt hier de oude Tobias bedoeld; de andere teksten, Gr. A uitgezonderd, voegen er den naam Tobias bij en spreken niet van neef, maar meer onbepaald van broeder = verwant, zooals de Vulgaat in v. 4. In welken graad van verwantschap zij tot elkander stonden, valt niet uit te maken.</note>!</verse>
<verse osisID="Tob.7.3"> En toen hij dit gezegd had, sprak hij: Van waar zijt gij, jonge mannen, onze broeders? En zij zeiden: Wij zijn uit den stam Nephthali, uit de gevangenschap van Ninive<note n="1550">Vgl. V noot 6.</note>.</verse>
<verse osisID="Tob.7.4"> En Raguel zeide hun: Kent gij Tobias, mijnen broeder? En zij zeiden: Ja.</verse>
<verse osisID="Tob.7.5"> En toen hij veel goeds van hem sprak, zeide de engel tot Raguel: Tobias, naar wien gij vraagt, is de vader van dezen.</verse>
<verse osisID="Tob.7.6"> Toen sprong Raguel op en kuste hem onder tranen, en weenend aan zijnen hals</verse>
<verse osisID="Tob.7.7"> zeide hij: Zegen zij over u, mijn zoon! want gij zijt de zoon van een goed en voortreffelijk man.</verse> 
<verse osisID="Tob.7.8"> Ook Anna, zijne vrouw, en Sara, hunne dochter, weenden<note n="1551">Volgens de Vulgaat weenden zij (v. 6-8) van blijdschap over de ontmoeting; volgens de andere teksten vloeiden hunne tranen uit een gemengd gevoel van vreugde over de ontmoeting en van droefheid over het ongeluk van den blinden Tobias.</note>.</verse>
<verse osisID="Tob.7.9"> Nadat zij nu gesproken<note n="1552">Waarschijnlijk staat hier door eene schrijffout ‘locuti’, gesproken, in plaats van ‘loti’, zich gewasschen, gebaad, zooals de Itala heeft in overeenstemming met Gr. B en C. De voetwassching mocht zeker naar Oostersche zeden bij de ontvangst van vreemdelingen niet ontbreken.</note> hadden, beval Raguel eenen ram te slachten en een gastmaal te bereiden. En toen hij hen uitnoodigde aan den maaltijd aan te liggen,</verse>
<verse osisID="Tob.7.10"> zeide Tobias: Hier zal ik van daag noch eten noch drinken, zoo gij niet eerst in mijne bede bewilligt en belooft mij uwe dochter Sara te geven.</verse>
<verse osisID="Tob.7.11"> Bij het hooren van dit woord verschrikte Raguel, daar hij wist wat aan die zeven mannen overkomen was, welke tot haar gegaan waren<note n="1553">Vgl. III 8.</note>, en hij begon te vreezen, dat ook dezen wellicht hetzelfde zou wedervaren. Toen hij nu aarzelde en den vrager geen antwoord gaf<note n="1554">Hij gaf geen beslissend antwoord op de vraag van Tobias, of hij Sara tot vrouw kon krijgen; volgens Gr. B echter verhaalde hij het gebeurde met de zeven vroegere mannen; en v. 12 van de Vulgaat is als een antwoord, dat de engel op die mededeeling, welke zij niet vermeldt, geeft.</note>,</verse>
<verse osisID="Tob.7.12"> zeide hem de engel: Vrees niet haar te geven aan hem, want dezen godvreezende komt uwe dochter als echtgenoote toe; daarom heeft geen ander haar kunnen hebben.</verse>
<verse osisID="Tob.7.13"> Daarop zeide Raguel: Ik twijfel er niet aan of God heeft mijne gebeden en tranen voor zijn aangezicht aangenomen,</verse>
<verse osisID="Tob.7.14"> en ik geloof, dat Hij daarom ulieden tot mij heeft laten komen, opdat zij met haren verwant zou verbonden worden volgens de wet van Moses; en koester nu geen twijfel, dat ik haar aan u zal geven.</verse>
<verse osisID="Tob.7.15"> En hij nam de rechterhand zijner dochter en legde die in de rechterhand van Tobias, zeggende: De God van Abraham en de God van Isaäc en de God van Jacob zij met ulieden, en Hij vereenige u en schenke u zijnen vollen zegen<note n="1555">Vgl. VI 22 en Gen. I 28. Nergens wordt in het Oud-Testament het sluiten van een Joodsch huwelijk uitvoeriger beschreven dan hier. Het had niet plaats, gelijk tegenwoordig bij de Joden, met vele uiterlijke plechtigheden, maar geschiedde in den huiselijken kring. De vader legde de hand der bruid in die van den bruidegom en sprak onder de aanroeping Gods één zegenwensch (niet zeven, zooals heden) over hen uit. Vgl. Gen. XXIV 60 en Ruth IV 11. Het schriftelijk verdrag (waarover v. 16) was door de Wet niet voorgeschreven en werd ook in den beginne niet gemaakt; maar het werd later door de omstandigheden, vooral in de vreemde landen, waarheen de Joden gevoerd waren, noodzakelijk. Daarin werd de zaak van het vermogen geregeld.</note>.</verse>
<verse osisID="Tob.7.16"> En zij namen papier en schreven het huwelijksverdrag.</verse>
<verse osisID="Tob.7.17"> En daarna aten zij en loofden God.</verse>
<verse osisID="Tob.7.18"> En Raguel riep Anna, zijne vrouw, bij zich en beval haar de andere kamer<note n="1556">Eene andere kamer dan die, welke Sara gewoonlijk had, of eene andere dan die, waarin het ongeluk met de vorige mannen had plaats gehad.</note> gereed te maken.</verse>
<verse osisID="Tob.7.19"> En zij bracht daar hare dochter Sara binnen en zij weende<note n="1557">Uit den Griekschen tekst blijkt, dat Anna hare dochter begeleidde; maar Gr. B laat de moeder, Gr. C de dochter weenen, Gr. A spreekt van beider tranen. Uit den aard der zaak kan men besluiten, dat beiden geweend hebben, en dat de moeder het eerst hare tranen droogde om hare dochter moed in te spreken, zooals een der Grieksche teksten te kennen geeft.</note></verse>
<verse osisID="Tob.7.20"> en zij zeide tot haar: Wees welgemoed, mijne dochter! de Heer des hemels schenke u vreugde voor de droefheid, welke gij geleden hebt.</verse>
</chapter>
<chapter osisID="Tob.8">
<title>Hoofdstuk VIII.</title>
<p>Verdrijving van den duivel (v. 1-3). Gebed van Tobias en Sara (v. 4-10.) Vrees en voorzorgsmaatregelen van Raguel (v. 11-15). Hij dankt God en laat het graf vullen (v. 16-20), geeft een huwelijksfeest en beschikt over zijne goederen (v. 21-24).</p>
<verse osisID="Tob.8.1"> Nadat zij nu het avondmaal genomen hadden, brachten zij den jonkman bij haar binnen.</verse>
<verse osisID="Tob.8.2"> Tobias dan, de woorden des engels gedachtig, haalde uit zijn reiszak een stuk van de lever<note n="1558">De andere teksten spreken hier van lever en hart. Vgl. VI noot 5.</note> en legde het op gloeiende kolen.</verse> 
<verse osisID="Tob.8.3"> Toen greep de engel Raphaël den duivel aan en bond hem vast<note n="1559">En bond hem vast, d.i. door de macht, welke hij van God over den duivel had verkregen, voerde hij hem naar de woestijn, dwong hem daar te blijven en ontnam hem zoo de gelegenheid de menschen te kwellen en hen te verleiden. Vgl. over het verblijf des duivels in dorre en woeste streken Matth. XII 43; ook de duivelbezweringen in het Romeinsch ritueel. Sommigen echter meenen, dat in den oorspronkelijken Hebreeuwschen tekst voor Egypte ‘Matzôr’ heeft gestaan, welk woord met die beteekenis dikwijls voorkomt. Matzôr heeft echter gewoonlijk de beteekenis van ‘insluiting’, ‘opsluiting’, en zou hier dus den onderaardschen kerker, de hel, kunnen beduiden, en men zou hier woordelijk kunnen vertalen: ‘en bond hem vast in de uiterste opsluiting’, d.i. in het diepste der hel. Vgl. Is. XIV 15; I Petr. III 19; II Petr. II 4; Judas 6; Apoc. XX 1-3.</note> in de woestijn van Opper-Egypte.</verse>
<verse osisID="Tob.8.4"> Dan vermaande Tobias de maagd en zeide tot haar: Sara, sta op en laat ons God bidden heden en morgen en overmorgen, want in deze drie nachten vereenigen wij ons met God, maar als de derde nacht voorbij is, zullen wij in ons huwelijk zijn<note n="1560">Zullen wij als gehuwden leven.</note>.</verse>
<verse osisID="Tob.8.5"> Wij zijn immers kinderen der heiligen en mogen ons niet zoo verzamen als de heidenen, die God niet kennen<note n="1561">Vgl. II 18; I Thess. IV 4 en volg.</note>.</verse>
<verse osisID="Tob.8.6"> Zij stonden dan samen op en vurig baden zij beiden te gelijk, dat hun welzijn zou geschonken worden<note n="1562">Dat zij behouden en van alle rampen bevrijd zouden blijven.</note>.</verse>
<verse osisID="Tob.8.7"> En Tobias sprak: Heere, God onzer vaderen, dat U loven de hemelen en de aarde en de zee en de waterbronnen en de rivieren en al uwe schepselen, die daarin zijn<note n="1563">Vgl. Daniël III 57 en volg.</note>!</verse>
<verse osisID="Tob.8.8"> Gij hebt Adam gemaakt uit het slijk der aarde en hem Eva tot hulpe gegeven.</verse>
<verse osisID="Tob.8.9"> En nu, Heer, Gij weet, dat ik niet uit wellust mijne zuster<note n="1564">Mijne verwante. Vgl. VII noot 2.</note> tot vrouw neem, maar alleen uit verlangen naar nakomelingschap, door welke uw naam moge geprezen worden in de eeuwen der eeuwen.</verse>
<verse osisID="Tob.8.10"> Ook Sara sprak: Ontferm U onzer, Heer, ontferm U onzer en laat ons beiden samen in gezondheid oud worden!</verse> 
<verse osisID="Tob.8.11"> En het geschiedde omstreeks het hanengekraai<note n="1565">In het derde deel van den nacht, ongeveer om twee uur des morgens. Zie Matth. XXVI 34.</note>, dat Raguel zijne dienstknechten liet halen en zij gingen samen met hem om een graf te delven.</verse>
<verse osisID="Tob.8.12"> Want hij zeide: Wellicht is hem hetzelfde overkomen als aan die zeven andere mannen, die tot haar gegaan zijn.</verse>
<verse osisID="Tob.8.13"> En toen zij het graf gereed hadden gemaakt, keerde Raguel naar zijne vrouw terug en zeide haar:</verse>
<verse osisID="Tob.8.14"> Zend een uwer dienstmaagden om te zien of hij dood is, opdat ik hem begrave voordat het dag wordt<note n="1566">Om zoo de opspraak der menschen te vermijden, indien ook dezen achtsten man het ongeluk der vorigen trof.</note>.</verse>
<verse osisID="Tob.8.15"> Zij zond dan een harer dienstmaagden, die de kamer binnenging en bevond, dat zij samen gezond en ongedeerd bij elkander sliepen.</verse>
<verse osisID="Tob.8.16"> En zij keerde terug en boodschapte de goede tijding; en zij loofden den Heer, Raguel namelijk en Anna, zijne huisvrouw,</verse>
<verse osisID="Tob.8.17"> en zij zeiden: Wij loven U, Heer, God van Israël, omdat het niet is gegaan gelijk wij dachten;</verse>
<verse osisID="Tob.8.18"> want Gij hebt ons uwe barmhartigheid bewezen<note n="1567">Vgl. XII 6, XIII 8; Judith VIII 17; Ps. CXVIII 124.</note> en den vijand, die ons vervolgde, van ons afgehouden,</verse>
<verse osisID="Tob.8.19"> en Gij hebt U ontfermd over twee eenlingen<note n="1568">Tobias was eenige zoon VI 15, Sara eenige dochter VI 11, beiden eenige kinderen.</note>. Maak, Heer, dat zij U nog meer loven en U een offer tot uwe verheerlijking en voor hun behoud opdragen<note n="1569">U een lof- en dankoffer opdragen voor hun behoud. Volgens de Itala: Schenk hun, Heer, barmhartigheid en geef hun heil en voleindig hun leven met barmhartigheid en vreugde.</note>, opdat alle volkeren erkennen, dat Gij alleen God zijt op de gansche aarde.</verse>
<verse osisID="Tob.8.20"> En dadelijk beval Raguel aan zijne dienstknechten den kuil, dien zij gemaakt hadden, vóór het aan- breken van den dag weder te vullen.</verse>
<verse osisID="Tob.8.21"> En aan zijne vrouw zeide hij een gastmaal aan te richten en alles gereed te maken wat de reizigers aan teerkost noodig hadden<note n="1570">Voor de reis naar Gabelus en de terugreis naar huis.</note>.</verse>
<verse osisID="Tob.8.22"> Ook liet hij twee vette koeien en vier rammen slachten en een gastmaal bereiden voor al zijne buren en alle vrienden.</verse>
<verse osisID="Tob.8.23"> En Raguel bezwoer Tobias, dat hij twee weken bij hem zou blijven.</verse>
<verse osisID="Tob.8.24"> Van alles nu, wat Raguel bezat, gaf hij de helft aan Tobias, en hij beschreef het, dat de overblijvende helft na hunnen dood<note n="1571">Van Raguel en zijne vrouw. Waarschijnlijk wordt hier opnieuw verhaald wat reeds VII 16 gezegd is, tenzij men met sommigen aanneme, dat Raguel, verblijd over het behoud van Tobias, nog gunstiger beschikkingen maakte dan eerst.</note> in het bezit van Tobias zou komen.</verse>
</chapter>
<chapter osisID="Tob.9">
<title>Hoofdstuk IX.</title><p>De engel Raphaël gaat alleen het geld halen bij Gabelus en brengt dezen mede ter bruiloft (v. 1-12).</p>
<verse osisID="Tob.9.1"> Toen riep Tobias den engel, dien hij echter voor een mensch hield<note n="1572">Deze opmerking dient ter verklaring, waarom Tobias zoo iets durfde vragen. In de andere teksten ontbreekt zij.</note>, bij zich en zeide tot hem: Broeder Azarias, ik bid u, luister naar mijne woorden:</verse>
<verse osisID="Tob.9.2"> Al gaf ik mij zelven als slaaf aan u over, zou dit nog niet opwegen tegen<note n="1573">Dan zou ik uwe zorgen, uwe diensten, nog niet naar waarde vergelden.</note> uwe zorgen.</verse>
<verse osisID="Tob.9.3"> Niettemin bid ik u lastdieren of dienstknechten met u te nemen<note n="1574">Volgens de Itala vier dienstknechten en twee kameelen.</note> en naar Gabelus te Rages, de stad der Meden, te gaan en hem zijnen schuldbrief terug te geven en van hem het geld te ontvangen en hem te vragen op mijne bruiloft te komen.</verse> 
<verse osisID="Tob.9.4"> Want gij weet het zelf, dat mijn vader de dagen telt; en als ik één dag te lang uitblijf, wordt zijne ziel bedroefd<note n="1575">Waarschijnlijk zond dus Tobias den engel zoo spoedig mogelijk, daags na het huwelijk, naar Gabelus.</note>.</verse>
<verse osisID="Tob.9.5"> En gij ziet ook hoe mij Raguel bezworen heeft, wiens bezwerende bede ik niet kan minachten<note n="1576">Godvreezend als hij was, meende Tobias iets, dat hem onder aanroeping van Gods naam gevraagd was, niet te mogen weigeren.</note>.</verse>
<verse osisID="Tob.9.6"> Toen nam Raphaël vier der knechten van Raguel en twee kameelen en reisde af naar Rages, de stad der Meden<note n="1577">Volgens Arrianus (de expeditione Alexandn III 21) had het leger van Alexander tien dagen noodig om van Ecbatana te Rages te komen. Maar een leger behoeft meer tijd om door een vijandelijk, onbekend land vooruit te komen dan een gewoon reiziger met kameelen, en zoo kon de engel met Gabelus gemakkelijk voor het einde van het huwelijksfeest te Ecbatana terug zijn, want de weg tusschen deze stad en Rages was ongeveer vijftig geographische mijlen lang.</note>; en hij vond Gabelus en gaf hem zijn handschrift weder en ontving van hem al het geld terug.</verse>
<verse osisID="Tob.9.7"> En hij verhaalde hem aangaande Tobias, den zoon van Tobias, alles wat er gebeurd was, en hij bewoog hem mede ter bruiloft te komen.</verse>
<verse osisID="Tob.9.8"> En toen hij het huis van Raguel was binnengegaan, vond hij Tobias aanliggen<note n="1578">Aanliggen. Zie Hoofdst. II noot 3. Het is twijfelachtig of het volgende ‘exsiliens’ op Gabelus of op Tobias slaat. Er kan bedoeld zijn, dat Gabelus op Tobias toeliep, of waarschijnlijker, dat deze van zijn rustbed opsprong bij de komst van Gabelus.</note>; en hij sprong op, en zij kusten elkander, en Gabelus weende en loofde God;</verse>
<verse osisID="Tob.9.9"> en hij sprak: Zegene u de God van Israël, want gij zijt de zoon van een allerbesten man<note n="1579">Vgl. VII 7.</note>, die rechtvaardig is en God vreest en aalmoezen geeft;</verse>
<verse osisID="Tob.9.10"> ook zij zegen gesproken over uwe vrouw en over uwe ouders;</verse>
<verse osisID="Tob.9.11"> en moogt gijlieden zien uwe kinderen en de kinderen uwer kinderen tot in het derde en vierde geslacht<note n="1580">Dat die zegenwensch vervuld werd, blijkt uit XIV 15.</note>, en uw zaad zij gezegend door den God van Israël, die heerscht in de eeuwen der eeuwen.</verse> 
<verse osisID="Tob.9.12"> En toen allen gezegd hadden: Amen, gingen zij aan den maaltijd; maar ook in de vreeze des Heeren hielden zij het bruiloftsmaal<note n="1581">Zij hielden God en zijne heilige Wet voor oogen. Een schoon voorbeeld voor de Christenen, bij wie niet zelden ter gelegenheid eener bruiloft de wetten der betamelijkheid en matigheid overtreden worden.</note>.</verse>
</chapter>
<chapter osisID="Tob.10">
<title>Hoofdstuk X.</title><p>Bekommering der ouders van Tobias (v. 1-7). Vertrek der jonggehuwden, verrijkt met de helft van het vermogen van Raguel en met zijn zegenwensch (v. 8-11). Afscheid van Sara en laatste vermaningen harer ouders (v. 12-13).</p>
<verse osisID="Tob.10.1"> Maar terwijl Tobias ter oorzake van het huwelijk werd opgehouden, was zijn vader Tobias bekommerd en zeide<note n="1582">Bij zich zelven.</note>: Waarom zou mijn zoon wel toeven, of waarom zou hij daar opgehouden worden?</verse>
<verse osisID="Tob.10.2"> Zou misschien Gabelus gestorven zijn, en niemand hem het geld teruggeven?</verse>
<verse osisID="Tob.10.3"> Hij begon dan uitermate bedroefd te worden, hij en Sara, zijne vrouw, met hem; en zij begonnen beiden samen te weenen, omdat hun zoon op den bepaalden dag<note n="1583">Waarop hij volgens hunne berekening op zijn laatst terug moest zijn.</note> geenszins bij hen terugkeerde.</verse>
<verse osisID="Tob.10.4"> Daarom weende zijne moeder met ondroogbare tranen en zeide: Wee, wee mij, mijn zoon! waarom hebben wij u op reis gezonden, het licht onzer oogen, den staf van onzen ouderdom, den troost van ons leven, de hoop van onze nakomelingschap?</verse>
<verse osisID="Tob.10.5"> Daar wij in u alleen alles te gelijk bezaten, hadden wij u niet van ons moeten wegzenden<note n="1584">Vgl. V 23 en 25. Beiden zijn innig bedroefd en worden door angst verteerd; maar Tobias gedraagt zich als man en heeft nog den moed zijne vrouw te troosten; doch zij geeft zich geheel aan hare droefheid over, doet zijdelings verwijten aan haren man: wij hadden hem niet moeten laten gaan, en wil van geen troostredenen hooren. Vgl. v. 6 en 7.</note>.</verse>
<verse osisID="Tob.10.6"> En Tobias zeide haar: Zwijg en ontstel u niet, onze zoon maakt het goed; trouw genoeg is die man, met wien wij hem lieten gaan.</verse>
<verse osisID="Tob.10.7"> Zij was echter volstrekt niet te troosten, maar elken dag stond zij op om rond te zien en ging alle wegen op, langs welke er, volgens hare meening, hoop was, dat hij zou terugkeeren, om hem, zoo mogelijk, in de verte te zien komen<note n="1585">Het Sin. handschrift heeft: ‘En zij zeide hem: Zwijg en misleid mij niet; onze zoon is omgekomen. En zij sprong op en zag rond op den weg, waarlangs haar zoon vertrokken was, en gebruikte niets; en als de zon was ondergegaan, kwam zij naar huis en jammerde en weende den ganschen nacht en kon niet slapen’.</note>.</verse>
<verse osisID="Tob.10.8"> Intusschen zeide Raguel tot zijnen schoonzoon: Blijf hier<note n="1586">Blijf nog eenige dagen hier</note>, en ik zal een bericht van uwen welstand zenden aan Tobias, uwen vader.</verse>
<verse osisID="Tob.10.9"> Maar Tobias zeide hem: Ik weet, dat mijn vader en mijne moeder reeds de dagen tellen<note n="1587">De berekening van den duur der reis van Tobias is zeer onzeker, daar de noodige gegevens ómtrent snelheid, oponthoud, reismiddelen enz. ontbreken. Daarom loopen de gevoelens zeer uiteen, en terwijl sommigen van acht à tien dagen spreken, meenen anderen dat zij wel zes weken duurde. De weg van Ninive naar Rages (bij Teheran) wordt op ongeveer 115 geographische mijlen geschat; over Ecbatana (Hamadan) zal hij omstreeks 150 geographische mijlen bedragen.</note>, en hun gemoed inwendig bekommerd is.</verse>
<verse osisID="Tob.10.10"> En nadat Raguel Tobias met vele woorden uitgenoodigd had, maar deze volstrekt niet naar hem wilde luisteren, gaf hij hem Sara over en de helft van geheel zijn vermogen aan knechten, aan dienstmaagden, aan klein vee, aan kameelen en aan koeien<note n="1588">‘Vaccis’, koeien, staat wellicht in plaats van ‘vasis’ huisraad, waarvan de Itala, Sin. enz. spreken.</note> en aan veel geld, en liet hij hem gezond en vroolijk van zich weggaan,</verse>
<verse osisID="Tob.10.11"> zeggende: De heilige engel des Heeren zij op uwen weg en brenge ulieden behouden over; moogt gij ook alles wel bevinden bij uwe ouders en mogen mijne oogen uwe kinderen aanschouwen, voordat ik sterf.</verse>
<verse osisID="Tob.10.12"> En de ouders namen hunne dochter, kusten haar en lieten haar gaan,</verse>
<verse osisID="Tob.10.13"> terwijl zij haar vermaanden de schoonouders te eeren, den echt- genoot lief te hebben, het huisgezin te leiden, het huis te besturen en zich zelve onberispelijk te gedragen<note n="1589">In korte woorden worden hier de plichten en deugden eener echtgenoote volledig aangestipt. Vgl. Tit. II 1-5; I Petr. III 1-6. Catech. Rom. P. II, C. VIII, Q. XXVII. De Itala zegt: ‘Dochter, houd uwen schoonvader en uwe schoonmoeder in eere; van nu af zijn zij uwe ouders, gelijk uw vader en uwe moeder, die u voortgebracht hebben’.</note>.</verse>
</chapter>
<chapter osisID="Tob.11">
<title>Hoofdstuk XI.</title><p>Terugkomst van Tobias, die op raad en in gezelschap van den engel zijne vrouw is vooruitgereisd (v. 1-6 en 9-.12 Hij geneest zijnen blinden vader (v. 13-15 en 7-.8 Dankgebed (v. 16-17). Aankomst van Sara en bruiloftsfeest (v. 18-21).</p>
<verse osisID="Tob.11.1"> Op hunne terugreis nu kwamen zij op den elfden dag te Charan<note n="1590">Hieruit volgt niet, dat Charan elf dagreizen van Ecbatana lag, want karavanen met vee gaan slechts langzaam vooruit. Vgl. v. 3. Voor Charan hebben de andere teksten Kaserin, Basri, Akrim, Charam. In geen geval is hier het Gen. XI 31 en elders genoemde Haran of Charan (Act. VII 4) bedoeld, dat in Mesopotamië, dus ten westen van Ninive lag, terwijl Ecbatana ten oosten van Ninive gelegen is.</note> aan, dat halverwege van Ninive gelegen is.</verse>
<verse osisID="Tob.11.2"> En de engel sprak: Broeder Tobias, gij weet, hoe gij uwen vader verlaten hebt<note n="1591">Dat de engel zoo lang wachtte om dit plan te opperen, terwijl er Tobias zooveel aan gelegen was om spoedig thuis te zijn, is wellicht hieraan toe te schrijven, dat het gevaarlijk was eene jonge vrouw met al hare bezittingen niet vergezeld van haren man te laten reizen in Medië, dat, door de Assyriërs ten onder gebracht, voortdurend in gisting was. Het is daarom begrijpelijk, dat men, alvorens te scheiden, eerst de grenzen tusschen Medië en Assyrië wilde overgaan. Gaat deze veronderstelling op, dan moest ook Charan in Assyrië gelegen zijn, wat het waarschijnlijkste is.</note>.</verse>
<verse osisID="Tob.11.3"> Daarom, als gij het goedvindt, laat ons vooruitgaan, en met langzamen tred volge het gezin<note n="1592">De dienstboden.</note> onzen weg, te gelijk met uwe vrouw en met het vee.</verse>
<verse osisID="Tob.11.4"> En toen men goedgevonden had te gaan, zeide Raphaël tot Tobias: Neem wat van de gal van den visch mede, want het zal noodig zijn. Tobias nam dan wat van die gal, en zij vertrokken.</verse>
<verse osisID="Tob.11.5"> Anna nu zat dagelijks aan den weg op den top van eenen berg<note n="1593">Meermalen per dag ging zij naar die hoogte en bleef dan eenigen tijd uitkijken, of zij nog niets zag.</note>. van waar zij in de verte kon zien.</verse>
<verse osisID="Tob.11.6"> En terwijl zij van dezelfde plaats naar zijne komst uitkeek, zag zij van verre haren zoon aankomen en zij erkende hem dadelijk; en zij liep om het haren man te boodschappen en zeide: Zie, hij komt, uw zoon!</verse>
<verse osisID="Tob.11.7"> En Raphaël zeide tot Tobias: Zoodra gij nu uw huis zult zijn binnengegaan, aanbid aanstonds den Heer, uwen God, en zeg Hem dank en ga naar uwen vader en kus hem.</verse>
<verse osisID="Tob.11.8"> En strijk dadelijk van die gal van den visch, welke gij bij u draagt, op zijne oogen; want weet, dat aanstonds zijne oogen zullen opengaan, en uw vader zal het licht des hemels zien en zich in uwen aanblik verheugen.</verse>
<verse osisID="Tob.11.9"> Toen liep de hond, die op reis mede geweest was, vooruit en als een bode aankomende, kwispelde hij van blijdschap met zijn staart<note n="1594">Deze bijzonderheden worden alleen in de Vulgaat en in de Syrische vertaling vermeld.</note>.</verse>
<verse osisID="Tob.11.10"> En zijn blinde vader<note n="1595">De andere teksten verhalen eerst de ontmoeting met de moeder: ‘En Anna liep naar hem toe en viel hem om den hals en zeide hem: Mijn zoon, ik zie u weder, nu wil ik gaarne sterven. En zij weende en Tobias weende ook’.</note> stond op en begon struikelende te loopen; en hij gaf de hand aan een dienstknecht en ging zijn zoon te gemoet</verse>
<verse osisID="Tob.11.11"> en hij omarmde en kuste hem, evenals zijne vrouw, en beiden begonnen van vreugde te weenen.</verse>
<verse osisID="Tob.11.12"> En nadat zij God aanbeden en Hem dank gezegd hadden, zetten zij zich neder.</verse>
<verse osisID="Tob.11.13"> Toen nam Tobias van de gal van den visch en bestreek de oogen zijns vaders.</verse>
<verse osisID="Tob.11.14"> En hij wachtte ongeveer bijna een half uur en de witte vlek, als het vliesje van een ei, begon van zijne oogen af te gaan.</verse>
<verse osisID="Tob.11.15"> En Tobias greep het en trok het van zijne oogen af<note n="1596">‘En de jonge Tobias greep het en trok het van zijns vaders oogen af’, zooals uit het ‘ejus’ van de Vulgaat blijkt en ook meer natuurlijk schijnt. Het middel, door Tobias op raad van den engel aangewend, werkte zeker vooral op bovennatuurlijke wijze. Want wat er ook zij van de heelende kracht der gal voor oogziekten, toch is het niet natuurlijk, dat eene blindheid, die jaren geduurd heeft, in een half uur door dit middel genezen wordt. Vgl. VI noot 5.</note> en aanstonds kreeg hij het gezicht weder.</verse>
<verse osisID="Tob.11.16"> En zij verheerlijkten God, namelijk hij en zijne vrouw en allen, die hem kenden.</verse>
<verse osisID="Tob.11.17"> En Tobias zeide: Ik zegen U, Heere God van Israël, wijl Gij mij gekastijd en Gij mij gered hebt; en zie, ik aanschouw Tobias, mijnen zoon.</verse>
<verse osisID="Tob.11.18"> Ook kwam zeven dagen daarna<note n="1597">De karavaan had elf dagen noodig gehad om te Charan te komen, dat halfweg tusschen Ecbatana en Ninive lag, vgl. v. 1. De reis van Charan naar Ninive zal dus ook ongeveer elf dagen geduurd hebben, en daar Sara zeven dagen na Tobias aankwam, moet deze laatste dien weg in ongeveer vier dagen hebben afgelegd. Gr. B en C spreken niet van die zeven dagen en schijnen eerder aan te duiden, dat na het dankgebed ‘Tobith zijne schoondochter verheugd te gemoet ging tot aan de poort van Ninive’ en dat dit nog denzelfden avond zou geschied zijn. De lezing van de Vulgaat verdient echter zeker verre de voorkeur, want anders zou de jonge Tobias zijne vrouw slechts op geringen afstand van Ninive hebben verlaten, hetgeen in strijd is met v. 1, en het zou weinig geholpen hebben voor het doel: zijn vader spoediger uit de ongerustheid te helpen en, zooals de Grieksche tekst er bij aangeeft, het huis voor Sara gereed te maken.</note> Sara, de vrouw van zijnen zoon, en geheel het gezin behouden aan met het vee en de kameelen en het vele geld der vrouw en ook het geld, dat hij van Gabelus had terugontvangen;</verse>
<verse osisID="Tob.11.19"> en hij verhaalde aan zijne ouders alle weldaden Gods, welke Hij hem bewezen had door den man, die hem had geleid.</verse>
<verse osisID="Tob.11.20"> En Achior en Nabath, neven<note n="1598">Broederszonen van Tobias, zooals uit de andere teksten valt af te leiden.</note> van Tobias, kwamen vreugdevol bij Tobias en wenschten hem geluk met al het goede, dat God hem bewezen had.</verse>
<verse osisID="Tob.11.21"> En gedurende zeven dagen hielden zij feestmaal en verheugden zich allen met groote blijdschap.</verse>
</chapter>
<chapter osisID="Tob.12"> 
<title>Hoofdstuk XII.</title><p>Na onderling overleg bieden vader en zoon aan Raphaël de helft der meegebrachte goederen aan (v. 1-5). Deze maakt zich bekend en geeft leerrijke vermaningen (v. 6-15), waarna hij afscheid neemt en hen in gebed achterlaat (v. 16-22).</p>
<verse osisID="Tob.12.1"> Toen riep Tobias zijn zoon bij zich en zeide tot hem: Wat kunnen wij geven aan dezen heiligen<note n="1599">Hoewel de engel zich nog niet bekend gemaakt had, waren Tobias en zijn zoon door al hetgeen zij van hem ondervonden hadden, overtuigd, dat hij een heilig man, een man Gods was.</note> man, die met u gegaan is?</verse>
<verse osisID="Tob.12.2"> Tobias antwoordde en zeide aan zijnen vader: Vader, welk loon zullen wij hem geven, of wat kan een waardige vergelding zijn voor zijne weldaden?</verse>
<verse osisID="Tob.12.3"> Mij heeft hij behouden heen en teruggeleid, het geld heeft hij bij Gabelus teruggehaald, eene huisvrouw heeft hij mij bezorgd, en hij heeft den boozen geest van haar verdreven, hare ouders vreugde bereid, mij zelven van den verslindenden visch bevrijd, ook u het licht des hemels doen aanschouwen, en met alle goed zijn wij door hem overladen geworden. Wat kunnen wij hem daarvoor naar waarde geven?</verse>
<verse osisID="Tob.12.4"> Maar ik bid u, mijn vader, vraag hem of hij zich gewaardige de helft van alles, wat is meegebracht<note n="1600">Uit Rages.</note>, voor zich aan te nemen.</verse>
<verse osisID="Tob.12.5"> En zij riepen hem, de vader namelijk en de zoon, en namen hem ter zijde en begonnen te vragen, dat hij zich zou gewaardigen de helft van alles wat zij hadden meegebracht, welwillend aan te nemen.</verse>
<verse osisID="Tob.12.6"> Toen zeide hij hun afzonderlijk: Zegent den God des hemels, en looft Hem in tegenwoordigheid van al wat leeft, dewijl Hij u zijne barmhartigheid bewezen heeft.</verse>
<verse osisID="Tob.12.7"> Want het geheim eens konings verborgen te houden is goed, maar de werken Gods te openbaren en te belijden is eervol<note n="1601">Volgens de meeste uitleggers is de zin, dat het goed is de plannen van een aardschen koning geheim te houden, daar de openbaring daarvan de uitvoering dikwijls zou verhinderen. Maar met de werken Gods is het anders; die te openbaren verdient lof, omdat daardoor de uitvoering niet verhinderd, en Gods wijsheid en liefde in het licht gesteld wordt. Niet onwaarschijnlijk echter geeft de engel met deze woorden reden van zijn gedrag tegenover Tobias, en verklaart hij, dat het soms goed is de raadsbesluiten eens konings, en derhalve ook van den Koning der koningen, een tijdlang geheim te houden, opdat zij ten volle doel treffen. Maar is dat doel geheel bereikt, dan is het eervol voor den koning, en dit geldt ook voor den Koning der koningen, God, diens werken openbaar te maken, opdat de menschen Hem erkennen en prijzen. Daarom dan had hij eerst gezwegen en zich niet bekend gemaakt; maar nu zijne zending afgeloopen en hij geslaagd is, gaat hij hun zeggen wie hij is en tevens wie hun alle weldaden geschonken heeft.</note>.</verse> 
<verse osisID="Tob.12.8"> Goed is gebed met vasten en beter de aalmoes dan het opleggen van schatten gouds<note n="1602">Tot de drie deugden, die Tobias voornamelijk beoefend heeft, bidden, vasten en aalmoezen geven, kunnen alle andere deugden worden teruggebracht. Zij zijn als het kort begrip van alle plichten, welke de mensch ten opzichte van God, zich zelven en den naaste te vervullen heeft. Het vasten en het geven van aalmoezen worden door de HH. Vaders de twee vleugelen genoemd, waarop het gebed naar den hemel stijgt.</note>;</verse>
<verse osisID="Tob.12.9"> want de aalmoes bevrijdt van den dood, en zij is het, die van zonden reinigt en barmhartigheid en het eeuwige leven doet vinden<note n="1603">Vgl. IV 12.</note>.</verse>
<verse osisID="Tob.12.10"> Maar die zonde en ongerech tigheid bedrijven, zijn vijanden hunner ziel.</verse>
<verse osisID="Tob.12.11"> Ik openbaar u dan de waarheid en zal u het geheim niet verborgen houden.</verse>
<verse osisID="Tob.12.12"> Als gij onder tranen badt en de dooden begroeft en uwen maaltijd verliet en over dag de dooden in uw huis verborgt en ze 's nachts begroeft<note n="1604">Vgl. II 1 en III 25.</note>, droeg ik uw gebed op aan den Heer.</verse>
<verse osisID="Tob.12.13"> En omdat gij welgevallig waart aan God, was het noodig, dat de beproeving u louterde<note n="1605">Vgl. Prov. III 12; II Tim. III 12; Ep. ad Hebr. XII 6; Act. Ap. XIV 21.</note>.</verse>
<verse osisID="Tob.12.14"> En nu zond mij de Heer om u te genezen en Sara, de vrouw van uwen zoon, van den boozen geest te bevrijden.</verse>
<verse osisID="Tob.12.15"> Want ik ben de engel Raphaël, één van de zeven<note n="1606">Volgens vele HH. Vaders hebben deze zeven engelen eene hoogere waardigheid dan de overigen; en het is niet waarschijnlijk, dat hier onder zeven een onbepaald getal moet worden verstaan, wijl Raphaël het als eene bijzonderheid schijnt te kennen te geven, dat hij tot de zeven behoort.</note>, die voor den Heer staan.</verse> 
<verse osisID="Tob.12.16"> Toen zij dit hoorden, ontstelden zij en bevend vielen zij op hun aangezicht ter aarde neder.</verse>
<verse osisID="Tob.12.17"> En de engel zeide hun: Vrede zij u; vreest niet!</verse>
<verse osisID="Tob.12.18"> Immers terwijl ik bij u was, was ik het door den wil Gods<note n="1607">En dus hebt gij geen reden om te vreezen.</note>; zegent Hem en zingt Hem lof.</verse>
<verse osisID="Tob.12.19"> Ik scheen wel met u te eten en te drinken, maar ik gebruik een onzichtbare spijze en een drank, die door de menschen niet kan gezien worden.</verse>
<verse osisID="Tob.12.20"> Het is dan tijd, dat ik terugkeer tot Hem, die mij gezonden heeft; gij echter zegent God en verhaalt al zijne wonderen<note n="1608">Vgl. v. 22 en XIII 4.</note>.</verse>
<verse osisID="Tob.12.21"> En nadat hij dit gezegd had, werd hij uit hun gezicht weggenomen, en langer konden zij hem niet zien.</verse>
<verse osisID="Tob.12.22"> Toen lagen zij drie uren lang op hun aangezicht uitgestrekt en loofden God; dan stonden zij op en verhaalden al zijne wonderen.</verse>
</chapter>
<chapter osisID="Tob.13">
<title>Hoofdstuk XIII.</title><p>Lofzang van den ouden Tobias en zijne voorzegging aangaande Jerusalem (v. 1-23).</p>
<verse osisID="Tob.13.1"> De oude Tobias opende dan zijnen mond, loofde den Heer en zeide: Groot zijt Gij, Heer, in eeuwigheid, en tot in alle eeuwen duurt uw rijk!</verse>
<verse osisID="Tob.13.2"> Want Gij slaat en heelt, voert naar de onderwereld en voert van daar terug<note n="1609">Onderwereld is ‘graf’. Dezelfde uitdrukking komt I Reg. II 6 voor en beteekent: Gij zendt groote rampen over en bevrijdt er weer van.</note>, en niemand is er, die uwe hand ontvluchten kan.</verse> 
<verse osisID="Tob.13.3"> Looft den Heer, kinderen van Israël, en prijst Hem ten aanschouwen der volken<note n="1610">De ballingschap van het volk Gods was eene straf voor zijne zonden, maar tevens, overeenkomstig de plannen der goddelijke Voorzienigheid, eene weldaad voor de ongeloovige volken. Vgl. v. 4.</note>.</verse>
<verse osisID="Tob.13.4"> Want daarom heeft Hij u verspreid onder de volken, die Hem niet kennen, opdat gij zijne wonderen zoudt verhalen en hen doen weten, dat er geen ander almachtig God is buiten Hem.</verse>
<verse osisID="Tob.13.5"> Hij heeft ons gekastijd om onze ongerechtigheden en Hij zal ons behouden om zijne barmhartigheid.</verse>
<verse osisID="Tob.13.6"> Beschouwt dan wat Hij met ons heeft gedaan en looft Hem met vreeze en siddering, en verheerlijkt den koning der eeuwen door uwe werken.</verse>
<verse osisID="Tob.13.7"> Ik intusschen, ik zal Hem loven in het land mijner gevangenschap, want Hij heeft zijne heerlijkheid getoond ten aanzien van een zondig volk<note n="1611">Volgens sommigen zijn hier de Israëlieten, volgens anderen de Assyriërs bedoeld. Daar echter God èn het zondige Israël èn de ongeloovige Assyriërs had gestraft, kunnen beiden samen onder het zondig volk worden begrepen.</note>.</verse>
<verse osisID="Tob.13.8"> Bekeert u dus, zondaars, en oefent gerechtigheid voor Gods aanschijn en gelooft, dat Hij u zijne barmhartigheid zal bewijzen.</verse>
<verse osisID="Tob.13.9"> Maar ik en mijne ziel zullen zich in Hem verheugen<note n="1612">Ik zal mij in mijne ziel, van ganscher harte, over Hem verheugen.</note>.</verse>
<verse osisID="Tob.13.10"> Zegent den Heer, gij allen, zijne uitverkorenen<note n="1613">Het uitverkoren volk van Israël.</note>, viert vreugdedagen en looft Hem.</verse>
<verse osisID="Tob.13.11"> Jerusalem<note n="1614">Met v. 11 gaat de lofzang over in eene voorzegging aangaande Jerusalem, dat in vier verschillende beteekenissen genomen wordt: 1o als de hoofdstad der Joden en hare bewoners v. 11, 12 en 16, 18; 2o als het geheele land, waarvan het de hoofdstad is, in dezelfde verzen; 3o als de Kerk van Christus op aarde v. 13 en 14; 4o als het hemelsche Jerusalem v. 21-23. In sommige verzen kunnen er twee of meer beteekenissen aan worden gehecht, zooals b.v. in v. 15, 19, 20. Soms gebruikt Tobias den profetisch verleden tijd, daar de gebeurtenissen, welke hij voorspelt, zich reeds aan zijn oog vertoonden. Vgl. met deze voorzegging die van Isaias LX.</note>, stad Gods! getuchtigd heeft u de Heer om de werken uwer handen.</verse>
<verse osisID="Tob.13.12"> Dank den Heer door uwe goe- de werken<note n="1615">Volgens anderen: voor de weldaden, welke Hij u bewezen heeft.</note> en loof den God der eeuwen, opdat Hij zijne woontent weder in u opbouwe en alle gevangenen tot u terugroepe en gij u moogt verblijden in alle eeuwen der eeuwen.</verse>
<verse osisID="Tob.13.13"> Van schitterend licht zult gij stralen en alle grenzen der aarde zullen u huldigen.</verse>
<verse osisID="Tob.13.14"> De volken zullen van verre tot u komen, en geschenken brengende zullen zij in u den Heer aanbidden, en uw land zullen zij voor heilig houden<note n="1616">Vgl. XIV 8.</note>.</verse>
<verse osisID="Tob.13.15"> Want den grooten naam<note n="1617">Den heiligen naam Gods. Vgl. Ex. VI 3.</note> zullen zij aanroepen in u.</verse>
<verse osisID="Tob.13.16"> Vervloekt zullen zijn die u verachten, en veroordeeld zullen zijn allen, die u lasteren, en gezegend zullen zijn die u opbouwen.</verse>
<verse osisID="Tob.13.17"> Maar gij, gij zult u verblijden in uwe kinderen, want allen zullen gezegend worden en verzameld tot den Heer<note n="1618">Tobias doelt hier zeker vooral op de Kerk en op het hemelsche Jerusalem, waar alle heiligen zullen vereenigd en gezegend worden.</note>.</verse>
<verse osisID="Tob.13.18"> Zalig allen, die u liefhebben en die zich verheugen over uwen vrede.</verse>
<verse osisID="Tob.13.19"> Mijne ziel, loof den Heer, want Hij heeft Jerusalem, zijne stad, bevrijd van al hare verdrukkingen, Hij, de Heer, onze God.</verse>
<verse osisID="Tob.13.20"> Gelukkig zal ik wezen, als er overblijfselen zullen zijn van mijn zaad, om de heerlijkheid van Jerusalem te aanschouwen<note n="1619">Daar Tobias de heerlijkheid van Jerusalem in de verre toekomst aanschouwt, acht hij zich gelukkig, zoo nog eenigen zijner nakomelingen er getuigen van zullen zijn.</note>.</verse>
<verse osisID="Tob.13.21"> De poorten van Jerusalem<note n="1620">Van het aardsche Jerusalem en de Kerk gaat Tobias hier over tot de beschrijving der heerlijkheid van het hemelsche Jerusalem. Vgl. Is. LIV 11-12 en Apoc. XXI 18 en volg.</note> zullen van saffier en smaragd gebouwd worden, en van edelgesteente de geheele omvang harer muren.</verse>
<verse osisID="Tob.13.22"> Met wit en zuiver gesteente zullen al hare straten geplaveid worden en langs hare wijken zal het alleluia<note n="1621">Het hier als zelfstandig naamwoord gebruikte alleluia (hallelu - Ja = Jehova) beteekent: looft den Heer.</note> worden gezongen.</verse>
<verse osisID="Tob.13.23"> Gezegend de Heer, die haar verheven heeft, en zijne heerschappij over haar zij in de eeuwen der eeuwen! Amen.</verse>
</chapter>
<chapter osisID="Tob.14">
<title>Hoofdstuk XIV.</title><p>Laatste levensjaren en dood van den ouden Tobias (v. 1-4). Zijne vermaningen vóór zijn sterven en zijne voorzeggingen aangaande Jerusalem en den val van Ninive (v. 5-13). Na den dood zijner moeder vestigt de jonge Tobias zijn verblijf in Medië en sterft daar (v. 14-17).</p>
<verse osisID="Tob.14.1"> Hiermede eindigden de woorden van Tobias. En nadat Tobias ziende was geworden, leefde hij nog twee en veertig jaren en zag de kinderen van zijne kindskinderen.</verse>
<verse osisID="Tob.14.2"> Toen hij alzoo honderd en twee jaren voleind had, werd hij eervol begraven te Ninive.</verse>
<verse osisID="Tob.14.3"> Want als zes en vijftigjarige verloor hij het licht der oogen en als zestigjarige kreeg hij het terug<note n="1622">De verschillende teksten wijken van elkander af in de opgave van het aantal jaren èn van den leeftijd van Tobias èn van zijne blindheid èn van zijn leven na zijne genezing. Het is onmogelijk te beslissen welke de ware lezing is.</note>.</verse>
<verse osisID="Tob.14.4"> Maar het overige van zijn leven was vreugdevol en met den goeden voortgang in de vreeze Gods nam hij toe in vrede<note n="1623">Anderen vertalen: ‘en na goeden voortgang in de vreeze Gods ging hij in vrede heen’.</note>.</verse>
<verse osisID="Tob.14.5"> In het uur nu van zijnen dood riep hij Tobias, zijnen zoon, en diens zeven jeugdige kinderen, zijne kleinkinderen, bij zich en zeide tot hen:</verse>
<verse osisID="Tob.14.6"> Nabij is de ondergang van Ninive, want het woord des Heeren faalt niet<note n="1624">De val van Ninive had volgens de beste en nieuwste gegevens in 607 of 606 v.C. plaats. Waarschijnlijk beroept zich hier Tobias niet, zooals de Grieksche tekst aanduidt, op de voorzegging van Jonas, want deze ging niet in vervulling, omdat de Ninivieten zich bekeerden (Jon. III 10), maar op de voorzeggingen van Nahum (III 7) en van Sophonias (II 13-15).</note>; en onze broeders, die verspreid zijn buiten het land van Israël, zullen daarin wederkeeren.</verse> 
<verse osisID="Tob.14.7"> En al zijn verlaten land zal gevuld worden, en het huis Gods, dat aldaar verbrand is<note n="1625">In profetischen stijl vermeldt Tobias de verbranding van den tempel reeds als geschied, terwijl het nog gebeuren moest. Vgl. XIII noot 6. Volgens de andere teksten spreekt hij in den toekomenden tijd: ‘Jerusalem zal verwoest en het huis Gods zal verbrand worden en woest liggen voor een tijdlang, en wederom zal Hij zich over hen ontfermen’ enz.</note>, zal weer worden opgebouwd, en daar zullen terugkeeren allen, die God vreezen;</verse>
<verse osisID="Tob.14.8"> en verlaten zullen de volken hunne afgoden en zij zullen komen naar Jerusalem en wonen aldaar;</verse>
<verse osisID="Tob.14.9"> en verheugen zullen zich daar alle koningen der aarde en aanbidden den Koning van Israël<note n="1626">In v. 8 en 9 spreekt Tobias onder het beeld van Jerusalem over de Kerk van Christus, waarin de volken hunne woonplaats zullen zoeken, d.i. waartoe zij zullen overgaan na het verlaten van den afgodendienst en waarin zij den Koning van Israël, den Messias, zullen aanbidden.</note>.</verse>
<verse osisID="Tob.14.10"> Luistert dan, mijne zonen, naar uwen vader: Dient den Heer in waarheid en streeft er naar te doen wat Hem welgevallig is;</verse>
<verse osisID="Tob.14.11"> en beveelt aan uwe kinderen gerechtigheid te oefenen en aalmoezen te geven, God indachtig te zijn<note n="1627">Vgl. I 13 en IV 6.</note> en Hem te loven te allen tijde<note n="1628">Vgl. IV 20.</note> in waarheid en uit al hun vermogen.</verse>
<verse osisID="Tob.14.12"> Nu dan, mijne kinderen, luistert naar mij, en blijft niet hier; maar ten dage dat gij uwe moeder naast mij in één graf<note n="1629">Vgl. IV 5.</note> zult hebben begraven, richt dan uwe schreden om weg te gaan van hier;</verse>
<verse osisID="Tob.14.13"> want ik zie, dat zijne<note n="1630">Zijne, d.i. van Ninive. Dit vers komt in de Grieksche handschriften niet voor, maar in de plaats daarvan wijst Tobias, om zijne kinderen tot het beoefenen der werken van barmhartigheid aan te sporen, op eene geschiedenis zijner verwanten. Een van hen. Nadab, had Achicharus, die hem had opgevoed, willen dooden. Maar omdat deze barmhartig jegens Tobias geweest was (zie I noot 20), ontsnapte nij aan de hinderlaag, waarin Nadab zelf den dood vond.</note> boosheid het ten ondergang zal brengen.</verse>
<verse osisID="Tob.14.14"> Het geschiedde nu, dat Tobias na den dood zijner moeder wegtrok uit Ninive met zijne vrouw en kinderen en kindskinderen, en terugkeerde naar zijne schoonouders;</verse>
<verse osisID="Tob.14.15"> en hij vond hen welvarend in een goeden ouderdom en hij droeg zorg voor hen en sloot zelf hunne oogen; ook bekwam hij de geheele erfenis van het huis van Raguel en zag zijne kindskinderen tot in het vijfde geslacht<note n="1631">Vgl. IX 11; Job. XLII 16. Daar Tobias, de zoon, een hoogen leeftijd bereikte en men in het Oosten vroeg huwt, kon hij gemakkelijk zijne kinderen tot in het vijfde geslacht zien.</note>.</verse>
<verse osisID="Tob.14.16"> En toen hij negen en negentig jaren in de vreeze des Heeren had voleind, begroeven zij hem met vreugde<note n="1632">Omdat zij overtuigd waren, dat God in den hemel zijn deugdzaam leven zou beloonen. Volgens den Griekschen tekst is de jonge Tobias te Ecbatana gestorven en begraven. Hij werd volgens de Vulgaat 99, volgens verschillende Grieksche teksten en de Syrische vertaling 107, volgens de Itala en het Sinaïtisch handschrift 117, volgens Gr. A en de Armenische vertaling 127 jaren oud. Tusschen de inneming van Samaria (vgl. I 2 en 11), omstreeks welken tijd hij geboren werd, en de verwoesting van Ninive, welke hij volgens de overige teksten nog beleefde, verliepen ten naaste bij 115 jaren.</note>.</verse>
<verse osisID="Tob.14.17"> En al zijne verwanten en geheel zijn geslacht volhardden in een vroom leven en in een heilig gedrag, zoodat zij welgevallig waren zoowel aan God als aan de menschen en aan alle bewoners des lands.</verse>
</chapter>
</div>
	<div canonical="true" osisID="Jdt" type="book">
		<title short="Judith" type="main">Het Boek Judith</title>
		<title>Inleiding</title>
		<p><hi type="bold">Eene Joodsche vrouw</hi>, even godsdienstig en deugdzaam als heldhaftig en vastberaden, ontrukt door eene stoutmoedige en met veel beleid volvoerde daad haar land aan het dreigende gevaar van te worden geplunderd en uitgemoord door eene uit het verre Oosten gekomen heidensche legerbende. Dat is de korte inhoud van het naar die heldin genoemde boek, hetwelk vanouds tot de <hi type="italic">historische</hi> boeken van het O.T. gerekend wordt. En niet zonder reden. Het verhaalt toch van die gebeurtenis als van eene, die feitelijk moet hebben plaats gehad. Want de schrijver beroept zich uitdrukkelijk op iets, dat in zijn tijd nog getuigde van Judith en hare daad.<a class="footnote-link" href="_hei009heil11_01-notes.xhtml#n1634" id="n1634T"><note n="1633">Volgens XIV 6 bestond het geslacht van den Ammoniet Achior, die ten tijde van Judith met de zijnen bij het volk Gods werd ingelijfd, ‘nog tot op den dag van heden’. Volgens XVI 31 vierden de Hebreën jaarlijks ook het feest van Judith's zegepraal ‘tot op den dag van heden’. Maar dit bericht komt alleen in de Vulgaat voor en is wellicht niet oorspronkelijk. Het zal moeten worden toegeschreven aan den Arameeschen bewerker van het boek, wiens tekst Hiëronymus in het Latijn vertaalde.</note> Daaruit volgt intusschen nog niet, dat wij zijn werk als een <hi type="italic">zuiver</hi> of <hi type="italic">streng</hi> historisch boek hebben aan te zien. Historische geschriften toch kunnen  in meerdere en in mindere mate aanspraak maken op dien naam. En dat het boek Judith dit zeker niet in volle mate doet, valt reeds hieruit af te leiden, dat alle pogingen, om het als zuiver historisch geschrift te verklaren, tot dusverre geheel mislukten. Zij leidden tot de meest uiteenloopende resultaten, waarvan er geen enkel ook maar ten naaste bij algemeene erkenning vond. Vandaar dat niet weinige verklaarders aan ons boek het historisch karakter <hi type="italic">geheel</hi> zijn gaan ontzeggen. Dezen beschouwen het, hetzij met L<hi type="small-caps">uther</hi> als een met stichtelijke bedoeling geschreven zuiver verzinsel, hetzij met onzen H<hi type="small-caps">uig de</hi> G<hi type="small-caps">root</hi> als een eenvoudige allegorie, hetzij met den katholieken schriftvorscher A<hi type="small-caps">nt. von</hi> S<hi type="small-caps">cholz</hi> als een profetische allegorie van de geschiedenis der laatste dagen. Maar ook deze niet-historische opvattingen geven niet wat men er van verwachtte, den sleutel van het boek. Hare verschillende voorstanders verklaren ons niet, waarom het zich, althans tot op zekere hoogte, voordoet als een <hi type="italic">historisch</hi> geschrift. Ten opzichte van zulke geschriften behoort de regel te gelden, dat men als <hi type="italic">geschiedenis</hi> houde wat redelijkerwijze als zoodanig <hi type="italic">kan</hi> gehouden worden. Naar dien regel behooren wij derhalve te vragen, of wij tusschen de twee elkander uitsluitende opvattingen niet den middenweg moeten kiezen, m.a.w. of wij het Boek Judith niet hebben op te vatten als een geschrift, dat wel, als kern, een ware gebeurtenis, een geschiedkundig feit, verhaalt, maar dat aan bedoeld feit eene opsmukking geeft, welke niet aan de werkelijke historische omstandigheden beantwoordt.</p>
<p>Werkelijk historisch is zeker <hi type="italic">niet,</hi> om hier slechts één punt, maar een punt van gewicht te noemen, de benaming van den koning, die Holofernes ter tuchtiging der Westersche volken uitzendt: <hi type="italic">Nabuchodonosor koning der Assyriërs.</hi><a class="footnote-link" href="_hei009heil11_01-notes.xhtml#n1635" id="n1635T"><note n="1634">De benaming komt te dikwerf voor (in den Griekschen tekst 20, in de Vulgaat 17 maal), om als niet van den schrijver afkomstig te mogen worden aangezien.</note> Die benaming is een waar struikelblok voor al de voorstanders van het streng historisch karakter van het Boek Judith. De geschiedenis toch kent geen Nabuchodonosor koning der <hi type="italic">Assyriërs.</hi> Men zag zich daarom genoopt verschillende vragen te stellen. Is met <hi type="italic">Nabuchodonosor</hi> de bekende <hi type="italic">Babylonische</hi> koning bedoeld, die aan het rijk Juda een einde maakte, en werd hij door den schrijver om de een of andere reden koning der <hi type="italic">Assyriërs</hi> genoemd? Of heeft de auteur een <hi type="italic">Assyrisch</hi> koning op het oog en gaf hij dien den naam van den verdelger van Juda? Of is wellicht de benaming <hi type="italic">in haar geheel</hi> hetzij eene fictie van den schrijver, hetzij de weerspiegeling eener min juiste overlevering? Alle drie deze vragen werden gesteld, ook door wie ons werk beschouwen als een historisch boek in den gewonen zin des woords. Maar wie ze trachtten te beantwoorden, begingen allen dezelfde fout. Zij zochten het antwoord niet, of niet voornamelijk, of niet onbevangen en grondig daar, waar het vooral moet gezocht worden, te weten in het Boek Judith zelf.</p>
<p>Om toch te kunnen uitmaken, wat of wien de schrijver met <hi type="italic">Nabuchodonosor koning der Assyriërs</hi> kan bedoeld hebben, dient men op de allereerste plaats te onderzoeken, wat ons <hi type="italic">zijn boek</hi> zegt over den tijd,  waarin de verhaalde gebeurtenis viel. Dat verzuimden de katholieke schriftverklaarders van den jongsten tijd geheel, of deden het niet onbevangen. Dientengevolge kozen de meesten hunner partij voor een <hi type="italic">Assyrisch</hi> koning, en wel vrij algemeen voor <hi type="italic">Assurbanipal</hi> (668-626), enkelen (G<hi type="small-caps">érébrard</hi>, D<hi type="small-caps">anko</hi> en vooral N<hi type="small-caps">eteler</hi>) voor den <hi type="italic">Babylonischen koning Nabuchodonosor</hi> (605-562). De eersten plaatsten daarom de gebeurtenissen van het Boek Judith in het tijdperk, dat aan de Babylonische ballingschap voorafging, de anderen in den tijd dier ballingschap zelve. Naar gelang van hun standpunt verklaarden zij dan de met hunne opvatting strijdige plaatsen meer of min gewelddadig in hun zin. Een geheel anderen weg slaan de meeste niet-katholieke verklaarders in. Zij beschouwen de benaming, welke ons hier bezig houdt, <hi type="italic">in haar geheel</hi> als eene historisch niet te verklaren fictie, maar meenen dan ook het recht te hebben om aan hunne verbeelding vrij spel te laten en de gebeurtenissen, die ons boek op het oog heeft, te verplaatsen naar zeer late tijdperken, van welke in ernst geen sprake kan zijn.<a class="footnote-link" href="_hei009heil11_01-notes.xhtml#n1636" id="n1636T"><note n="1635">Een hunner verplaatst ze zelfs in den tijd van den Romeinschen keizer Adrianus, toen het Boek Judith reeds lang bestond.</note></p>
<p>Volgen wij noch hen, noch de vooraf genoemden, maar vragen wij: Wat leert ons, zoo wij afzien van de benaming <hi type="italic">Nabuchodonosor koning der Assyriërs</hi> en van de daarmede samenhangende vermelding van <hi type="italic">Ninive</hi> als zijne residentie, de onbevangen lezing van het boek omtrent den tijd, waarin de verhaalde gebeurtenis plaats had?</p>
<p>Wat het boek ons te lezen geeft <hi type="italic">omtrent het jongste verleden en den toestand der Joden</hi> in dien tijd maakt het haast onbegrijpelijk, hoe men die vraag in zoo verschillenden zin heeft kunnen beantwoorden.</p>
<p>Vooreerst toch wijzen twee plaatsen van den <hi type="italic">Griekschen</hi> tekst (IV 3 en V 18 volg.), waarvan de eerste in de Vulgaat ontbreekt en de tweede daar minder getrouw is weergegeven, zoo beslist en duidelijk mogelijk op het begin van het tijdperk, dat op den terugkeer der Joden uit de Babylonische ballingschap volgde. Wie dat ontkennen, ontnemen aan de woorden hun natuurlijken zin.<a class="footnote-link" href="_hei009heil11_01-notes.xhtml#n1637" id="n1637T"><note n="1636">Zie de aanteekeningen op IV 1 en V 22 en 23. Voorloopig zij hier reeds opgemerkt, dat de Vulgaat-tekst van Judith zeer onvolledig is in vergelijking met den Griekschen. Er ontbreekt ongeveer een vijfde gedeelte.</note></p>
<p>Voorts verraadt de <hi type="italic">staatkundige</hi> toestand der Joden duidelijk hetzelfde tijdperk. Er wordt b.v. in het geheele boek met geen woord gewaagd van <hi type="italic">een koning in Israël.</hi> Wel is waar hadden de Joden ook tijdens de regeering van den Assyrischen koning Assurbanipal een tijdlang geen koning, toen Manasses zich in diens gevangenschap bevond (II Par. XXXIII 11-13). Maar dat was iets geheel buitengewoons. In ons boek echter verschijnt het als de gewone toestand, dat er geen koning is. Als iets gewoons wordt verhaald, dat bij het dreigende gevaar <hi type="italic">de hoogepriester</hi> en <hi type="italic">de raad der oudsten</hi> handelend optreden. Hadden zij dit gedaan omdat de koning tijdelijk afwezig was, dan moest men althans eene zinspeling daarop in ons boek verwachten.</p>
<p>Van niet minder doorslaande beteekenis is het ten derde, dat die hoogepriester <hi type="italic">Joacim</hi> heet (Vulg. IV 5 en 11 <hi type="italic">Eliachim</hi>, wat hetzelfde  is; zie de noot op IV 5). Want de eenige bekende hoogepriester van dien naam leefde <hi type="italic">kort na de ballingschap</hi> en bekleedde zeker tijdens de regeering van den <hi type="italic">Perzischen</hi> koning <hi type="italic">Xerxes I</hi> de hooge waardigheid (zie Ecclus. Inleiding bl. 7).</p>
<p>Eindelijk is ook de <hi type="italic">godsdienstige</hi> toestand der Joden in ons boek die van na de Babylonische ballingschap. Wat b.v. Judith VIII 18 Gr. zegt (naar de Vulgaat zegt zij hetzelfde, maar in minder krachtigen vorm): ‘Want (God) is (thans) niet opgestaan tegen ons geslacht, en er is heden ten dage noch stam, noch geslacht, noch volk, noch stad van ons, die goden aanbidden door menschenhanden gemaakt, gelijk het geval was in vroeger dagen’, past op geen enkel tijdperk onder de koningen na David, en wel het allerminst op dat van Manasses (vgl. IV Reg. XXI 2-17; II Par. XXXIII 2-10 en vooral v. 15-17 ald.). Zulks kan alleen slaan op de tijden, die met den terugkeer der Joden uit de ballingschap een aanvang namen.</p>
<p>Op verrassende wijze wordt het gezegde bevestigd door hetgeen de inleiding van het b[...] (I v. 1-16 Gr.) verhaalt over den oorlog, die aanleiding gaf tot de uitzending van Holofernes. Het verhaal van dien oorlog van Nabuchodonosor tegen <hi type="italic">Arphaxad, koning van Medië,</hi> en zijne bondgenooten onder leiding van <hi type="italic">Arioch</hi> (zie I noot 4), is, wat tot dusverre aan de katholieke verklaarders van Judith ontging, naar allen schijn eene herinnering aan de oorlogen, welke de <hi type="italic">Perzische</hi> koning Darius I Hystaspis volgens zijn bekend opschrift van Behistan in het begin zijner regeering had te voeren tot demping van de alom in zijn rijk uitgebroken opstanden, waaronder het oproer van <hi type="italic">Phrawartisj in Medië</hi> en dat van <hi type="italic">Arakha in Babylonië</hi> (d.i. Chaldea) bijzonder moeilijk te bedwingen waren. Daar nu de uitzending van Holofernes met die beroeringen in verband wordt gebracht, moet zij hebben plaats gehad tijdens de <hi type="italic">Perzische</hi> heerschappij. Op dien tijd wijzen dan ook in het verhaal eenige bijzonderheden van onbetwijfelbaar <hi type="italic">Perzischen</hi> oorsprong en aard. De namen <hi type="italic">Holofernes</hi> en <hi type="italic">Vagao</hi> (eunuch van Holofernes) zijn uit de <hi type="italic">Perzische</hi> geschiedenis bekend (zie de noten op II 14 en XII 16). In den <hi type="italic">geheimen raad</hi> van Nabuchodonosor (II 2; zie de betreffende noot) hebben wij hoogstwaarschijnlijk eene instelling <hi type="italic">van Darius I</hi> te zien. Aan een bepaald <hi type="italic">Perzisch</hi> gebruik herinnert ook het bevel om ‘aarde en water’ gereed te houden, dat Holofernes volgens de lastgeving zijns meesters aan de Westersche volken moet overbrengen (II 7 Gr.). En daarom behoeft het ons niet in het minst te bevreemden, dat Judith in haar prachtigen zegezang (XVI 1-21), na eerst v. 5 te hebben gezongen: ‘<hi type="italic">Assur</hi> kwam uit de bergen van het Noorden’, v. 12 het vers laat volgen: ‘<hi type="italic">De Perzen</hi> sidderden voor haar stoutheid en de <hi type="italic">Meden</hi> voor haar koenheid’. Die ontboezeming, welke in den tijd van Assurbanipal een erg onhistorische trek zou geweest zijn, daar de Perzen toen in Palestina nauwelijks bekend konden zijn, past bij de door ons gemaakte gevolgtrekking volkomen in den mond der heldin, te beter omdat het leger van Holofernes juist uit Perzen en Meden bestond.</p>
<p>Op grond van dit alles mogen wij wel als zeker aannemen, dat de in ons boek verhaalde hoofdgebeurtenis zich afspeelde niet lang na de Babylonische gevangenschap, tijdens de Perzische heerschappij, en wel  onder de regeering òf van Darius, òf van zijn opvolger Xerxes. Uit de Boeken Esdras valt af te leiden, dat zij niet plaats had onder de regeering van eerstgenoemde; zij valt dus waarschijnlijk in die van Xerxes (485-465), den Assuerus van het Boek Esther. In 537 keerden, naar men weet, de eerste Joden uit de ballingschap terug, en in 516 begonnen zij in den ten deele herstelden tempel weder hun geregelden eeredienst (zie I Esdr. VI 15 en vgl. de Inleiding op Ecclus. blz. 7). Werkelijk had dus de strooptocht van Holofernes, zoo die in de regeering van Xerxes viel, niet lang daarna plaats (IV 2 en 3 Gr., V 19 Gr.). De gewijde schrijver, die toch geen zuivere geschiedenis wilde geven, heeft dan van Darius I en zijn opvolger Xerxes één koning gemaakt (iets dergelijks heeft zelfs Flavius Josephus gedaan met Xerxes en diens opvolger Artaxerxes; zie Ant. XI, 5 en 6).</p>
<p>Het verkregen resultaat strookt ten volle met hetgeen de schrijver bericht over den tijd, die op de groote gebeurtenis volgde. Volgens XVI 28-30 werd Judith, die ongeveer in haar dertigste jaar zal hebben gestaan, toen zij Jerusalem redde (zie de noot op XII 12), honderd en vijf jaar oud, en kwam <hi type="italic">tijdens haar leven en nog vele jaren daarna</hi> niemand meer de kinderen van Israël verschrikken. Tijdens geheel den verderen duur der Perzische heerschappij zijn de Joden, afgezien van de moeilijkheden met hunne naburen, waarvan de Boeken Esdras gewagen, niet weder verontrust geworden.<a class="footnote-link" href="_hei009heil11_01-notes.xhtml#n1638" id="n1638T"><note n="1637">Alleen weet de Perzische geschiedenis te verhalen van eenige Joodsche oproeren, die spoedig gedempt werden.</note> Een zoo langdurige rust, als waarvan de aangehaalde plaats gewaagt, volgde niet op de andere tijdperken, in welke verschillende schriftvorschers Judith laten leven, met name niet op de dagen van Assurbanipal en Manasses.</p>
<p>De vraag, waarom de Boeken der Koningen en Paralipomenon van Judith niet gewagen, is nu ook geen vraag meer: zij reiken niet tot haar tijd. De Boeken Esdras omvatten wel is waar den tijd, waarin haar leven valt, maar zij beperken zich geheel tot hetgeen betrekking heeft op den herbouw van tempel en stad, het herstel van den eeredienst en de handhaving der Wet. Dat ook Flavius Josephus van Judith niet rept, behoeft ons niet te bevreemden. Hij erkende het boek niet als canonisch en vermoedelijk wist ook hij reeds met de geschiedenis van Judith geen weg meer.</p>
<p>Trachten wij na het tijdperk, waarin Judith leefde, thans den tijd te bepalen, waarin het naar haar genoemde werk werd geschreven.</p>
<p>Uit de zoo even aangehaalde plaats XVI 28-30 blijkt ten duidelijkste, dat het moet ontstaan zijn geruimen tijd na de langdurige rust, welke voor de Joden volgde niet slechts op de daad, maar ook op den dood van Judith. Daarmede strookt ten volle, dat daarin verschillende aardrijkskundige benamingen voorkomen, welke in den Griekschen tijd allengs in gebruik kwamen en eerst in en na het tijdperk der Machabeën in algemeen gebruik waren.<a class="footnote-link" href="_hei009heil11_01-notes.xhtml#n1639" id="n1639T"><note n="1638">Zie vooral I 7-10 met de aanteekeningen en inzonderheid het in I noot 7 over den naam Judea gezegde.</note> En juist zulk een tijdperk van druk en nood spreekt uit de geheele strekking van het geschrift. De  schrijver wil blijkbaar zijn volk, dat hachelijke dagen beleeft en gevaar loopt van te worden verleid tot afval van zijn God, opwekken om Hem trouw te blijven en moed te houden. Dat doet hij vooral door de prachtige toespraak, welke hij VIII 11-27 Gr. (Vulg. geeft haar minder goed en zeer verkort weder) Judith laat houden tot de kleinmoedige ouderlingen van Bethulië. Zij schijnt als opzettelijk geschreven voor de haast vertwijfelende Joden in de dagen der Machabeën. Wij dwalen daarom wel niet, zoo wij met vele nieuweren den oorsprong van ons boek plaatsen in bedoelden tijd. Er liggen dan ongeveer drie eeuwen tusschen zijn ontstaan en de gebeurtenis, welke het verhaalt.</p>
<p>In verband met dit resultaat stellen eenige niet te miskennen eigenaardigheden van het Boek Judith ons in staat over zijn meer of minder historisch karakter een oordeel te vormen. Vooreerst zijne groote uitvoerigheid. Het verhaal is doorgaans zoo omstandig, zoo rijk aan bijzonderheden van allerlei, zelfs van den meest intiemen aard, als ware het door een oor- en ooggetuige der gebeurtenissen en onder den verschen indruk daarvan opgesteld.<a class="footnote-link" href="_hei009heil11_01-notes.xhtml#n1640" id="n1640T"><note n="1639">Als ware hij een onzichtbaar getuige geweest van alles, verhaalt de schrijver niet alleen, hoe Judith zich voor hare onderneming tooit (X 1-4) en wat zij in de eenzaamheid van haar dakkamer bidt en verricht (IX 1-16), maar ook, wat er voorvalt in den geheimen raad van Nabuchodonosor (II 3), wat deze alles aan Holofernes opdraagt (II 8-12 Gr.) en wat de krijgslieden van laatstgenoemde bij de verschijning van Judith zeggen (X 18).</note> Dat is zonder twijfel de reden, waarom de oude schriftverklaarders het werk algemeen of aan Judith zelve toeschreven of aan een harer tijdgenooten, wien zij dan, met hare in het geheim verrichte daden, ook hare geheime gebeden en zelfs de geheimste roerselen harer ziel zou moeten hebben medegedeeld. Op zich zelf reeds uiterst onwaarschijnlijk worden intusschen beide meeningen door het reeds gezegde geheel uitgesloten. Nu zegge men niet, dat de schrijver wellicht beschikte over zeer oude geschreven documenten van den meest uitvoerigen en vertrouwelijken aard. Want dat staat ongeveer gelijk met de bewering, dat Judith of een harer vertrouwde vrienden het boek nagenoeg geheel zou hebben geschreven.</p>
<p>Een tweede eigenaardigheid van het geschrift is, dat het noch door zijn samenstelling noch door zijn verhaaltrant den indruk maakt van een geschiedboek in den gewonen zin des woords. Het is, gelijk wij reeds aanduidden, een boek, dat verhaalt, minder om te verhalen, dan om te <hi type="italic">leeren.</hi> Te dien einde is het samengesteld met dichterlijke kunst; het vlecht de gebeurtenissen op dichterlijke wijze ineen en geeft haar een verrassenden loop, die als werkelijkheid nauwelijks ondersteld kan worden. Daarmede in overeenstemming, is ook de verhaaltrant meer die van den dichter dan van den geschiedschrijver. Twee voorbeelden mogen dit duidelijk maken. Om den indruk te schilderen, dien de verschijning der schoone Judith in de legerplaats van Holofermes maakt, geeft de schrijver aan diens krijgslieden een scherts in den mond, welke, zoo zij werkelijk gemaakt ware, wel door Judith zou kunnen zijn opgevangen, maar toch bezwaarlijk door haar of hare dienstmaagd aan de bewoners van Bethulië zou zijn overgebracht.<a class="footnote-link" href="_hei009heil11_01-notes.xhtml#n1641" id="n1641T"><note n="1640">Zie X 19 Gr. Vulg. (v. 18) laat de scherts niet tot haar volle recht komen.</note> En als hij  zijne heldin vóór haar groote daad in de stilte en eenzaamheid van haar dakkamer tot God laat roepen om hulp, kleedt hij haar gebed in hoog dichterlijke, welgebouwde, forsche <hi type="italic">verzen.</hi><a class="footnote-link" href="_hei009heil11_01-notes.xhtml#n1642" id="n1642T"><note n="1641">IX 2-16. In de Vulg. ging de metrische bouw van het gebed grootendeels verloren, niet echter in Gr. Zie onze vertaling naar Gr. in de aanteekeningen. Mogelijk is ook Judith's zege- en lofzang (XVI 1-20) door den schrijver gedicht.</note></p>
<p>Wat hebben wij uit dit alles te besluiten? Het antwoord ligt voor de hand. De schrijver van het Boek Judith heeft op Gods ingeving eene ware gebeurtenis, hem in hare hoofdtrekken hetzij uit de overlevering, hetzij uit oude geschriften bekend, tot beleering, stichting en bemoediging zijns volks breed uitgewerkt tot een kleurrijk, levendig, pakkend en wegsleepend, dichterlijk en kunstrijk verhaal. Zij, voor wie het op de eerste plaats geschreven werd, hebben het zeker niet als een zuiver historisch verhaal beschouwd, maar daarom met niet minder vrucht gelezen. In den loop der tijden was de heugenis der heldin natuurlijk verbleekt. Maar nu zagen zij haar als levend voor zich. Hoeveel meer nog dan al de volgende geslachten moesten zij door hare grootsche verschijning worden betooverd, door haar rotsvast geloof, door haar innige vroomheid, door haar uit dat geloof en die vroomheid geboren heldhaftige daad en door de schitterende uitkomst dier daad worden bevestigd in hun vertrouwen op den God van Israël, die door haar alleen zijn volk uit zoo grooten nood had gered!</p>
<p>Blijft bij de voorgestelde opvatting van het boek van den eenen kant de realiteit der heldin onaangetast, die vanouds in de Kerk gegolden heeft als type van Haar, van wie in de hoogste mate de lofprijzing geldt: ‘Gezegend zijt gij, dochter, boven alle vrouwen’ (XIII 23), ‘gij, de luister van Jerusalem, de vreugd van Israël, de eere van ons volk’ (XV 10), - van den anderen kant verdwijnen de moeilijkheden, waarop men stoot hetzij bij de streng historische, hetzij bij de niet-historische verklaring. Ook het oude struikelblok <hi type="italic">Nabuchodonosor koning der Assyriërs</hi> blijft geen struikelblok meer. Hierover nog een woord.</p>
<p>Het Assyrische rijk (Assur) heeft bestaan tot omstreeks het jaar 606 v. Chr., toen de hoofdstad Ninive door de verbonden Meden en Babyloniërs werd ingenomen en zoo volkomen verwoest, dat niet lang daarna zelfs de plaats vergeten was, waar de groote wereldstad eens gelegen had. Het Babylonische en daarna het Perzische rijk bleven later in het Westen den naam Assur behouden, zooals blijkt uit Jer. II 18; Thren. V 8 en I Esdr. VI 22. De reden hiervan was wel, dat deze rijken onmiddellijke opvolgers waren van dat van Assur, ten opzichte van West-Azië ongeveer dezelfde ligging hadden (van daar uit gezien was het slechts een verschuiving der overheerschende metropolen), en tot het Westen geheel in dezelfde verhouding stonden.</p>
<p>Voor <hi type="italic">Israël</hi> in het algemeen nu gold ‘<hi type="italic">de koning</hi> van Assur’ meer dan de Pharao van Egypte als een schrikbeeld, en bepaald voor <hi type="italic">Juda</hi> was de naam van Nabuchodonosor, die Jerusalem en den tempel verwoest en het rijk Juda verdelgd had, die van <hi type="italic">den</hi> vijand, den vijand <hi type="italic">van  het volk en zijn God.</hi> Daarom kon juist deze Nabuchodonosor in een meer of min dichterlijk boek zeer goed gelden als het type van ‘den koning van Assur’, en wanneer dus deze vijandige koning uit het Oosten, bij verzwijging van zijn waren naam (om welke reden dan ook), in zulk een boek een naam moet ontvangen, dan is ‘Nabuchodonosor’ de meest passende, en de naam der hoofdstad van zijn rijk is dan natuurlijk die van de oude Assyrische metropool <hi type="italic">Ninive.</hi> Dit is dan geen historische dwaling, maar een schoone en treffende dichterlijke fictie.</p>
<p>Naar meer bijzondere redenen, waarom de schrijver van het Boek Judith gedaan heeft gelijk hij deed, kan men gissen.</p>
<p>Mogelijk wist de volksoverlevering niets of niets zekers te verhalen omtrent de oorzaak van de plotselinge verschijning der heidensche legerbende, en motiveerde de schrijver haar op grond eener vage traditie aangaande den krijg tusschen Darius en Phrawartisj op de wijze als hij deed. Dan valt het gemakkelijk te begrijpen, dat hij Holofernes voorstelt als uitgezonden door den vijand bij uitnemendheid, door <hi type="italic">Nabuchodonosor koning van Assur.</hi> Men kan echter ook onderstellen, dat onze auteur, die in zijn verhaal <hi type="italic">Perzische</hi> namen gebruikt en <hi type="italic">Perzische</hi> toestanden beschrijft en die blijkbaar een geletterd man was, goed wist, dat de gebeurtenis, welke hij verhaalt, plaats had tijdens de Perzische heerschappij en wel in de regeering van koning Xerxes. Ook kan hij dan de aanleiding van de komst van Holofernes op grond van eene traditie of van historische bescheiden vrijwel naar waarheid hebben verhaald.<a class="footnote-link" href="_hei009heil11_01-notes.xhtml#n1643" id="n1643T"><note n="1642">Zie I noot 7, waar de vraag wordt behandeld, of en in hoeverre de inhoud van hoofdst. I en II past in de regeering van Xerxes.</note> In dat geval verzweeg hij om de eene of andere reden den naam van Xerxes en verving dien door een fictieven naam van den aartsvijand van Israël. Het komt ons niet onwaarschijnlijk voor, dat hij zoo handelde, en wel uit piëteit jegens de Perzen. De Joden hadden alle reden, om den Perzischen tijd en de Perzische koningen dankbaar te herdenken. De eerste Perzische koning had de Joden doen terugkeeren naar hun vaderland, en men weet met wat eerbied Isaias van dien toekomstigen bevrijder zijns volks had gewaagd.<a class="footnote-link" href="_hei009heil11_01-notes.xhtml#n1644" id="n1644T"><note n="1643">Zie Isai. XLI 1-4, 25-27, XLIV 24-28, LXV 1-13.</note> Die eerste koning, Cyrus, en zijn tweede opvolger Darius hebben de Joden te Jerusalem begunstigd, en laatstgenoemde heeft hen tegen de naijverige buren in bescherming genomen. Feitelijk hebben voorts de Joden tijdens geheel den verderen duur der Perzische heerschappij in rust en vrede hun God kunnen dienen.<a class="footnote-link" href="_hei009heil11_01-notes.xhtml#n1645" id="n1645T"><note n="1644">Zie over korte Joodsche opstanden de noot op II 4.</note> Het schijnt daarom niet onwaarschijnlijk, dat onze schrijver uit dankbaarheid jegens de Perzen den éénen Perzischen koning niet heeft willen noemen, tijdens wiens regeering zijne voorouders een korten tijd met angst en schrik vervuld werden. -</p>
<p>Ter vermijding eener te groote uitvoerigheid in de noten zij hier nog een kort woord gezegd over de dikwerf geopperde en in verschillenden zin beantwoorde vraag, of de handelwijze van Judith in zedelijk opzicht wel geheel te verdedigen is. Ten onrechte, naar het ons voorkomt,  beweren zij, die dit betwijfelen, dat de geïnspireerde schrijver wel de daad van Judith in het algemeen en haar doel, niet echter alle middelen billijkt, welke zij bezigt. Want blijkbaar maakt hij de woorden, welke hij XV 10-12 den hoogepriester en het volk in den mond legt, tot de zijne. Daar nu wordt geprezen <hi type="italic">al wat</hi> (panta tayta) Judith deed, wat wel niet uitdrukkelijk <hi type="italic">alle omstandigheden</hi> goedkeurt, maar toch <hi type="italic">hare geheele daad als zoodanig,</hi> zonder verkeerde omstandigheden uit te sluiten. Niettemin verschijnt in menig opzicht haar doen bedenkelijk. Zij tooit zich zoo schoon en spreekt tot Holofernes zoo vleiend mogelijk, opdat deze in liefde tot haar ontvlamme (IX 13); zij begeeft zich in een zeer groot zedelijk gevaar; zij bezigt, zooal niet bepaald leugenachtige, toch zeer arglistige woorden; en als eindelijk haar list gelukt is, dan onthoofdt zij in zijne zonde den van wijn en liefde bedwelmden slaper. Slechts ten deele kan dit alles gerechtvaardigd worden door verwijzing naar haar verheven doel en naar de voornemens door haar gemaakt en de maatregelen door haar genomen om in het gevaar niet te bezwijken (IX 14). Er blijft ondanks dat in hare handelwijze iets over wat aan de hoogste zeden wet niet beantwoordt. Maar Judith handelt <hi type="italic">bona fide;</hi> zij meent te mogen handelen gelijk zij handelt; zij handelt volgens haar geweten en is daarom van schuld vrij. In dien zin prijst ook de auteur zonder uitdrukkelijk voorbehoud haar gedrag, dat overigens niet naar de beginselen der eerst door Christus gebrachte <hi type="italic">christelijke</hi> zedenleer mag beoordeeld worden. Een voorbehoud kon de schrijver in zijn tijd wel niet maken zonder een bepaalde goddelijke openbaring, van welke echter niets blijkt. Zulk een voorbehoud zouden ook zijne tijdgenooten niet hebben begrepen. Want wat bij de beoordeeling van Judith's daad vooral in aanmerking moet worden genomen, is de algemeene opvatting van haar tijd, volgens welke in den oorlog de veelvuldig gebezigde listige middelen, ook de leugen, geoorloofd waren. Die opvatting werd zeker ook door Holofernes gedeeld. Hij had daarom tegenover de Joodsche vrouw op zijne hoede moeten zijn. Dat hij dit verzuimde en zoo het slachtoffer werd van haar list, was voornamelijk het gevolg van zijn ongebreidel den hartstocht voor de schoonheid der vrouwen.</p>
<p> </p>
<p>Ofschoon wij van het Boek Judith geen Hebreeuwschen tekst bezitten, werd het toch zeker oorspronkelijk in de Hebreeuwsche taal geschreven. Dat hebben deskundigen afdoende aangetoond uit de talrijke hebraïsmen, welke in de Grieksche vertaling voorkomen. Maar de oorspronkelijke tekst ging vroegtijdig verloren; reeds Origenes deed vergeefsche moeite bij de Joden om dien machtig te worden. De reden van het vroegtijdig verdwijnen van den grondtekst zal wel voornamelijk hierin zijn te zoeken, dat de Palestijnsche Joden in afwijking van de Alexandrijnsche het boek in later tijd niet als canonisch hebben beschouwd, en dat de latere Joden het algemeen van hun canon uitsloten. Het behoort dus tot de z.g. deutero-canonische boeken (zie de Inleiding op Sapientia). Dat de Christenen zich daardoor niet lieten weerhouden om in Judith een canonisch boek te zien, blijkt uit de aanhalingen bij Clemens van Rome, Clemens van Alexandrië, Origenes, Tertullianus en  Ambrosius. Hiëronymus schijnt wel somwijlen aan de canoniciteit van het boek te twijfelen, maar schrijft toch aan zijne vriendin Principia, dat, met Ruth en Esther, Judith de eer heeft gehad haren naam te geven aan een gewijd boek. Augustinus rekent het geschrift beslist tot de geïnspireerde boeken. Dat intusschen ook de Joden van later tijd Judith niet vergeten hadden, bewijzen eenige, ten deele eerst in den jongsten tijd gevonden <hi type="italic">Hebreeuwsche</hi> verhalen (van het soort <hi type="italic">midrasj)</hi>, die hetzij middellijk, hetzij onmiddellijk uit het canonische boek Judith moeten zijn voortgekomen, aangezien zij zijn inhoud meer of minder verminkt en verbasterd weergeven. Geheel ten onrechte beweren sommigen, dat niet die verhalen uit ons boek, maar dit uit die verhalen zou zijn ontstaan. Deze getuigen in elk geval van de vereering, welke de heldin in de heugenis der Joden behield.</p>
<p>De Grieksche vertaling (Septuagint) is naar allen schijn een in het algemeen getrouwe en volledige vertolking van een Hebreeuwschen tekst met vroegtijdig ingeslopen glossen; de Syrische onderscheidt zich weinig van haar en is waarschijnlijk naar haar vervaardigd. Van de Grieksche vertaling zijn ongeveer 30 handschriften bekend, welke onderling nogal verschillen. De gewone (Sixtijnsche) tekst berust op den bekenden codex Vaticanus; een andere, in den jongsten tijd herhaaldelijk gedrukt, op den codex Parisiensis 609. Laatstgenoemde, die misschien afkomstig is van de uitgave van Hesychius, is veel zuiverder van glossen dan de eerste. Daarom hielden wij ons bij onze verwijzingen naar de Grieksche vertaling in den regel aan den tekst van het handschrift van Parijs (Gr.). Waar dit echter noodig scheen, haalden wij ook de Sixtijnsche uitgave (gr.) aan.</p>
<p>Naar de Grieksche vertaling, en wel doorgaans naar den Sixtijnschen tekst, werd de vertolking der Vetus Itala vervaardigd. Het is te bejammeren dat Hiëronymus bij zijne bewerking van Judith met deze vertolking veel minder rekening hield dan zij verdiende. Gelijk de andere boeken van het O.T. vertaalde hij ook Judith geheel opnieuw, en wel uit een <hi type="italic">Arameeschen</hi> tekst, dien hij blijkbaar voor den oorspronkelijken hield.<a class="footnote-link" href="_hei009heil11_01-notes.xhtml#n1646" id="n1646T"><note n="1645">In zijne Voorrede òp Judith zegt hij: ‘Liber Judith.... Chaldaeo sermone (in het Arameesch) conscriptus inter historias computatur’.</note> Zijne dwaling zou minder te betreuren zijn, zoo deze tekst eene getrouwe en volledige vertaling van den grondtekst geweest ware. Dat was hij echter wel niet, maar veeleer eene vrije bewerking daarvan. <hi type="italic">Met terzijdestelling nu van alle andere teksten</hi> vertaalde Hiëronymus <hi type="italic">niet woordelijk,</hi> maar <hi type="italic">vrij</hi> die Arameesche bewerking, en slechts <hi type="italic">in zooverre zij hem volkomen begrijpelijk toescheen,</hi> en daarbij ‘<hi type="italic">in slechts één zittinkje</hi>’, dus wel wat haastig.<a class="footnote-link" href="_hei009heil11_01-notes.xhtml#n1647" id="n1647T"><note n="1646">Sepositis occupationibus, quibus vehementer coarctabar, huic unam lucubratiunculam dedi, magis sensum e sensu, quam ex verbo verbum transferens. Multorum codicum varietatem vitiosissimam amputavi: sola ea, quae intelligentia integra in verbis Chaldaeis invenire potui, Latinis expressi.</note> Vandaar dat de tekst der Vulgaat zoowel wat volledigheid en juistheid als wat zuiverheid betreft, niet weinig te wenschen overlaat.<a class="footnote-link" href="_hei009heil11_01-notes.xhtml#n1648" id="n1648T"><note n="1647">Er ontbreekt in de Vulgaat ongeveer een vijfde gedeelte van Gr. Daarentegen leidden de uitlatingen en misvattingen herhaaldelijk, gelijk b.v. in het gebed van Judith (IX 2-19), tot minder passende toevoegsels. Niettemin kan worden gezegd, dat de afwijkingen der Vulgaat betrekking hebben, niet op wat in het boek de hoofdzaak is, maar op bijzaken.</note> Dat noopte ons, in onze aanteekeningen den Griekschen tekst haast doorgaans volledig en woordelijk weer te geven.</p>
<p>Zeer talrijk zijn in alle teksten de verschrijvingen der eigennamen. Dientengevolge komen herhaaldelijk dezelfde eigennamen in twee, drie en zelfs in vier verschillende vormen voor en werden andere door elders in de H. Schrift voorkomende namen vervangen, welke op die verschrijvingen geleken. Niet zelden hebben nieuwere verklaarders met die niet als zoodanig erkende verschrijvingen getracht hunne verkeerde beweringen over ons boek te staven. Hoe groot intusschen het tekstbederf ten opzichte der eigennamen zij, wij hopen, ook met behulp van nieuwe middelen, welke de wetenschap biedt, er in geslaagd te zijn, van verreweg de meeste verschreven namen den oorspronkelijken vorm te hebben hersteld. En daardoor werd, zoo wij ons niet bedriegen, een tweevoudig gunstig resultaat verkregen. Het eerste, van bijzonderen aard, bestaat hierin, dat de nieuwste en meest waarschijnlijke gissing omtrent de ligging van het zoo lang vergeefs gezochte Bethulië volkomen gegrond is gebleken; het tweede en meer algemeene in de weerlegging van het verwijt, dat men den schrijver van Judith pleegt te maken, als zoude hij, wat betreft de plaatsbeschrijving, groote onkunde aan den dag leggen.</p>
<chapter osisID="Jdt.1"> 
<title>Hoofdstuk I.</title><p>Nabuchodonosor, koning van Assyrië, overwint den Medischen koning Arphaxad (v. 1-6), waarna hij schatting eischt van de Westersche volken en, op hunne weigering, zweert zich te zullen wreken (v. 7-12).</p>
<verse osisID="Jdt.1.1"> <hi type="small-caps">ARPHAXAD</hi> dan, koning van Medië, had vele volken aan zijne heerschappij onderworpen,<note n="1648">Hoofdst. I Vulg. verschilt veel van Gr., reeds in den aanhef. Naar Gr. luidt v. 1: ‘In het twaalfde jaar der heerschappij van Nabuchodonosor, die heerschte over de Assyriërs te Ninive, de groote stad (v. 5 a Vulg.), in de dagen van Arphaxad, die heerschte over de Meden te Ecbatana’ (van de onderwerping veler volken door dezen is hier geen sprake). Dan volgt v. 2-4 als tusschenzin het bericht over de bevestiging van Ecbatana (v. 1 b-4 Vulg), waarna v. 5 aldus vervolgt: ‘In die dagen nu voerde Nabuchodonosor krijg met Arphaxad’ (zie noot 3). Laat men den tusschenzin en in die dagen nu weg, dan vormt v. 1, dat op zich zelf geen volledigen zin uitmaakt, met v. 5 één welgebouwden volzin, die het boek passend opent met een tijdsbepaling, ontleend aan den regeeringstijd van Nabuchodonosor, een hoofdpersoon in het verhaal. De tusschenzin is derhalve een reeds in den Hebreeuwschen tekst aangebrachte glosse. Blijkbaar heeft de Arameesche bewerker (zie de Inleiding) den door de glosse misvormden aanhef doorzichtiger willen maken. Te dien einde veranderde hij de volgorde der verzen en maakte hij den tusschenzin tot hoofdzin. Dit had ten gevolge, dat een voegwoord (itaque) uit v. 5 werd verschoven naar v. 1 en zoo den schijn wekt, als ware het boek geen zelfstandig geschrift; voorts dat de hoofdpersoon (Nabuchodonosor) op den achtergrond treedt, en dat eindelijk het bericht over de bevestiging van Ecbatana, dat aan het oorspronkelijke geschrift vreemd was, zich als een feit van gewicht voordoet. Zoo blijkt reeds uit den aanhef van ons boek, dat Gr. den oorspronkelijken tekst getrouwer weergeeft dan Vulg.</note> en hij bouwde eene zeer sterke stad, welke hij Ecbatana noemde<note n="1649">De tusschenzin (zie noot 1) luidt naar Gr., met behulp van gr. en Vet. Lat. verbeterd: ‘En hij (Arphaxad) bouwde bij Ecbatana muren in het rond uit behouwen steenen, welke drie el hoog bij zes el lang waren (de niet zichtbare dikte wordt niet vermeld), en hij maakte het muurwerk zeventig el hoog en vijftig el dik. 3. En hij richtte de torens daarvan (van het muurwerk) bij de poorten daarvan op, honderd el hoog, en maakte hun onderbouw zestig el breed. 4. En hij maakte de poorten daarvan als wachtpoorten (pylâs diegeiromenâs, gr.) tot eene hoogte van zestig el en hare breedte veertig el, (dienende) voor de uitvallen van de legermacht zijner ruiterij en zijner krijgswagens en voor de rijen zijner voetknechten’ (naar eene lezing van gr.). Aan van de legermacht zijner ruiterij beantwoordt Gr.: ‘dynameôs dynatôn aytoy’, d.i. Hebr. ‘chajil ʽabbiraw’. ʽAbbir beteekent ‘machtig’ (dynatos), maar het meervoud ʽabbirim ook ‘krijgsrossen’. Dat ontging den Griekschen vertolker. - Het hier bedoelde Ecbatana was de in Noord-Medië gelegen stad van dien naam, op Assyrische monumenten Agam(a)tanu, op Perzische Haghmatana genoemd. Zij was de hoofdstad van Medië en tijdens de Perzische heerschappij eene der koninklijke residenties. Aanzienlijke overblijfselen zijn nog aanwezig op de ellipsvormige hoogte Takti Soleiman bij Hamadan. Volgens Polybius (X 27, 3) was de stad zelve zonder muren, haar burg echter ‘op verbazingwekkende wijze ter verdediging uitgerust’. Ten tijde van Herodotus (I 98) bestond die burg uit het paleis en de schatkamer, door een zevenvoudigen muur omsloten, en staken de zeven muren alleen met hunne verschillend gekleurde tinnen de een boven den ander uit. Met behulp van deze berichten kan men onze plaats wel het best als volgt verklaren. Arphaxad bouwde bij de (niet ommuurde) stad de geweldige sterkte, welker zeven muren, gemeten van den voet van den buitensten tot den rug van den binnensten, 70 el hoog waren en te zamen met de tusschenruimten een terrein van 50 el breedte innamen. De poorten, welker aantal niet genoemd wordt, vormden een alle zeven muren doorsnijdenden, dus 50 el langen, rechten gang van 60 el hoogte bij 40 el breedte. Op de voorof buitenzijde der poorten verhief zich een 100 el hooge toren, welks vermoedelijk boven den buitenmuur uitstekende onderbouw met zijne breedte van 60 el de breedte der poort (40 el) aan weerszijden met 10 el overtrof. Daarop konden de reien der voetknechten post vatten om aanvallen af te slaan, terwijl de breede gang aan de ruiters en krijgswagens gelegenheid bood, om uitvallen te doen.</note>,</verse> 
<verse osisID="Jdt.1.2"> van vierkante en behouwen steenen; hij maakte hare muren zeventig el breed en dertig el hoog en hij richtte hare torens op tot eene hoogte van honderd el.</verse>
<verse osisID="Jdt.1.3"> Aan hunne vier zijden strekte zich iedere zijde twintig voet uit, en hij maakte hare poorten volgens de hoogte der torens;</verse>
<verse osisID="Jdt.1.4"> en hij pochte als een machtige op de macht van zijn leger en op den roem zijner krijgswagens.</verse>
<verse osisID="Jdt.1.5"> In het twaalfde jaar nu zijner regeering beoorloogde Nabuchodonosor, de koning van Assyrië, die regeerde in de groote stad Ninive, Arphaxad en nam hem gevangen</verse>
<verse osisID="Jdt.1.6"> in de groote vlakte, welke Ragau<note n="1650">Lees v. 5 en 6 a naar Gr.: ‘5. In die dagen nu voerde Nabuchodonosor krijg met Arphaxad in de Groote Vlakte in de landstreek van Ragau’. Van een zegepraal van den eerste op den tweede is hier terecht nog geen sprake (zie noot 4). De Groote Vlakte is het ten zuiden van de Kaspische Zee gelegen tafelland, dat het noordelijk gedeelte van Medië uitmaakte. Naar de hoofdstad Raga, vermoedelijk het tegenwoordige met bouwvallen bedekte veld Rai, 10 kilometer zuidoostelijk van Teheran, (Tob. I 16 Rages), reeds in de Zendavesta vermeld, heette die landstreek Rhagiana. Een afschrijver veranderde vermoedelijk Raga volgens Gen. XI 8 in Ragau.</note> heet, bij den Euphraat en den Tigris en den Jadason, in de vlakte van Erioch, den koning der Eliceën<note n="1651">De tekst van Vulg. is hier zeer onvolledig, die van Gr. op enkele punten foutief. Men zal de plaats naar Gr. met eenige verbeteringen aldus mogen lezen: ‘6. Toen kwamen tot hem samen allen, die het Bergland (tên Oreinên) bewoonden, en allen, die woonden aan den Eufraat, den Tigris en den Choaspes; en hun aanvoerder was Arioch, de koning der Elymeën. En er kwamen zeer vele volken samen in de slagorde der kinderen van Chaldoe’. Voor Choaspes heeft Gr. verkeerdelijk Hydaspes (Jadason der Vulg. komt elders geheel niet voor). De Hydaspes, een rivier in het ver verwijderde Indië, kan hier niet bedoeld zijn, wel de Choaspes, linker zijrivier van den Schatt-el-Arab, in zijn bovenloop langs Susa stroomend. In het Syrisch heet zij Oelai (Dan. VIII 2), thans Kerkha. Voor en hun aanvoerder was heeft Gr. het onbegrijpelijke kai pediôi (Lat. in campo). Hoogstwaarschijnlijk las de vertaler daar we-sjawê (sjawê is een archaïstisch woord (zie Gen. XIV 17) voor ‘vlakte’), dat verschreven was uit we-sarhêm, d.i. ‘en hun aanvoerder was’. Voor Gr. Cheleoyd, gr. Cheleoyl, vermoeden wij als oorspronkelijke lezing Chaldoy, d.i. het Babylonische Kaldoe. - Ter verklaring der plaats het volgende. In den oorlog tusschen Nabuchodonosor en Arphaxad komen verschillende van eerstgenoemde afhankelijke volken onder een eigen aanvoerder laatstgenoemde te hulp, niet, naar velen meenen, omgekeerd. Die volken bewonen het Bergland, d.i. de oostelijk van den Tigris gelegen bergstreken, en het laagland aan den benedenloop der genoemde drie rivieren. Hun aanvoerder wordt Arioch genoemd. Dit is een uit Gen. XIV 1, 4 en 9 (zie noot 1 ald.) bekende naam, welke in Babylonische opschriften Eri-Akoe luidt. De Arioch van Gen. was koning van Ellasar (Larsa), dat in het hartje van het eigenlijke Chaldea ligt. De Eri-Akoe der genoemde opschriften was zoon van Koedoer-Maboeg, koning van Elam, het bekende, meer oostelijk gelegen oude koninkrijk, en werd na zijns vaders dood zelf koning van Elam. Naar de lezing van Gr. was onze Arioch koning der Elymeën, d.i. van Elam, terwijl hij naar de lezing van Vulg. (Elicorum) koning van Ellasar zou kunnen geweest of genoemd zijn; zie verder noot 7. De zeer vele volken, welke zich met Arphaxad tegen Nabuchodonosor vereenigden, worden saamgevat in de benaming ‘kinderen van Chaldoe’, d.w.z. het volk der Chaldeën. - De onmogelijke plaatsbepaling van v. 6 Vulg.: ‘in de groote vlakte, welke Ragau heet, bij den Euphraat’ enz., is vermoedelijk te wijten aan een verschrijving van den Arameeschen tekst. Vs. 5 en 6 zullen daar hebben geluid: ‘In het twaalfde jaar.... beoorloogde Nabuchodonosor.... Arphaxad en nam hem gevangen in de groote vlakte, welke Ragau heet. En tot hem (Arphaxad) waren gekomen zij die woonden aan den Euphraat’ enz.</note>.</verse> 
<verse osisID="Jdt.1.7"> Toen won het rijk van Nabuchodonosor in aanzien, en zijn hart werd opgeblazen<note n="1652">Volgens v. 5 Vulg. heeft Nabuchodonosor Arphaxad reeds gevangen genomen. Door die zegepraal sterk en trotsch geworden zendt hij nu (v. 7-10 Vulg.) gezanten naar het Westen, om daar schatting en eerbewijzing te eischen (v. 11). Maar in Gr., waar nog van geen overwinning sprake was, komt v. 7 a Vulg. niet voor. Daar laat Nabuchodonosor de vasalvolken te hulp roepen (zie in noot 7 v. 11 Gr.). Naar het schijnt is v. 7 a Vulg. verkeerd begrepen herhaling van v. 6 Gr., ofwel mislukte navolging van v. 16 Gr.</note>; en hij zond tot allen, die in Cilicië en te Damascus en op den Libanon woonden<note n="1653">Het bondgenootschap der ‘kinderen van Chaldoe’ met Arphaxad dwingt Nabuchodonosor, zijne vasalvolken van het Westen te hulp (zie in noot 7 v. 11 naar Gr.) te roepen. Lees v. 7-9 ten deele naar Gr. en ten deele naar gr. met verbetering van eenige verschreven eigennamen: ‘7. Toen zond Nabuchodonosor tot allen, die Persis bewoonden, en (tot) allen, die woonden naar (den kant van) de avondgewesten, (tot) wie in Cilicië en Damascus woonden, op den Libanon, en (tot) allen, die woonden langs de Zeekust, 8. en (tot) de volken (woordelijk tot die van de volken, d.w.z. tot de heidenen) van den Carmel en van Galaäd en (tot) wie in Opper-Galilea en in de groote vlakte Esdrelon woonden, 9. en (tot) wie (woonden) in Samarië en over den Jordaan tot aan Jerusalem en te Betane en te Chelus en te Cades en aan de Beek van Egypte en te Taphnes en te Ramses en in het gansche land Gessen, 10. totdat men komt boven Tanis en Memphis, en (tot) allen, die in Egypte woonden, totdat men komt aan de grenzen van Ethiopië’. De boden gaan van Ninive uit, naar het schijnt, in drie groepen. De eerste gaat oostwaarts naar Persis, het eenige land, dat daar niet in opstand was gekomen. De tweede vertrekt in noordwestelijke richting en bezoekt Cilicië, het land van het Taurus-gebergte met de daaraan gelegen kust, verder Damascus, Syrië van Damascus (zie II Reg. VIII 5), den Libanon, het Syrische bergland, de Zeekust, d.i. de oostkust der Middellandsche Zee (vgl. II 25), voorts de noordelijke helft van het eigenlijke Palestina, te weten den Carmel, aan de zeekust, en Galaäd (Cedar der Vulgaat, zie Ps. CXIX 5, schijnt schrijffout), over den Jordaan, met wat tusschen beide en meer naar het zuiden ligt: Opper-Galilea (vgl. Tob. I 2) en de vlakte Esdrelon (zie Judic. V 19) en Samarië. De derde groep eindelijk gaat zuidwestwaarts naar het land der Moabieten en Ammonieten (zie hierachter in noot 7 v. 12 Gr.), voorts over den Jordaan door Judea tot aan Jerusalem en verder, in zuidelijke richting haar weg vervolgend, naar Betane, het oude, ten zuiden van Jerusalem gelegen Bethanoth of Aïn, en Chelus, d.i. Elisa, heden Khalasj, zuidwestelijk van Bersabeë. Dan bereiken zij de Beek van Egypte, heden Wadi-el Arisj (zie Jos. XIII noot 4). Hun tocht door gansch Egypte wordt in dier voege aangeduid, dat zij uitgaan van het Deltaland, waarin Taphnes, het tegenwoordige Tell Defenneh, Ramses (zie Exod. I 11), het gansche land Gessen en Tanis lagen; dan trekken zij tot Memphis, en eindelijk van daar verder tot aan de grenzen van Ethiopië. Van de hier gebezigde namen wijst vooral Opper-Galilea op den laten oorsprong van het boek. Al de genoemde landstreken waren op verschillende tijden afhankelijk, eerst van Assyrië, later van Perzië.</note>,</verse> 
<verse osisID="Jdt.1.8"> en tot de volken, die aan den Carmel en in Cedar zijn, en tot de bewoners van Galilea in de groote vlakte Esdrelon,</verse>
<verse osisID="Jdt.1.9"> en tot allen, die in Samarië waren, en over de rivier den Jordaan tot aan Jerusalem, en tot geheel het land Jesse, tot waar men komt aan de grenzen van Ethiopië.</verse>
<verse osisID="Jdt.1.10"> Tot hen allen zond Nabuchodonosor, koning van Assyrië, boden;</verse>
<verse osisID="Jdt.1.11"> maar allen weigerden eenparig en zonden hen ledig terug en wezen hen zonder eerbetuiging af.</verse>
<verse osisID="Jdt.1.12"> Toen werd koning Nabuchodonosor vertoornd op geheel dat land en zwoer hij bij zijn troon en zijn rijk, dat hij wraak zou nemen op al die landstreken<note n="1654">Ook v. 10-12 Vulg. zijn naar het Gr. zeer onvolledig. Men leest in gr.: ‘11. En al de bewoners van de gansche aarde versmaadden het woord van Nabuchodonosor, den koning der Assyriërs, en zij kwamen niet tot hem ten krijg, omdat zij hem niet vreesden, maar hij voor hen was als een gelijke. En zij zonden zijne gezanten ledig met oneer heen (vgl. Marc. XII 3; Luc. XX 10 en 11). 12. Toen ontstak Nabuchodonosor in hevigen toorn tegen dat gansche land en zwoer bij zijn troon en zijn koningschap, dat hij (later) zou straffen het gansche gebied van Cilicië en Damascêne en Syrië (den Libanon), het zou uitroeien met zijn zwaard, en allen, die woonden in het land Moab, en de kinderen van Ammon (aanvulling van de opsomming v. 7-10 Gr., waar de Moabieten en Ammonieten niet genoemd werden) en geheel Judea (de bij Grieken en Romeinen gebruikelijke benaming van het door de Joden bewoonde land, het eerst voorkomend in het fragment van Klearchos van Soli (omstreeks 320 v.Chr.), in I Mach. afwisselend met het meer Hebreeuwsche Juda, in II Mach. daarentegen uitsluitend gebezigd) en alle in Egypte wonenden, totdat men komt aan het land der twee meren (van den Witten en van den Blauwen Nijl, welke nog heden den naam meer (bahr) dragen). 13. En hij stelde zich met zijne (eigen) macht tegen koning Arphaxad in het zeventiende jaar en verwon hem in den strijd en vernietigde de gansche macht van Arphaxad en al zijne paarden en al zijne wagens 14. en vermeesterde zijne steden. En hij kwam tot Ecbatana en vermeesterde hare torens en plunderde hare pleinen en haren tooi en stelde haar tot (een voorbeeld van) schande. 15. En hij nam Arphaxad gevangen in de bergen van Ragau en doorboorde hem met zijne speren en verdelgde hem tot op dezen dag (elliptische uitdrukking, welke zeggen wil, dat alle opstand van Medië nu voor goed onderdrukt was; vgl. XIV 6 en XVI 30). 16. En hij keerde terug naar Ninive (volgens eene lezing van Vet. Lat. in plaats van het niet passende met hen), hij en al wat zich bij hem had aangesloten (pâs ho symmiktos aytoy, d.i. de geheele menigte, welke op buit belust met hem was medegetrokken; zie in II noot 6 v. 20 naar Gr.) en eene zeer groote menigte van krijgslieden. En daar (te Ninive, zooeven genoemd) leefde hij in vermaak en brasserij, hij en zijn leger, honderd en twintig dagen lang’. Het v. 13-16 verhaalde toont veel overeenkomst met een gedeelte van het bekende opschrift van Darius I Hystaspis bij Behistan. De Perzische koning verhaalt daar, hoe kort na zijne overwinning op den Magiër Gaumata (Pseudo-Smerdes) en zijne troonsbeklimming (521) er alom in zijn rijk opstanden uitbraken, ook in Medië. Zijn bericht over de demping van dien opstand begint hij aldus: ‘Een man, Phrawartisj genaamd, een Mediër, verhief zich in Medië. Tot het volk sprak hij: Ik ben Khsjatrita van het geslacht van Uwakhsjtra (Cyaxares, bekend voormalig koning van Medië). Toen viel het Medische (krijgs) volk, dat in het paleis (vermoedelijk de boven beschreven vesting van Ecbatana) was, van mij af. Zij gingen over tot dien Phrawartisj; hij werd koning van Medië’. Volgens zijn verder verhaal zond Darius van Babel uit zijn veldheer Widarna naar Medië, die den opstandeling slag leverde bij Marus (het latere Marg), zonder hem geheel te overwinnen (einde 521). De Perzen wachtten toen in een verschanst kamp bij Kampada (het tegenwoordige Tsjamabatan) de komst des konings af. Deze verscheen (September 519), na andere opstandelingen te hebben bedwongen, en versloeg Phrawartisj bij Koendoeroes (thans Koendoer bij Kazwin); maar deze ontkwam naar Raga. Daar werd hij ingehaald en gevangen genomen. Nadat men hem neus, ooren en tong had afgesneden, werd hij een tijd lang geketend vastgelegd aan de poort van het koninklijk paleis en eindelijk te Ecbatana op een paal gestoken en gedood. Verder verhaalt Darius in hetzelfde opschrift, dat tijdens of kort na zijn oorlog met Arphaxad een Armeniër, Arakha geheeten, zich onder den naam Nabuchodonosor als koning van Babylon, de hoofdstad van het toenmalige ‘Chaldea’, opwierp, maar evenals Phrawartisj door hem overwonnen en gedood werd. - Naar allen schijn slaat hetgeen onze schrijver over Nabuchodonosor, Arphaxad en Arioch verhaalt, op deze oorlogen van Darius met Phrawartisj en Arakha. Mogelijk is Arphaxad (Hebr. Arpakhsjad, Gen. X 22) ontstaan uit Phrawartisj: Aphrawart - Arphawad - Arphakhsjad), of uit Uwakhsjtra (Cyaxares): Awakhsjtr - Awaksjar - Awaksjad - Arpaksjad - en is Arioch naar Gen. XIV 1 veranderde vorm van Arakha. Wellicht luidde het attribuut van Arioch, thans ‘koning der Elymeën’ (Gr.) of ‘der Eliciërs’ (Vulg., misschien is Elicorum wel 2de naamval van een plaatsnaam), oorspronkelijk ‘koning der Armeniërs’. Hoe dit zij, het verhaal van den oorlog tusschen Nabuchodonosor en Arphaxad schijnt eene herinnering aan deze oorlogen van Darius met Phrawartisj en Arakha. Nu had echter de hoofdgebeurtenis van ons boek niet in de dagen van Darius, maar hoogstwaarschijnlijk onder de regeering van Xerxes plaats (zie de Inleiding). De ons vrijwel bekende geschiedenis van diens regeering verbiedt ons te onderstellen, dat hij een soortgelijken geweldigen opstand van Medië had te dempen als zijn voorganger. Onze schrijver motiveert dus de uitzending van Holofernes door diens koning met een oorlog, die feitelijk onder den voorganger van dien koning plaats had. Misschien waren in de bron van den schrijver of in de overlevering Darius en Xerxes tot één koning ineengesmolten, zooals wel meer geschiedde, gelijk b.v. bij Flavius Josephus Xerxes en Artaxerxes. Maar mogelijk maakte de schrijver van Darius en Xerxes opzettelijk één persoon. Hij wilde en kon nu eenmaal geen echte namen noemen en vatte daarom beiden samen onder den fictieven naam Nabuchodonosor. Als oorzaak van de zending van een Perzisch leger in de dagen van Judith beschouwt hij de weigering der Westersche volken, om Perzië te helpen bij zijn vorige moeilijkheden. Dit stelt hij op dichterlijke wijze zoo voor, dat Nabuchodonosor toen zwoer, het Westen te straffen (v. 12), en dat dit besluit thans wordt uitgevoerd. Hoe dit zij, in elk geval past hetgeen de schrijver verhaalt over de aanleiding van de uitzending van Holofernes door Nabuchodonosor ook vrijwel in de regeering van Xerxes. Deze toch had in zijn 12de regeeringsjaar reeds zijn bekende groote nederlagen in Griekenland geleden. Het is nu geenszins onwaarschijnlijk, maar wordt zelfs door de nieuwe geschiedschrijvers van Perzië aangenomen, dat ten gevolge van die nederlagen alom opstanden in zijn rijk uitbraken, welke hij slechts met moeite onderdrukte. Met die troebelen zal de strooptocht van Holofernes wel in verband staan. Maar een zuiver historische voorstelling van zaken hebben wij in de inleiding van Judith zeker niet te zien. - De Grieksche geschiedschrijver Herodotus verhaalt (I 102) van een koning Phraortes (d.i. Phrawartisj), die de voorganger zou zijn geweest van Cyaxares en die onder den Assyrischen koning Assurbanipal zou geleefd hebben. Hij zou tegen de Assyriërs zijn opgetrokken, doch daarbij slag en leven verloren hebben. Volgens sommige geschied vorschers zou dit verhaal niets anders zijn dan een weerklank van de geschiedenis van Phrawartisj onder Darius I, die in de overlevering, door Herodotus opgevangen, naar vroegere tijden zou verschoven zijn. Zoodanige overlevering zou de grond ook kunnen zijn van de verplaatsing van het verhaal in het Boek Judith naar den Assyrischen tijd.</note>.</verse>
</chapter>
<chapter osisID="Jdt.2"> 
<title>Hoofdstuk II.</title><p>Nabuchodonosor laat zijn veldheer Holofernes met een machtig leger tegen de volken van het Westen optrekken (v. 1-11). Deze overwint velen van hen, zoodat allen door schrik bevangen worden (v. 12-18).</p>
<verse osisID="Jdt.2.1"> In het dertiende jaar van koning Nabuchodonosor, op den twee en twintigsten dag der eerste maand, werd het besluit genomen in het huis van Nabuchodonosor, den koning van Assyrië, dat hij zich zoude wreken<note n="1655">Voor het dertiende heeft Gr. ‘het achttiende jaar’; voor dat hij wraak zoude nemen: ‘het gansche land te bestraffen naar hij gezegd had’. De oorlog had naar het Gr. vijf jaar geduurd, van het 12de tot het 17de jaar des konings (I 1 en 13 Gr.); merkwaardig is het dat de oorlog met Phrawartisj begon omstreeks het 2de en die met Arakha eindigde omstreeks het 7de jaar (herfst 516) van Darius. Nabuchodonosar gaat op den 22sten dag der lentemaand van het volgende jaar, zijn 18de, uitvoering geven aan hetgeen hij in zijn 12de jaar heeft gezworen. De Vulg. geeft naar den Arameeschen tekst aan den in 't kort vermelden oorlog slechts één jaar en laat zoo de verdere gebeurtenissen in het 13de jaar volgen. In het huis van Nabuchodonosor, d.i. in zijn geheimen raad; zie v. 2.</note>.</verse>
<verse osisID="Jdt.2.2"> En hij beriep alle oudsten en al zijne oversten en krijgslieden, en hield met hen zijn geheimen raad<note n="1656">De geheime raad des konings is eene aan het Perzische rijk eigene instelling, welke haar oorsprong aan Darius I te danken had. De leden werden genomen uit de geslachten der zes edelen, die hem hadden bijgestaan om Pseudo-Smerdes ten val te brengen.</note>;</verse>
<verse osisID="Jdt.2.3"> en hij zeide, dat zijn plan hierin bestond, geheel de aarde aan zijne heerschappij te onderwerpen<note n="1657">Naar Gr.: ‘En hij legde hun met eigen mond geheel bloot de gansche boosheid van het land. Toen besloten zij, alle vleesch te verderven (het land te kastijden door een moord- en strooptocht, gelijk het vervolg leert), en zij stemden in met het woord van zijnen mond’.</note>.</verse>
<verse osisID="Jdt.2.4"> En toen dit voorstel aan allen beviel, ontbood koning Nabuchodonosor Holofernes, den opperbevelhebber van zijn leger,</verse>
<verse osisID="Jdt.2.5"> en zeide tot hem<note n="1658">Gr.: ‘4. En het geschiedde, toen hij de vergadering gesloten had, dat koning Nabuchodonosor Holofernes riep, den opperbevelhebber van zijn leger, die de tweede na hem was, en tot hem zeide’. Holofernes is een Iranische naam in Grieksche uitspraak. Een Cappadocische vorst Oropharna, die tot het leger van Artaxerxes III behoorde, dempte in 353 v. Chr. een Joodschen opstand. Hetzelfde deed enkele jaren later een berucht Perzisch eunuch, met name Bagoas. Dien naam (Vulg. Vagao) draagt ook de eunuch van Holofernes (XII 10). Op grond daarvan vermoeden sommigen, dat de hoofdgebeurtenis van ons boek zich in het tijdperk van Artaxerxes III afspeelde. Maar ten onrechte (zie de Inleiding). Niet onmogelijk echter is het, en zelfs niet onwaarschijnlijk, dat de overlevering omtrent de door den Cappadocischen vorst en den beruchten eunuch gedempte opstanden en die omtrent de gebeurtenis uit Judith's tijd ineengeloopen waren, zoodat de schrijver de twee eerstgenoemden handelend liet optreden in zijn verhaal over de daad van Judith. Die de tweede na hem was. De hoogste ambtenaar der Perzische koningen heette ‘het oog des konings’; hij had het oppertoezicht over het bestuur des rijks en alle ambtenaren, en zijne plaats was naast den koning, ook in den slag.</note>: Trek uit tegen alle rijken van het Westen en vooral tegen hen die mijn bevel hebben veracht.</verse>
<verse osisID="Jdt.2.6"> Uw oog zal geen enkel rijk sparen, en elke sterke stad zult gij onder mijne macht brengen<note n="1659">De toespraak luidt volledig naar gr.: ‘5. Dit zegt de groote koning, de beheerscher der gansche aarde: Zie, gij zult heengaan van mijn aangezicht en met u nemen mannen vertrouwend op hunne kracht, honderd en twintig duizend voetknechten en een menigte van paarden met twaalf tienduizendtallen (naar v. 15 Gr. zeker te lezen “twaalf duizend”) ruiters. 6. En gij zult uittrekken tegen (ter kastijding van) de gansche aarde naar zonsondergang (tegen het gansche Westen), omdat zij ongehoorzaam geweest zijn aan het woord van mijnen mond. 7. En gij zult hun bevelen, aarde en water gereed te houden, dewijl ik in mijne verbolgenheid over hen zal komen en geheel den aardbodem zal bedekken met de voeten van mijne legermacht en hen zal overleveren ter plundering. 8. Dan zullen hunne gekwetsten hunne rotsspleten en bergbeken vullen, en de buiten hare oevers gaande rivier zal worden gevuld met hunne lijken. 9. En (dan) zal ik, wie ik van hen gevangen neem, wegvoeren naar de vestingen der gansche aarde. 10. Maar gij, trek uit en neem vooraf voor mij hun gansche land. En zoo er zich aan u overgeven, zult gij hen voor mij bewaren tot den dag van hun verhoor. 11. Maar wat de weerspannigen betreft, uw oog aarzele niet (d.i. aarzel niet), hen over te leveren ten doode en ter plundering in het gansche land. 12. Zoo waar ik leef en de macht van mijn koningschap (het volgende ontbreekt in Gr.): ik heb het gezegd en zal het volbrengen met mijne handen. 13. Gij dan nu, vergeet geen enkel van de woorden uws meesters, maar volbreng ze tot het laatste en talm niet het uit te voeren’. Wat Nabuchodonosor v. 7 zegt, doet noodzakelijk denken aan den tijd der Perzische heerschappij. Het was een Perzisch gebruik, van de volken, welker onderwerping men verlangde, als teeken van onderwerping ‘aarde en water’ te eischen. De gezanten, die met dien eisch tot de volken kwamen, kondigden hun daardoor de komst van het leger aan, dat de weigerachtigen tot onderwerping zou dwingen. Zoo kondigde Darius I vóór de uitzending van Mardonius in 492 diens komst, en Xerxes, alvorens hij in 480 van Sardes oprukte, zijne eigen komst aan de Grieksche staten aan. Op dezelfde wijze zendt hier Nabuchodonosor Holofernes voor zich uit, echter niet enkel als gezant, maar ook als aanvoerder van een leger, om de ongehoorzame vasalvolken reeds vóór 's konings komst te tuchtigen en, zoo mogelijk, tot gehoorzaamheid terug te brengen (v. 10 a). Te dien einde moet hij met zijn leger het open land plunderend en vernielend afloopen. Zijn v. 11-27 Gr. beschreven tocht is dan ook feitelijk niets anders dan een haastige strooptocht, gedurende welken hij zich nergens ophoudt om de weerspannige groote steden te veroveren. Die te vermeesteren behoudt de koning zelf zich voor, waarbij hij dan te werk zal gaan op de v. 7-9 beschreven gruwelijke wijze. Zoo er zich van de schuldigen aan Holofernes overgeven, dan moet hij die bewaren voor het verhoor door den koning (v. 10 b). Maar waar hij op (licht te verwinnen) verzet stuit, moet hij moorden en plunderen zonder mededoogen. Dat hij zich stiptelijk houdt aan de bevelen zijns konings en ‘geen enkel van diens woorden vergeet’, blijkt vooral bij zijn komst naar de Syrische kust (zie III 7 en 8 naar Gr.).</note>.</verse> 
<verse osisID="Jdt.2.7"> Toen riep Holofernes de veldheeren en oversten der Assyrische legermacht bijeen en monsterde de mannen voor den veldtocht, zooals de koning hem bevolen had, honderd en twintigduizend krijgslieden te voet en twaalf duizend boogschutters to paard.</verse>
<verse osisID="Jdt.2.8"> En aan zijn gansche legermacht liet hij voorafgaan, op eene ontelbare menigte kameelen, een overvloedigen voorraad voor de legers, ook driften runderen en kudden schapen zonder tal.</verse>
<verse osisID="Jdt.2.9"> Graan uit geheel Syrië liet hij gereedbrengen voor zijnen doortocht.</verse>
<verse osisID="Jdt.2.10"> En goud en zilver, bovenmate veel, nam hij uit het huis des konings mede.</verse>
<verse osisID="Jdt.2.11"> En hij vertrok, hij en geheel het leger, met wagens en ruiters en boogschutters, die de oppervlakte der aarde bedekten als sprinkhanen<note n="1660">Vs. 7-11 luiden naar gr.: ‘14. Toen ging Holofernes heen van het aangezicht zijns konings en riep al de machthebbers en veldheeren en opzieners van het leger van Assur tot zich 15. en monsterde, naar hem zijn heer bevolen had, voor den tocht uitgelezen mannen (voetknechten), twaalf tienduizendtallen, en twaalf duizend bereden boogschutters, 16. en deelde hen in, gelijk men eene menigte krijgsvolk rangschikt. 17. En hij nam kameelen en ezels en muilezels voor hunne pakken in zeer groote menigte en schapen en runderen en geiten zonder tal voor hunne proviandeering 18. en fourage (graan) voor elken man in overvloed en zeer veel goud en zilver uit het huis des konings. 19. En hij rukte uit met zijne gansche macht tot den tocht, om koning Nabuchodonosor vooruit te gaan en het gansche avondland te bedekken met zijne wagens en ruiters en uitgelezen voetknechten (om door het gansche Westland een strooptocht te houden). 20. En talrijk als de sprinkhanen en het zand der aarde ging met hen mede het toegeloopen volk’ (dat op buit belust was; vgl. in I noot 7 v. 16 Gr. en in VII noot 2 v. 2 Gr.).</note>,</verse> 
<verse osisID="Jdt.2.12"> En toen hij de grenzen van Assyrië overgetrokken was, kwam hij aan de groote bergen Ange, die aan de linkerzijde van Cilicië liggen, en hij berende al hunne burchten en veroverde alle vestingen<note n="1661">Vs. 12-14 zijn in alle teksten erg bedorven en dientengevolge algemeen geheel verkeerd begrepen. Naar den verbeterden tekst van Gr. en gr. zal de plaats moeten luiden (de verbeteringen zijn door den druk onderscheiden): ‘21. En zij trokken uit van Ninive, drie dagmarschen ver ten O. van de vlakte van Beth-Ketilal, en hij legerde zich, van Beth-Ketilal (verder trekkend), nabij het gebergte ten N. van Boven-Cilicië. 22. En hij nam zijne gansche macht en trok van daar het gebergte in. 23. En hij verwoestte Paddan Melid. En hij plunderde de kinderen van Reseph en Ismaël, op de woestijn aan, ten Z. van het land der Hetheërs. En hij ging langs den Eufraat en trok door Aram en vernielde de hooge forten aan de rivier Apri, totdat hij kwam aan de zee’. Ter verklaring en rechtvaardiging van de voorgestelde lezing het volgende. Van Ninive uitgaande trekt het leger westwaarts en komt in drie dagen aan den oostkant eener vlakte, naar Beth-Ketilal (Gr. heeft Bectilath, Syr. Beth-Ketilath) genoemd. Daarmede is zeker de pleisterplaats bedoeld, welke Salmanassar II (in een bericht over een door hem in 854 v. Chr. gemaakten tocht, welke eveneens van Ninive westwaarts ging) Kitlala noemt. Naar Syr. doet vermoeden, heette zij in het Arameesch ‘Beth-Ketilal’. Van die plaats gaat Holofernes in noordelijke richting tot bij het gebergte ten N. van Boven-Cilicië, d.i. tot bij den Antitaurus, legert zich daar en doet dan, door den Antitaurus trekkend, een verwoestenden inval in Paddan Melid. Daarmede is bedoeld het Cappadocische taffelland van Melitene (Vulg. Melothi), dat op Assyrische monumenten Melid, thans. Melatia heet. De grondtekst had hier hoogstwaarschijnlijk ‘hap-paddan Melid’. Paddan, een woord van onzekere afkomst, gewoonlijk met ‘vlakte’ vertaald, wordt Gen. XXV 20, XXVII 2, 8 Hebr. en op zes verdere plaatsen uitsluitend, met of zonder toevoeging van Aram, gebezigd van de landstreek aan den Euphraat, vanwaar Abraham naar Chanaän kwam. Nu ligt ook Melatia in hetzelfde stroomgebied, maar meer noordelijk. Dat gewest zal daarom met de genoemde landstreek den algemeenen naam paddan gedeeld hebhen en naar zijne hoofdstad paddan of hap-paddan Melid geheeten hebben. De lezing van gr. to Phoyd kai Loyd maakt dit zeer waarschijnlijk. Zoo van hap-paddan Melid de m uitgevallen was en dientengevolge de n gelezen werd als vau (d.i. kai, en), dan gaf de Grieksche vertaler volkomen getrouw met eigen vocalisatie weder wat hij las. De onderstelling, dat met Phoyd en Loyd Pisidië en Lydië bedoeld zouden zijn, mist allen grond. Zoo ver westwaarts laat de schrijver Holofernes zeker niet komen. De oorsprong van de lezing van Vulg. schijnt deze, dat de Arameesche vertolker in hap-paddan het Dan. XI 45 voorkomende Perzische woord ʼappeden zag, dat volgens taalkundigen een op de hoogte staand bouwwerk of aanzienlijk kasteel beteekent. In plaats van har (gebergte) las hij vermoedelijk ʽir (stad), en zoo kregen wij de vrije vertaling: ‘effregit (voor praedavit of vastavit) civitatem opinatissimam Melothi’. Er is echter in de beschrijving van den strooptocht volgens den juisten en welbegrepen tekst nergens sprake van verovering van burchten en sterke steden. Het slot van v. 12 Vulg. ascenditque.... munitionem is dan ook mislukte en nog wel dubbele vertaling van en hij nam zijne gansche macht. Ange bij ad magnos montes schijnt een verklarend toevoegsel, dat oorspronkelijk wel ‘Arge’ luidde, naam van den hoogsten top van het Cappadocische bergland (thans Ardjeh-dagh). - Na de streek van Melid gaat Holofernes, naar het zuiden terugkeerend, het land der kinderen van Reseph en Ismaël, d.i. der Arabieren, plunderen. Dezen woonden op de (Arabische) woestijn aan, ten Z. van de Hetheërs. Hetheërs worden genoemd de bewoners der landstreek tusschen Euphraat, Taurus en Orontes. Voor Reseph (zie IV Reg. XIX 12; Isai. XXXVII 12) en Hetheërs heeft Gr. Rhasis en Cheleërs, zeer begrijpelijke schrijffouten. De kastijding der Arabieren brengt Holofernes (oostwaarts) weder aan den Euphraat. Langs den Euphraat trekt hij opwaarts tot ongeveer bij Charkamis, dan rukt hij westwaarts door (Voor-)Aram, d.i. het tusschen den Euphraat en de Syrische kust gelegen land, in de Septuagint steeds ten onrechte Mesopotamië genoemd, en vernielt ‘de hooge forten (schansen) aan de rivier Apri, totdat hij kwam aan de zee’. Apri is de Assyrische naam eener rivier, thans Afrin of Ifrin genoemd, die op den Antitaurus ontspringt en in zuidwestelijke richting loopt naar de Middellandsche Zee. Zooals bij de andere rivieren van Voor-Azië zullen ook bij den Apri de overgangen of veren door hooge schansen gedekt geweest zijn. Die laat Holofernes vernielen. Voor de hooge forten aan de rivier Apri heeft Gr. ‘de hooge steden aan de rivier Abrona’ (Syr. Jaboc, Vulg. Mambre). De Grieksche vertaler vergat, dat het Hebr. ʽir niet enkel stad, maar ook elke soort van sterkte of vesting (schans) beteekent (vgl. II Reg. XXIV noot 7). Abrona is (misschien eenigzins bedorven) schrijving van Apri. Geheel ten onrechte zien de meeste nieuweren in Abrona een verschrijving van Chaboras (Habor, zie IV Reg. XVII 6, XVIII 11; I Par. V 26), linker zijrivier van den Euphraat, en laten Holofernes weer over den Euphraat en dan langs den Chabor zuidwaarts trekken tot aan de Perzische Golf. De voorstanders der meening, dat het de Assyrische koning Assurbanipal was, die Holofernes uitzond, nemen daarbij geheel willekeurig aan, dat deze op bevel zijns konings zijn strooptocht in Aram onderbrak en door zijn onderstelden tocht naar de Perzische Golf zijn koning den opstand van diens broeder Samassumukin hielp dempen.</note>.</verse> 
<verse osisID="Jdt.2.13"> En hij nam de wijdvermaarde stad Melothi stormenderhand in en plunderde alle zonen van Tharsis en de zonen van Ismaël, die tegenover de woestijn en ten zuiden van het land Cellon waren.</verse>
<verse osisID="Jdt.2.14"> En hij trok den Euphraat over en kwam in Mesopotamië en overweldigde al de hoog gelegen steden, die daar waren, van de rivier de Mambre af totdat men aan de zee komt,</verse>
<verse osisID="Jdt.2.15"> en bezette hare grensplaatsen van Cilicië af tot aan de grenzen van Japheth, welke zuidwaarts gelegen zijn.</verse>
<verse osisID="Jdt.2.16"> En hij voerde alle zonen van Madian weg en maakte al hunnen rijkdom buit en doodde allen, die hem weerstand boden, met de scherpte des zwaards.</verse>
<verse osisID="Jdt.2.17"> En daarna zakte hij af naar de velden van Damascus in de dagen van den oogst, en hij verbrandde al het veldgewas en liet alle boomen en wijngaarden omhakken<note n="1662">Vs. 15-17 schijnen naar Gr. aldus te moeten worden vertaald: ‘25. En hij bezette (katelabeto) het grensland van Cilicië en rukte tot aan de grenzen van Nabath (voor Japheth), gelegen in het zuiden, tegenover Arabië. 26. En hij omsingelde alle zonen van Madian en stak al hunne tenten in brand en maakte hun veestapel buit. 27. En hij zakte af naar de vlakte van Damascus in de dagen van den tarweoogst en stak hunne akkers in brand en verdelgde hunne schapen en runderen en plunderde hunne (open) steden en sloeg de jonge mannen met de scherpte des zwaards’. Aan de monding van den Apri bevond Holofernes zich dicht bij de grens van Cilicië. Die plundert hij eerst. Dan trekt hij naar het oostelijk van den Jordaan gelegen land tot aan de grens van Nabath (wel de juiste lezing voor het onbegrijpelijke Japheth), d.w.z. tot aan het gebied der Nabateërs. Dezen (zie I Mach. V 25), vermoedelijk te vereenzelvigen met de Nebajoth (Gen. XXV 13, XXVIII 9; Isai. LX 7), waren een Arabische volksstam van de Syrische woestijn of Noord-Arabië en woonden reeds 300 v. Chr. in het gebied der voormalige Edomieten, oostelijk van de Araba, ongeveer in het midden tusschen de Doode Zee en de Golf van Aila. Van die landstreek uit gaat Holofernes noordwaarts trekkend de Madianieten (zie Num. XXII 7, XXV 6), een zwervend herdersvolk, tuchtigen en zakt dan in noordelijke richting van zelf naar de vlakte van Damascus af. Daar komt hij ten tijde van den tarweoogst, d.i. omstreeks het midden van Juni. De steden, welke hij daar plundert, zijn blijkbaar kleine, open steden. Om de stad Damascus bekommert Holofernes zich niet. - Assyrische monumenten gewagen herhaaldelijk van een soortgelijke behandeling als de plunderaars de Madianieten en de landelijke bevolking van Syrië van Damascus hier doen ondergaan.</note>.</verse>
<verse osisID="Jdt.2.18"> En de schrik voor hem beving alle bewoners des lands<note n="1663">Lees v. 18 naar Gr. met kleine verbetering: ‘28. Toen kwam schrik over hen die woonden in Sidon, Tyrus, Sur en Okina en Jamnaä en Azotus en Ascalon, en zij vreesden zeer’. Sur is Dor (Jos. XII 23, XVII 11; Judic. I 27; I Par. VII 29) of wellicht dubbelschrijving van Tyrus, Hebr. Tzôr; Okina Acco (Judic. I 31), Jamnaä Jabne of Jabneël (Jos. XV 11; II Par. XXVI 6; I Mach. V 58 enz.), evenals Sidon en Tyrus steden aan de kust der Middellandsche zee.</note>.</verse>
</chapter>
<chapter osisID="Jdt.3">
<title>Hoofdstuk III.</title><p>Alle volken in het rond onderwerpen zich aan en vernederen zich voor Holofernes (v. 1-10), die niettemin hunne steden verwoest en, opdat zij Nabuchodonosor alleen als God zouden erkennen, de aan hunne goden toegewijde bosschen omhakt (v. 11-15).</p>
<verse osisID="Jdt.3.1"> Toen zonden de koningen en vorsten van alle steden en provinciën, namelijk van Syrisch Mesopotamië en van Syrië Sobal en van Lybië en van Cilicië, hunne ge- zanten, die bij Holofernes kwamen en zeiden<note n="1664">De onvolledigheid van hoofdst. III Vulg. maakt eene volledige wedergave naar het Gr. noodig. Daar luiden v. 1-5 (Vulg. v. 1-6): ‘1. En zij zonden boden tot hem (Holofernes, die nog in Syrië van Damascus was) met vreedzame woorden om te zeggen: 2. Zie, wij knechten van den grooten koning Nabuchodonosor komen ons voor u nederwerpen, opdat gij met ons handelt zooals in uwe oogen goed is. 3. Zie, onze hoeven en al ons graanland, onze schapen, onze runderen en al onze tentwoningen liggen voor u, opdat gij daarmede handelt naar het u behaagt. 4. Zie, ook onze steden en wie daarin wonen zijn uwe slaven. Kom en doe er mede naar het goed is in uwe oogen. 5. En de mannen kwamen tot Holofernes en boodschapten hem overeenkomstig al die woorden’. Aan v. 5 beantwoordt ten deele v. 1 Vulg., dat de zending van het gezantschap verkeerdelijk toeschrijft aan de vorsten van Mesopotamië, Syrië Sobal (zie Ps. LIX noot 3), Lycië of Lydië (Libyae is zeker verschreven) en Cilicië. Vs. 3 a Gr. wordt Vulg. v. 2 a omschreven door eene bede om ontferming. Van haar v. 2 b keert de gedachte VII 16 (Gr. 27) terug. De zin schijnt hier: Het is ons beter, dat wij door ons te onderwerpen in het leven blijven dan dat wij ons leven opofferen, zonder daardoor de rampen der slavernij van ons volk af te wenden.</note>:</verse>
<verse osisID="Jdt.3.2"> Bedare uwe verbolgenheid te onzen opzichte; want het is beter, dat wij levend Nabuchodonosor, den grooten koning, dienen en u onderdanig zijn, dan dat wij sterven en bij onzen ondergang de nadeelen onzer slavernij dragen.</verse>
<verse osisID="Jdt.3.3"> Al onze steden en al onze bezittingen, alle bergen en heuvelen en vlakten en driften van runderen en kudden van schapen en geiten, van paarden en kameelen, en al onze goederen en huisgezinnen zijn voor uw aanschijn:</verse>
<verse osisID="Jdt.3.4"> zij al het onze onder uwe macht!</verse>
<verse osisID="Jdt.3.5"> Wij en onze kinderen zijn uwe dienstknechten.</verse>
<verse osisID="Jdt.3.6"> Kom tot ons als een vredelievend gebieder en maak gebruik van onze dienstbaarheid, zooals het u believen zal.</verse>
<verse osisID="Jdt.3.7"> Toen daalde hij met de ruiterij en eene groote legermacht van de bergen af en maakte zich meester van al de steden en al de bewoners des lands<note n="1665">Vs. 7-13 naar een goed handschrift van Gr. met door den druk onderscheiden verbetering: ‘6. En hij daalde af naar de Zeekust, hij en zijn leger. En hij legde bezettingen in de hooge forten (zie II noot 7) en nam daaruit uitgelezen mannen om mede te strijden. 7. En de omwoners daarvan ontvingen hem met kransen en reien en pauken. 8. Doch hij verwoestte de gansche streek en hakte hunne heilige bosschen (alsê) om. En het was hem opgelegd (gr.: en hij had besloten) uit te delgen alle goden van het land, opdat alle volken alleen Nabuchodonosor zouden dienen (latreysôsi) en al hunne tongen en stammen hem tot god zouden uitroepen’. Uit Syrië van Damascus daalt Holofernes af naar de Syrische kust. Daar vernielt hij niet, gelijk voorheen in het gebied van den Apri, de forten, maar bezet ze en kiest uit haar oude bezettingen mannen tot versterking van zijn leger. Daar Holofernes de forten niet vernielt, maar uit hunne bezettingen zelfs manschappen bij zijn leger inlijft, meent de landelijke bevolking, dat haar gezantschap hem vermurwd heeft, en zij ontvangt hem feestelijk. Maar zij ziet zich in haar verwachting bedrogen. Holofernes verwoest het gansche land (Vulg. de steden, ʽarim, terwijl Gr. misschien harim, bergen, Gr. orê, las, welk orê later horia, grens- of grondgebied, kan geworden zijn). Hij hakt zelfs hunne ‘heilige bosschen’ om. Wellicht zijn daaronder boomen te verstaan, als waarvan b.v. Jer. II 20 en III 6 sprake is, waarschijnlijker echter de ‘heilige palen’ van Astarte, de asjêrim (zie Exod. XXXIV 13 met noot 10: Mich. V 13 met noot 15 en vgl. Judic. VI noot 24), ofwel de later meer gebruikelijke Astarte-beelden, Hebr. ʽAstaroth, welk woord I Reg. VII 3 en XII 10 ook met alsê is weergegeven. Astarte werd juist in, Phenicië zeer vereerd. Volgens v. 13 (Vulg.) had hij namelijk in last de goden des lands uit te roeien of te verdelgen, opdat alle volken voortaan alleen Nabuchonosor als god zouden eeren. Dat schijnt wel is waar van historisch standpunt iets ongehoords. Want blijkens hunne monumenten hebben de koningen der Aziatische wereldrijken somwijlen wel de ‘goden’ der onderworpen volken naar hun land overgebracht en door de hunne vervangen, maar ze niet vernietigd, zeker niet al de goden van een land. Ook hebben zij volgens getuigenis derzelfde monumenten zich zelven niet voor goden gehouden, noch verlangd als zoodanig vereerd te worden, maar doen zij zich steeds voor als eerbiedige vereerders hunner nationale godheden. Niettemin kon onze auteur in zijn min of meer dichterlijk boek aan zijn Nabuchodosor, den aartsvijand van Israel en zijn God, wel zulk een waan en zulk een verlangen toeschrijven, welke vrijwel stroken met het vermetele woord van Holofernes (VI 2 Gr.): ‘En wie is god behalve Nabuchodonosor?’ Vgl. Dan. VI 7. De schrijver kon dat doen wellicht met het oog op de Egyptische koningen, die zich als zonen van den zonnegod Ra lieten vereeren, of ook op de bijna afgodische vereering, welke het ceremoniëel der Oostersche hoven, gelijk bekend is, voor de koningen eischte, en de koningen zelfs soms voor hunne eerste dienaren eischten (zie Esth. III 2 en 4, XLII 12 volg.) Die eerbewijzen waren niet alleen voor de Israëlieten een ergernis. Herodotus verhaalt b.v. VII 136: ‘Toen zij (de Grieken) voor het aangezicht des konings (Xerxes) gekomen waren, geboden hun de lanciers neer te vallen en den koning te aanbidden (proskynein). Maar zij verklaarden dat nooit te zullen doen....; want bij hen streed het met de gebruiken, voor een mensch neer te vallen en hem te aanbidden’. Waarschijnlijk echter dacht de schrijver aan zijn beruchten tijdgenoot Antiochus Epiphanes, die zich werkelijk den bijnaam ‘god’ liet geven en zelfs den naam van den Olympischen Jupiter ‘Nikêphoros’ (de zegevierende) aannam; vgl. ook Dan. XI 36-27 en II Mach. V 21. Juist, en schier uitsluitend, in dezen tijd past aldus naar aard en doel het Boek Judith.</note>.</verse> 
<verse osisID="Jdt.3.8"> En uit alle steden nam hij voor zijne hulptroepen kloeke en ten strijde uitgelezen mannen.</verse>
<verse osisID="Jdt.3.9"> En eene zoo groote vrees beving al die gewesten, dat de bewoners van al de steden, de vorsten en de aanzienlijken samen met het volk hem bij zijne komst te gemoet gingen</verse>
<verse osisID="Jdt.3.10"> en hem ontvingen met kransen en fakkels, terwijl zij dansten bij pauk- en fluitspel.</verse> 
<verse osisID="Jdt.3.11"> Maar hoewel zij dit deden, konden zij de wreedheid van zijn hart niet vermurwen.</verse>
<verse osisID="Jdt.3.12"> Want èn hunne steden verwoestte hij èn hunne bosschen hakte hij om.</verse>
<verse osisID="Jdt.3.13"> Want koning Nabuchodonosor had hem bevolen, al de goden des lands uit te roeien, opdat namelijk hij alleen god genoemd zoude worden door die volken, welke door de macht van Holofernes ten onder konden worden gebracht.</verse>
<verse osisID="Jdt.3.14"> En hij trok door Syrië Sobal en geheel Apamea en geheel Mesopotamië en kwam bij de Idumeërs in het land Gabaä</verse>
<verse osisID="Jdt.3.15"> en nam hunne steden, en hij bleef daar dertig dagen, in welke dagen hij beval dat geheel zijne krijgsmacht zich zou samentrekken<note n="1666">Vs. 14 a Vulg. is een korte en ongeschikte terugblik op II 14-17. Apamea is de landstreek, zoo genoemd naar de stad van dien naam, aan den middenloop van den Orontes. Het volgende luidt naar het Gr. aldus: ‘9. En hij kwam tegenover Esdrelon, nabij Dotaia, dat ligt tegenover de groote zaag van Judea, 10. en legerde zich tusschen Gaba en Scythopolis, en hij bleef daar eene maand om de geheele bagage zijner krijgsmacht te verzamelen’. Esdrelon (d.i. Jezraël) is zeker de ware lezing voor het onmogelijke Idumeërs van Vulg. Het volgende ‘nabij.... Judea’ is blijkbaar glosse naar IV 5 (Gr. 6). Holofernes is thans zeker nog niet bij Dothaïm (zie IV noot 3); het welbekende Dothaïm had daarenboven voor de tijdgenooten des schrijvers geen nadere aanwijzing noodig, terwijl de hier voorkomende niet-Hebreeuwsche vorm Dotaia op zich zelf alreeds zeer verdacht is. Het vreemde woord ‘zaag’ duidt op verwisseling van misjôr (vlakte) met massôr (Isai. X 15); bedoeld is de groote vlakte van Esdrelon. Judea, hier de naam van het land (Palestina), waarin de ‘groote vlakte’ lag, wijst op een niet-Palestijnschen schrijver. Holofernes kwam bij Gaba, eene stad aan de noordwestzijde van deze vlakte (niet ver ten O. van den Carmel), dus tegenover Esdrelon gelegen, die door Josephus, Plinius en andere schrijvers genoemd wordt, doch nog niet teruggevonden is. De bepaling ‘tusschen Gaba en Scythopolis’ (het oude Bethsan, ten O. der groote vlakte), volgens welke hij over de geheele vlakte van west tot oost zou gekampeerd hebben, ontbreekt in de Vulg. en schijnt eveneens glosse, hoewel het op zich zelf waarschijnlijk is dat zijn leger zich over de gansche vlakte verspreid heeft. Wij meenen derhalve te moeten lezen: ‘En hij kwam tegenover Esdrelon nabij Gaba en bleef daar’ enz. Bij Gr. is apartian (bagage) misschien verschreven uit stratian (leger, als Vulg.) - Voor het vervolg van het verhaal is het van gewicht hier op te merken, dat de tocht van Holofernes niets meer dan een stroop- en moordtocht is. Behalve uit de toespraak van Nabuchodonosor (II 5-12 Gr.) blijkt dit uit de omstandigheid, dat Holofernes binnen twee en een halve maand, nadat tot den tocht besloten was, reeds in Syrië van Damascus is; voorts uit de samenstelling en uitrusting zijner troepen. Zij bestaan uit voetknechten en bereden boogschutters, vergezeld van een op buit beluste bende. Holofernes rekent noch op veldslagen, noch op belegeringen. Hij ontmoet dan ook nergens ernstigen tegenstand, daar hij het weerlooze land plundert, zich niet bekommert om de bevestigde steden en zooveel doenlijk trekt door hoogof laaggelegen vlakten. Dat alles maakt het begrijpelijk, dat hij, gekomen in de vlakte Esdrelon, om van daaruit noord- of zuidwaarts het eigenlijke bergland in te gaan, een maand noodig heeft, om zijn leger voor te bereiden, en dat hij dan ondanks die voorbereiding er niet in slaagt binnen te dringen in het Joodsche land.</note>.</verse>
</chapter>
<chapter osisID="Jdt.4"> 
<title>Hoofdstuk IV.</title><p>De Israëlieten, voor de komst van Holofernes bevreesd, bereiden zich tot weerstand voor (v. 1-7) en zoeken door vasten en bidden hulp bij den Heer (v. 8-10), vooral op aansporing van den hoogepriester Eliachim (v. 11-17).</p>
<verse osisID="Jdt.4.1"> Toen werden de kinderen van Israël, die in het land Juda woonden, dit hoorend, zeer bevreesd voor zijn aanschijn.</verse>
<verse osisID="Jdt.4.2"> Schrik en ontzetting vervulde hunne gemoederen, dat hij hetzelfde zoude doen aan Jerusalem en den tempel des Heeren, wat hij gedaan had aan de overige steden en hare tempels<note n="1667">Vs. 1 en 2 luiden raar gr., met gewichtige tijdsbepaling: ‘1. En de kinderen van Israël, die in Judea (d.i. Juda) woonden, hoorden al wat Holofernes, het legerhoofd van Nabuchodonosor, koning der Assyriërs, den heidenen had aangedaan, en hoe hij al hunne heiligdommen geplunderd en verwoest had (te weten al de heiligdommen van het open land; zie III 8 Gr.). 2. En zij vreesden zeer zeer (bekend hebraïsme) voor zijn aangezicht (voor zijne komst) en werden zeer beducht voor Jerusalem en voor den tempel van den Heer hunnen God, 3. dewijl zij kort te voren waren teruggekeerd uit de ballingschap, en onlangs het gansche volk van Judea was bijeen geweest, en de (heilige) vaten en het offeraltaar en het huis (Gods) na de ontwijding geheiligd waren’. Volgens zijn natuurlijken zin slaat v. 3 op den terugkeer der Joden uit de Babylonische gevangenschap (zie ook V 23 met de betreffende noot) en op de wijding van den spoedig daarna herbouwden tempel (zie de Inleiding op Esdras blz. 254). Had nu de inval van Holofernes plaats tijdens de regeering van Xerxes (485-465), dan waren de Joden feitelijk kort te voren (prosphatôs) uit de ballingschap teruggekeerd en hadden zij feitelijk onlangs (neôsti) den herstelden tempel gewijd. Wie de hoofdgebeurtenis van ons boek plaatsen in de regeering van den Assyrischen koning Assurbanipal, zien in de ontwijding des tempels, waarvan in onze plaats sprake is, de ontwijding door Manasses (IV Reg. XXI 4-7; II Par. XXXIII 4 volg.). Zij onderstellen daarbij, dat tijdens diens gevangenschap de ontheiligde tempel herwijd werd. Maar blijkens II Par. XXXIII 15 volg. reinigde Manasses zelf na zijn bevrijding den door hem ontwijden tempel. Dezelfden onderstellen verder, dat met Manasses vele Joden gevankelijk waren weggevoerd, maar vóór diens invrijheidstelling waren teruggekeerd. Voor deze onderstellingen bestaat volstrekt geen grond. Eindelijk beroepen zij zich op de omstandigheid, dat onze plaats slechts gewaagt van eene ontwijding, niet van de verwoesting des tempels, welke II Par. XXXVI 18 en 19 verhaald wordt. Maar de verwoesting sluit de ontwijding in, gelijk de heiliging den herbouw.</note>.</verse>
<verse osisID="Jdt.4.3"> En zij zonden door geheel Samarië rond tot aan Jericho en bezetten alle bergtoppen</verse>
<verse osisID="Jdt.4.4"> en omgaven hunne dorpen met muren en verzamelden graan om gereed te zijn voor den strijd<note n="1668">Aan v. 3 en 4 beantwoordt in den Griekschen tekst: ‘4. En zij zonden uit naar het geheele grensgebied van Samarië en naar Kônas (andere lezingen: Kôna en Kôla), Baithoron, Belmen (of Belmôn). Jericho, Choba (of Chaba), Aisor en de vlakte van Salem, 5. en zij bezetten alle toppen der hooge bergen en ommuurden de daarop gelegen dorpen en voorzagen zich van proviand, om bereid te zijn voor den strijd, dewijl van hunne akkers juist de zomeroogst was binnengehaald’. De bewoners van Juda zenden manschappen uit om het land in staat van verdediging te brengen. Dezen versterken en bezetten strategisch gewichtige punten. Vooreerst in het grensgebied van Samarië; daaronder zijn plaatsen te verstaan, welke door Israëlieten bewoond waren en buiten het eigenlijke land der Samaritanen lagen, die van de Israëlieten niet afhankelijk waren, maar een eigen stadhouder hadden onder de Perzische heerschappij; Bethulië en Bethomesthaï (v. 6 Gr.) lagen ten N. daarvan, evenzoo Belmen en Choba, terwijl de vlakte van Salem ten O. en Aisor (naar onze bepaling) ten Z. van die streek gelegen waren. Langs drie hoofdwegen kon de vijand trachten naar Jerusalem te komen: door het bergland van Samarië, door de vlakte van den Jordaan, van waar de pas bij Jericho, en door de vlakte bij de kust (de Sjephela), van waar de pas bij Bethoron naar Jerusalem leidde. Behalve Jericho en Bethoron worden daarom plaatsen bezet aan den door Samariê leidenden weg, waarin Israëlieten woonden. Met de vlakte van Salem is zekerlijk de oostelijk van Sichem, een hoofdstation aan dien weg, gelegen vlakte bedoeld, waarin aan den voet van het gebergte thans het dorp Salim ligt. Aisor is vermoedelijk Baäl-Hasor van II Reg. XIII 23, waarschijnlijk de meer dan duizend meter hooge heuvel Tell-Asoer ten N. van Bethel. Choba of Chaba, dat ook XV 4 voorkomt, niet ver van Bethulië gelegen, kan het hedendaagsche Khirbet ʽAba (de ain wordt geaspireerd uitgesproken) zijn, wederom aan denzelfden weg ten O.N.O. van Dzjenin. Met Belmen is zeker Jeblaäm (zie de noot op VII 3) bedoeld. Kona is naar allen schijn door dubbelschrijving van Choba in den tekst gekomen; de hier voorkomende variant Kola staat XV 5 Gr. als Chola, welke laatste naam daar in het Sinaïtische handschrift ontbreekt en blijkbaar dubbelschrijving is van het daar voorafgaande Choba.</note>.</verse>
<verse osisID="Jdt.4.5"> Ook schreef de priester Eliachim aan allen, die tegenover Esdrelon woonden, dat tegenover de groote vlakte bij Dothaïn ligt, en aan allen, bij wie een weg voor den doortocht kon zijn,</verse>
<verse osisID="Jdt.4.6"> dat zij de bergpassen zouden bezetten, waarlangs men naar Jerusalem kon komen, en daar wachten zouden stellen, waar zich een nauwe weg door het gebergte mocht bevinden.</verse>
<verse osisID="Jdt.4.7"> En de kinderen van Israël deden zooals de priester des Heeren Eliachim hun bevolen had<note n="1669">Vs. 5-7 naar Gr.: ‘6. En de hoogepriester Joakim, die in die dagen te Jerusalem was, schreef aan hen, die te Bethulië woonden en te Betomesthaï, dat tegenover Esdrelon ligt vóór de vlakte dicht bij Dothaïm, 7. en gelastte, de bergpassen te bezetten, dewijl men door deze naar Judea ging, en het gemakkelijk was, de aanrukkenden tegen te houden, daar de toegang eng was, voor hoogstens twee man te gelijk. 8. En de kinderen van Israël deden gelijk hun gelast had de hoogepriester Joakim en de raad der oudsten van het gansche volk Israël, die te Jerusalem zetelden’. De hoogepriester Joakim (Vulg. hier en v. 11 Eliachim, wat wegens den gelijken zin van Jo en El hetzelfde zegt, te weten ‘God richt op’), wordt II Esdr. XII 10 en 12 genoemd en was zeker tijdens de regeering van Xerxes I hoogepriester (zie Ecclus. Inleiding bl. 7). In de lijst van hoogepriesters I Par. VI komt geen Joakim voor. Wie desondanks Joakim ten tijde van Manasses laten leven, nemen òf aan, dat die lijst daar onvolledig is, wat niets dan een onderstelling is, òf dat de Grieksche vertaler van ons boek bij vergissing aan Joakim den titel van hoogepriester gaf vanwege de gewichtige rol, welke hij vervult. De laatste, zeer gewaagde, onderstelling is in strijd met geheel het volgende verhaal, waar Joakim beslist optreedt als hoogepriester, en wel op dezelfde wijze als al de hoogepriesters na de Babylonische ballingschap, toen er geen koningen meer waren. Blijkbaar was dit ten tijde van onzen Joakim de gewone staatkundige toestand. Ook de raad der oudsten of geroysia (overeenkomend met het latere synedrium) wijst op denzelfden staatkundigen toestand. Vgl. Jer. XXIX 1; Ezech. VIII 1, XIV 1, XX 1. Zoo bewijst onze plaats alléén reeds, dat de hoofdgebeurtenis van ons boek viel in den tijd na de ballingschap en wel zeer waarschijnlijk in de regeering van Xerxes. - Hoogepriester en geroysia gelasten aan de bewoners van Bethulië en Betomesthaï, de zeer enge naar Juda leidende passen te bezetten. Van laatstgenoemde plaats wordt gezegd, dat zij tegenover Esdrelon (Jezraël) en vóór (tegenover) de vlakte dicht bij Dothaïm ligt. Dothaïm wordt bijna algemeen vereenzelvigd met het Dothan van Gen. XXXVIII 17, het tegenwoordige Tell Dothan, op een begroeiden heuvel in het zuidelijk gedeelte van de naar Dothan genoemde vallei. Deze, thans Sahel ʽArabe, slingert zich van Tell Dothan tusschen de bergen door naar den zuidelijken hoek der vlakte Esdrelon. Maar tusschen de twee valleien schuift zich nog een bergrug met slechts twee passen (van Kefr-Adan en Boerkin), welke zoo nauw zijn, dat op sommige punten twee ruiters elkander ternauwernood kunnen voorbijgaan. Die passen moeten worden bezet door de bevolking der ten N. van Samarië gelegen en door Israëlieten bewoonde plaatsen Bethulië en Betomesthaï. Volgens XV 4 moeten deze twee plaatsen in elkanders onmiddellijke nabijheid gelegen hebben. Zie verder de noot op VI 1.</note>.</verse> 
<verse osisID="Jdt.4.8"> En al het volk riep tot den Heer met grooten aandrang, en zij vernederden hunne zielen door vasten en bidden, zij en hunne vrouwen.</verse>
<verse osisID="Jdt.4.9"> En de priesters trokken boetekleederen aan en lieten de kinderen zich nederwerpen voor den tempel des Heeren en omfloersden het altaar des Heeren met een boetekleed<note n="1670">In rouwdoek gehuld moest zelfs het brandoffer-altaar tijdens de offeranden getuigen van de vrees en den boetvaardigen geest des volks. Vgl. Jonas III 7 volg. In den Griekschen tekst volgt hier nog, dat God luisterde naar de smeekingen des volks en nederzag op zijne boetedoening.</note>;</verse>
<verse osisID="Jdt.4.10"> en zij riepen tot den Heer, den God van Israël, eenparig, dat toch niet hunne kinderen ten buit en hunne vrouwen ter verdeeling en hunne steden ten ondergang en hun heiligdom ter ontheiliging zouden worden overgeleverd, en dat zij niet ten smaad zouden worden voor de volkeren.</verse> 
<verse osisID="Jdt.4.11"> Toen ging Eliachim, de hoogepriester des Heeren, geheel Israël rond en sprak hun toe</verse>
<verse osisID="Jdt.4.12"> en zeide: Weet dat de Heer uwe gebeden zal verhooren, als gij blijft volharden in het vasten en bidden voor het aanschijn des Heeren.</verse>
<verse osisID="Jdt.4.13"> Herinnert u Moses, den dienaar des Heeren, die Amalec, dat vertrouwde op zijne sterkte en op zijne macht en op zijn leger en op zijne schilden en op zijne wagens en op zijne ruiters, overwon, niet door het zwaard in den strijd, maar door heilige smeekingen in het gebed.<note n="1671">Zie Exod. XVII 9-13.</note></verse>
<verse osisID="Jdt.4.14"> Zoo zal het gaan met alle vijanden van Israël, als gij volhardt in dit werk, dat gij begonnen hebt<note n="1672">In plaats van v. 11-17, van welke v. 11 b-14 een toevoegsel schijnen van den Arameeschen bewerker, heeft Gr. alleen (v. 15-17 Vulg.) in oorspronkelijker vorm: ‘14. En de hoogepriester Joakim en de priesters en levieten, hunne lendenen omgord hebbende met boetekleederen, droegen het dagelijksch brandoffer (zie Exod. XXIX 38-42) en de gelofteoffers en de vrijwillige gaven des volks op, 15. en zij hadden hunne tulbanden met asch bestrooid en riepen tot den Heer, dat Hij mocht neerzien op het gansche huis Israël’.</note>.</verse>
<verse osisID="Jdt.4.15"> Op deze zijne aansporing dan bleven zij voortdurend voor het aanschijn des Heeren en baden tot den Heer,</verse>
<verse osisID="Jdt.4.16"> zoodat zelfs zij, die den Heer brandoffers opdroegen, met boetekleederen omgord en met asch op hunne hoofden den Heer offers brachten.</verse>
<verse osisID="Jdt.4.17"> En uit geheel hun hart smeekten allen God, dat Hij zijn volk Israël genadig mocht bezoeken.</verse>
</chapter>
<chapter osisID="Jdt.5">
<title>Hoofdstuk V.</title><p>De Ammoniet Achior verhaalt aan Holofernes de geschiedenis van Israël en ontraadt hem de Joden aan te vallen, indien hem blijkt, dat zij aan hun God getrouw zijn (v. 1-25). Verontwaardiging bij de mannen van Holofernes (v. 26-29).</p>
<verse osisID="Jdt.5.1"> En men boodschapte aan Holofernes, den opperbevelhebber van het leger der Assyriërs, dat de kinderen van Israël zich gereed maakten om weerstand te bieden, en de bergpassen hadden afgezet<note n="1673">Gr. voegt hier nog aan toe: ‘en dat zij alle toppen der bergen bemuurd en in de vlakten lagen gelegd hadden’.</note>.</verse>
<verse osisID="Jdt.5.2"> En bovenmate vertoornd ontstak hij in groote gramschap, en hij ontbood al de vorsten van Moab en de hoofden van Ammon<note n="1674">Dezen hadden zich vermoedelijk tijdens zijn strooptocht in het Overjordaansche (II 16 en 17) bij hem aangesloten. Ofschoon stamverwanten der Israëlieten (zie Gen. XII 5, XIX 36-38), waren de Moabieten en Ammonieten hun toch steeds kwaad gezind (zie IV Reg. XXIV 4).</note></verse>
<verse osisID="Jdt.5.3"> en sprak tot hen: Zegt mij wat dat voor een volk is, dat het gebergte bewoont, of welke en hoedanig en hoe groot hunne steden zijn; wat ook hunne macht is, of hoe groot hun getal, of wie de koninklijke bevelhebber van hun leger is<note n="1675">Al deze vragen, welke in Gr. intusschen soberder zijn, schijnen begrijpelijk, wanneer men zich herinnert, welk een onbeduidend volk Israël in de oogen der heidensche volken was.</note>.</verse>
<verse osisID="Jdt.5.4"> En waarom hebben zij alleen onder allen, die in het Oosten<note n="1676">Gr. heeft beter: ‘in het Westen’. Vgl. II 5.</note> wonen, ons geminacht, en zijn zij ons niet te gemoet getrokken om ons in vrede te ontvangen?</verse>
<verse osisID="Jdt.5.5"> Toen antwoordde Achior, de overste van alle zonen van Ammon, en zeide: Als gij u gewaardigt te luisteren, mijn heer! zal ik voor uw aangezicht de waarheid zeggen aangaande dit volk, dat op het gebergte woont, en geen onwaar woord zal uit mijnen mond komen.</verse>
<verse osisID="Jdt.5.6"> Dit volk is uit het geslacht der Chaldeën<note n="1677">Het verhaal van Achior is in Gr. soberder en zeker ook oorspronkelijker dan in Vulg. De aanhef (v. 6-9 a) luidt naar Gr.: ‘6. Dit volk is uit het geslacht der Chaldeën. 7. En zij gingen eerst in Mesopotamië als vreemdelingen wonen (parôikêsan), omdat zij de goden hunner vaderen niet wilden dienen 8. en afgeweken waren van den weg hunner ouders en den God aanbaden, dien zij erkenden. En (want) Hij had hen weggedreven van het aanschijn hunner goden, en zij waren naar Mesopotamië uitgeweken en woonden daar als vreemdelingen vele dagen’. Zie Gen. XI 25 - XII 5. - De Vulg. heeft hier eenerzijds eenige verklarende toevoegsels, maar is van den anderen kant minder duidelijk.</note>;</verse>
<verse osisID="Jdt.5.7"> eerst woonde het in Mesopotamië, omdat zij de goden niet wilden volgen van hunne vaderen, die in het land der Chaldeën waren.</verse> 
<verse osisID="Jdt.5.8"> Zij verlieten dan de godsdienstige gebruiken hunner vaderen, die het veelgodendom huldigden,</verse>
<verse osisID="Jdt.5.9"> en dienden den éénen God des hemels, die hun ook gebood van daar weg te trekken en te gaan wonen in Charan<note n="1678">In Gr. vervolgt Achior (v. 9 b - 11 a Vulg.): ‘9. En hun God zeide, dat zij moesten weggaan uit het land hunner bijwoning en trekken naar het land Chanaän (Charan Vulg. is schrijffout). En zij woonden daar en werden rijk aan goud en zilver en zeer veel vee (samenvatting van het tijdvak der aartsvaders). Er ontstond echter een groote hongersnood in het land Chanaän, en zij daalden af naar Egypte en woonden daar als vreemdelingen, om levensonderhoud te vinden. En zij groeiden daar aan tot eene groote menigte, zoodat hun geslacht niet te tellen was. 11. Maar de koning van Egypte stond tegen hen op en fnuikte hen door (arbeid in) klei (“pêlôi” voor ponôi, naar de lezing van Vulg. en Vet. Lat.) en tichelsteen en vernederde hen tot slaven. 12. En zij verhieven hunne stem tot hunnen God, en Hij sloeg geheel het land Egypte met plagen, waaraan geen ontkomen was. En de Egyptenaren dreven hen uit van hun aangezicht’. Ook hier onderscheidt zich de Vulg. door enkele toevoegsels en uitlatingen.</note>. En toen een hongersnood over het geheele land gekomen was, daalden zij af naar Egypte en vermenigvuldigden zich daar in vierhonderd jaren zoo, dat hun leger niet te tellen was.</verse>
<verse osisID="Jdt.5.10"> En toen de koning van Egypte hen verdrukte en met het bouwen zijner steden in klei en tichelsteen ten onder bracht, schreiden zij tot hunnen Heer, en Hij sloeg geheel het land Egypte met verschillende plagen.</verse>
<verse osisID="Jdt.5.11"> En toen de Egyptenaren hen van zich weggejaagd hadden, maar, nadat de plaag onder hen was opgehouden, hen wilden terughalen en onder hunne dienstbaarheid terugbrengen<note n="1679">Aan v. 11 b-19 Vulg. beantwoordt in Gr. slechts het volgende: ‘13. En God maakte de Roode Zee voor hun aangezicht droog 14. en leidde hen op den weg van den Sinaï, en zij dreven al de woestijnbewoners uit 15. en zij gingen wonen in het land der Amorrheën en verdelgden al de Hesbonieten’. Het laatste slaat op Num. XXI 25. Wat Vulg. meer heeft schijnt alles toevoegsel van den Arameeschen bewerker, grootendeels ontleend aan de boeken Exodus en Rechters. Vs. 16 slaat op Jos. XXIV 12. Vs. 14 schijnt misvatting van v. 14 b Gr. Vs. 18 en 19 zijn v. 21 Gr. (zie noot 8) in verder uitgewerkten vorm.</note>,</verse>
<verse osisID="Jdt.5.12"> opende, toen zij weg vluchtten, de God des hemels de zee voor hen, zoodat de wateren aan beide zijden vast stonden als een muur, en zij droogvoets over den bodem der zee gingen en overtrokken.</verse> 
<verse osisID="Jdt.5.13"> En toen te dier plaatse een ontelbaar leger van Egyptenaren hen vervolgde, werd het zoo door de wateren overdekt, dat er zelfs geen enkel man overbleef, die het gebeurde aan de nakomelingen kon verhalen.</verse>
<verse osisID="Jdt.5.14"> Maar nadat zij van de Roode Zee waren heengegaan, bezetten zij de woestenijen van den berg Sina, waarin nooit een mensch kon wonen of een menschenkind zich ophield.</verse>
<verse osisID="Jdt.5.15"> Daar werden de bittere bronnen voor hen verzoet, opdat zij te drinken zouden hebben, en veertig jaren lang kregen zij voedsel uit den hemel.</verse>
<verse osisID="Jdt.5.16"> Overal, waar zij binnentrokken zonder boog en pijl, en zonder schild en zwaard, streed hun God voor hen en zegevierde.</verse>
<verse osisID="Jdt.5.17"> En niemand deed dat volk ooit leed, behalve als het van den dienst afweek van den Heer, zijnen God.</verse>
<verse osisID="Jdt.5.18"> Zoo dikwijls zij echter behalve dezen hunnen God een anderen dienden, werden zij overgeleverd ter berooving en ten zwaarde en ter bespotting.</verse>
<verse osisID="Jdt.5.19"> Maar zoo dikwijls het hun berouwde, afgeweken te zijn van den dienst van hunnen God, schonk hun de God des hemels kracht om weerstand te bieden.</verse>
<verse osisID="Jdt.5.20"> Eindelijk hebben zij den koning der Chananeën en de Jebuseën en de Phereseën en de Hetheën en de Heveën en de Amorrheën en al de machtigen in Hesebon verslagen en hunne landen en hunne steden in bezit genomen<note n="1680">Vs. 20-23, het slot van Achior's verhaal, luiden naar Gr.: ‘16. En zij dreven uit van hun aangezicht den Chananeër, den Phereseër, den Jebuseër, den Sichemiet (d.i. den Heveër, zie Gen. XXXIV 2) en al de Gergeseën (vgl. I Reg. XXVII 8; Vulg. noemt hier verkeerdelijk nog de Amorrheën en al de machtigen van Hesebon van v. 15 Gr.) en zij woonden daar vele dagen. 17. En zoolang zij niet zondigden voor het aanschijn van hunnen God, hadden zij voorspoed, omdat God, die met hen is, de ongerechtigheid haat. 18. Toen zij echter waren afgeweken van den weg, dien Hij hun had gesteld, werden zij door vele oorlogen gedund en gevankelijk weggevoerd naar een vreemd land; en het huis van hunnen God werd aan den grond gelijk gemaakt (egenêthê eis edaphos), en hunne steden werden bemachtigd door hunne tegenstanders. 19. Maar nu hebben zij zich bekeerd tot hunnen God en zijn zij teruggekeerd uit de verstrooiing, waardoor zij verstrooid waren, en hebben zij Jerusalem, waar hun heiligdom is, teruggekregen en het gebergte bevolkt, dewijl het verlaten was’. Ontegenzeggelijk slaat v. 18 op de verdelging van het rijk Juda, de verwoesting van den tempel en de wegvoering der Joden onder Nabuchodonosor; v. 19 op hun terugkeer uit de Babylonische ballingschap. Het strijdt met alle taalgebruik, egenêthê eis edaphos anders dan van eene volslagen verwoesting, b.v. van een ontheiliging van het plaveisel van den tempel, te verstaan. Ook was na de wegvoering van Manasses naar Assyrië het gebergte zonder twijfel geenszins ontvolkt. De geschiedenis weet daarvan niets.</note>;</verse> 
<verse osisID="Jdt.5.21"> En zoolang zij niet zondigden voor het aanschijn van hunnen God, ging het hun goed; hun God immers haat de ongerechtigheid.</verse>
<verse osisID="Jdt.5.22"> Want ook vóór deze jaren, toen zij afgeweken waren van den weg, dien God hun gesteld had, opdat zij daarop zouden wandelen, zijn zij in oorlogen door vele volken vernietigd, en zeer velen hunner zijn gevankelijk weggevoerd naar een vreemd land.</verse>
<verse osisID="Jdt.5.23"> Onlangs echter tot den Heer, hunnen God, teruggekeerd, werden zij uit de verstrooiing, waardoor zij verstrooid waren, verzameld en bezetten zij al deze bergstreken, en weer bezitten zij Jerusalem, waar hun heiligdom is.</verse>
<verse osisID="Jdt.5.24"> Nu derhalve, mijn heer, onderzoek! Is er bij hen eenige ongerechtigheid voor het aanschijn van hunnen God, laat ons dan tegen hen optrekken, want ontwijfelbaar zeker zal hun God hen aan u overleveren, en zij zullen onderworpen worden aan het juk uwer macht.</verse>
<verse osisID="Jdt.5.25"> Maar is er geenerlei misdaad bij dit volk voor het aanschijn van hunnen God, dan zullen wij hun niet kunnen weerstaan, want hun God zal hen verdedigen, en wij zullen ten spot zijn van de geheele aarde<note n="1681">De geheele toespraak van Achior laat het volle licht vallen op het geheel eenige karakter en de geheel eenige geschiedenis van het volk Gods. Zij kunnen niet beter worden geteekend.</note>.</verse>
<verse osisID="Jdt.5.26"> En het geschiedde, toen Achior opgehouden had deze woorden te spreken, dat alle grooten van Holofernes vertoornd werden en hem wilden dooden en tot elkander zeiden:</verse>
<verse osisID="Jdt.5.27"> Wie is hij, die zeggen durft, dat de kinderen van Israël weerstand kunnen bieden aan koning Nabuchodonosor en aan zijne legerscharen, zij ongewapende en machtelooze menschen en onervaren in de krijgskunst?</verse>
<verse osisID="Jdt.5.28"> Opdat dan Achior erkenne, dat hij ons bedriegt, laat ons optrekken naar het gebergte; en als hunne aanvoerders gevangen genomen zijn, dan zal hij met dezen door het zwaard doorstoken worden,</verse>
<verse osisID="Jdt.5.29"> opdat alle volken weten, dat Nabuchodonosor de god is der aarde, en er geen andere is buiten hem<note n="1682">De Arameesche bewerker gaf ook hier de oorspronkelijke lezing met gewone vrijheid weder. Naar Gr. zeggen de mannen van Holofernes: ‘23. Laat ons hem in stukken houwen, want wij laten ons niet bang maken voor de kinderen van Israël. 't Is toch een volk, dat kracht noch leger heeft voor een geduchten strijd. 24. Laat ons dan optrekken, en zij zullen ten prooi worden voor geheel uw leger, heer Holofernes!’ Vs. 28 en 29 Vulg. vlechten woorden van Holofernes (VI 2) in die van zijne mannen in.</note>.</verse>
</chapter>
<chapter osisID="Jdt.6">
<title>Hoofdstuk VI.</title><p>Op bevel van Holofernes wordt Achior naar Bethulië gebracht (v. 1-10). Hij verhaalt aan de bewoners der stad het gebeurde, waarop zij Achior troosten en zich in een eenparig gebed tot God wenden (v. 11-21).</p>
<verse osisID="Jdt.6.1"> Het geschiedde nu, toen zij opgehouden hadden met spreken, dat Holofernes, hevig vertoornd, tot Achior zeide<note n="1683">Gespierder en, naar het schijnt, ook oorspronkelijker luiden v. 1-6 naar Gr.: ‘1. En toen het tumult der mannen bedaard was, zeide Holofernes tot Achior in tegenwoordigheid van de gansche bent der uitheemschen en der kinderen van Moab: 2. Wie zijt gij, Achior, en (wie) de huurlingen van Ephraïm (de Israëlieten), dat gij onder ons geprofeteerd hebt (als spot bedoeld) gelijk zooeven, en gelegd hebt: Beoorloog niet het geslacht van Israël, omdat hun God hen in bescherming neemt? En wie is god behalve Nabuchodonosor? Deze zendt zijn leger uit, en het zal hen verdelgen van het aanschijn der aarde, en niet zal hen redden hun God (vgl. Dan. III 15), 3. maar wij, zijne dienstknechten, zullen hen neervellen als één man, en zij zullen niet weerstaan aan het geweld onzer paarden. 4. Want wij zullen hen neertrappen den een op den ander (aldus naar de beste lezing), en hunne bergen zullen zich dronken drinken aan hun bloed. 5. Gij dan, Achior, huurling van Ammon, die deze woorden gesproken hebt op den dag uwer ongerechtigheid, gij zult mijn aangezicht niet meer zien van dezen dag af, voordat ik wraak genomen heb aan het geslacht der uit Egypte gekomenen (der Joden). 6. En dan zal het zwaard mijner krijgers uwe zijden doorboren, en gij zult vallen onder hunne slagen, wanneer ik zal komen. 7. En (nu) zullen u mijne dienstknechten wegleiden naar het gebergte en u brengen naar eene van de steden aan de passen, 8. en gij zult niet omkomen tenzij gedood wordend met hen’. De zin van v. 8 is: Gij zult de verdiende straf niet ondergaan, voordat ik als overwinnaar in het land der Joden doordring en u dan gelegenheid geef om u met eigen oogen te overtuigen, dat uwe voorspelling niet is uitgekomen. - Vulg. is ten deele een verkorting, ten deele een verklarende omschrijving van Gr.</note>:</verse> 
<verse osisID="Jdt.6.2"> Daar gij ons voorspeld en gezegd hebt, dat het volk Israël door zijnen God beschermd wordt - om u te toonen, dat er geen god is behalve Nabuchodonosor -</verse>
<verse osisID="Jdt.6.3"> zult gij, nadat wij hen allen als één man verslagen hebben, alsdan ook zelf met hen door het zwaard der Assyriërs omkomen, en geheel Israël zal met u verdelgd worden en ondergaan;</verse>
<verse osisID="Jdt.6.4"> en gij zult ondervinden, dat Nabuchodonosor de heer is der geheele aarde; en dan zal het zwaard van mijn krijgsvolk door uwe zijden gaan, en doorstoken zult gij onder de gewonden van Israël vallen, en niet langer zult gij ademen dan totdat gij met hen omgebracht wordt.</verse>
<verse osisID="Jdt.6.5"> Als gij nu echter gelooft, dat uwe voorspelling waar is, dan valle uw gelaat niet in, en de bleekheid, welke uw aangezicht bedekt, wijke van u, als gij meent, dat deze mijne woorden zich niet kunnen verwezenlijken.</verse>
<verse osisID="Jdt.6.6"> Maar opdat gij moogt weten, dat gij tegelijk met hen dit alles zult ondervinden, - zie, van dit uur af zult gij bij hun volk gevoegd worden, om als zij de verdiende straffen door mijn zwaard zullen ontvangen, tegelijk dezelfde straf te ondergaan.</verse>
<verse osisID="Jdt.6.7"> Hierop gebood Holofernes aan zijne dienaren Achior te grijpen en hem naar Bethulië<note n="1684">Aan de noordwestzijde van de vallei van Dothan, waarin of waarbij waarschijnlijk met Betomesthaï Bethulië moet gezocht worden (zie IV noot 3), verheft zich een de gansche streek beheerschende berg met twee toppen, Dzjebel el-Asji en Sjeik-Sjibel, waarvan de laatste met bouwvallen eener stad (vierkant behouwen steenen, grondslagen van huizen, tusschen welke hier en daar een in de rots uitgehouwen put, resten van een ringmuur) bedekt is. Noordelijk daarvan bevindt zich het honderd meter lager gelegen plateau El-Haraïeq, eveneens met overblijfselen eener voormalige stad en met vele putten. Tusschen de twee verdwenen stadjes ontspringen waterrijke bronnen, waarvan de voornaamste Bir-Maleh heet, terwijl zich aan den zuidoostelijken voet van den Sjeik-Sjibel in de vlakte van Dothan de uit twee bassins bestaande bron Bir-el-Hasoe bevindt. Daar op het verdwenen stadje van den Sjeik-Sjibel al de topografische gegevens passen, welke ons boek ten opzichte van Bethulië bevat, zal dit de stad van Judith geweest zijn. Dan was Betomesthaï waarschijnlijk het tegenwoordige Haraïeq. Aan Betomesthaï beantwoordt zekerlijk Hebr. Beth-misjteh, d.i. drinkhuis, een voor Haraïeq met zijn overvloed aan water zeer passende naam. Ook beantwoordt de ligging van Haraïeq ten volle aan IV 6 Gr.: men heeft van daar het gezicht zoowel op Esdrelon (het tegenwoordige Zeraïn) noord-, als op Tell Dothan zuidwaarts. De Hebr. naam van de stad van Judith zal Beth-ʼElôah (de eenvoudigste lezing van Gr. is Betiloya) geweest zijn. Nu heet een plaatsje in de nabijheid van Zeraïn Beit-Ilfa, zeer waarschijnlijk ontstaan uit Bet-Iloea (door eene uitspraak Bet-Ilwa). Daarom heeft men de stad van Judith daarmede vereenzelvigd. Maar de ligging van Beit-Ilfa strookt niet met die van Bethulië volgens de gegevens van ons boek, althans naar den Griekschen tekst. Eerder zal men mogen gissen, dat de bewoners van Judith's stad toen deze verwoest was of om ons onbekende reden verlaten werd, op die plek een nieuw Beth-ʼElôah gesticht hebben.</note> te voeren en hem in de handen der kinderen van Israël over te leveren.</verse> 
<verse osisID="Jdt.6.8"> En de dienaren van Holofernes grepen hem en gingen met hem door de vlakte; maar toen zij het gebergte genaderd waren, rukten de slingeraars tegen hen uit.</verse>
<verse osisID="Jdt.6.9"> Doch zij weken ter zijde van den berg af en bonden Achior met handen en voeten aan een boom en lieten hem zoo met touwen gebonden achter en keerden naar hunnen heer terug<note n="1685">Lees v. 8 en 9 naar Gr.: ‘11. En zijne dienstknechten grepen hem en leidden hem buiten het kamp naar de vlakte, en zij gingen het gebergte in en kwamen aan de bronnen, welke onder Bethulië waren. 12. En toen de mannen der stad hen zagen, gingen zij den top van den berg op, en alle slingeraars hielden hun opgang tegen en wierpen met steenen naar hen. 13. Toen doken zij weg onder den berg en knevelden Achior en lieten hem (aan een boom heeft Gr. niet) uitgestrekt onder den wortel (aan den voet) van den berg achter’. De dienstknechten van Holofernes gaan met hun gevangene uit het kamp over de vlakte van Esdrelon het gebergte in; niet door een der passen van Kefr-Adan en Boerkin, welke nog door de Joden bezet waren, maar over de bergen ten N. van Bethulië en Betomesthaï, wat hun mogelijk was, omdat zij slechts gering in getal waren. Zoo komen zij aan de daar zich bevindende talrijke broanen in de valleien ten Z. van Jamon (zie VII noot 2) aan den voet van den berg, waarop Bethulië lag. Daar had toen plaats wat v. 12 et 13 zoo levendig beschrijven in overeenstemming met de plaatselijke gesteltenis.</note>.</verse>
<verse osisID="Jdt.6.10"> Toen daalden de kinderen van Israël van Bethulië af en kwamen bij hem, maakten hem los en brachten hem naar Bethulië, en hem midden onder het volk plaatsende, vorschten zij uit, wat de reden was, dat de Assyriërs hem geboeid hadden achtergelaten.</verse>
<verse osisID="Jdt.6.11"> In die dagen waren daar de oversten: Ozias, de zoon van Micha, van den stam Simeon, en Charmi, ook Gothoniël genoemd<note n="1686">Naar gr.: ‘Ozias.... Simeon, en Abris, de zoon van Gothoniël, en Charmis, de zoon van Melchiël’.</note>.</verse> 
<verse osisID="Jdt.6.12"> In het midden dan der oudsten en in tegenwoordigheid van allen verhaalde Achior alles wat hij, door Holofernes ondervraagd, gesproken had, en hoe het volk van Holofernes hem om dit woord had willen dooden,</verse>
<verse osisID="Jdt.6.13"> en hoe Holofernes zelf vertoornd bevolen had hem om deze reden aan de Israëlieten over te leveren, opdat hij, na de kinderen van Israël overwonnen te hebben, dan ook Achior zelf door verschillende straffen zou laten ter dood brengen, omdat deze gezegd had: de God des hemels is hun beschermer<note n="1687">Aan v. 12 b-13 beantwoordt in Gr. slechts: ‘En Ozias zeide tot hem: Wat is (u) overkomen? 17. Toen verhaalde hij alle woorden van den raad van Holofernes en wat al deze gezegd had tegen het huis van den Heer van Israël’.</note>.</verse>
<verse osisID="Jdt.6.14"> En nadat Achior dit alles uiteengezet had, viel al het volk op het aangezicht neder, en zij aanbaden den Heer en onder een algemeen geschrei en geween stortten zij eenparig hunne gebeden voor den Heer,</verse>
<verse osisID="Jdt.6.15"> zeggende: Heer, God des Hemels en der aarde, sla acht op hunnen hoogmoed, en zie neer op onze nederigheid en let op het aangezicht uwer heiligen<note n="1688">Bij Gr. volgt hier nog: ‘op dezen dag’, terwijl en toon.... vernedert ontbreekt, evenals v. 16, met uitzondering van het slot, dat daar luidt: ‘En zij troostten Achior en prezen hem zeer’, waarna ook de inhoud der troostrede (v. 17 en 18) daar niet gelezen wordt.</note>, en toon, dat gij niet verlaat wie op U vertrouwen, en hen, die op zich zelven vertrouwen en op hunne kracht roemen, vernedert.</verse>
<verse osisID="Jdt.6.16"> Toen nu het geween had opgehouden, en het gebed des volks, dat geheel den dag geduurd had, was geëindigd, troostte men Achior,</verse>
<verse osisID="Jdt.6.17"> zeggende: de God onzer vaderen, wiens macht gij verkondigd hebt, Hij zal het zoo voor u keeren, dat gij veeleer hunnen ondergang zult zien.</verse>
<verse osisID="Jdt.6.18"> En als de Heer, onze God, aan zijne dienaren zoo de vrijheid zal geschonken hebben, zij God ook met u in het midden van ons, opdat gij, gelijk het u behaagt, zoo met al de uwen onder ons moogt verkeeren.</verse>
<verse osisID="Jdt.6.19"> Hierop, toen de vergadering geëindigd was, nam Ozias hem mede naar zijn huis en richtte voor hem een grooten maaltijd aan.</verse>
<verse osisID="Jdt.6.20"> En hij noodigde al de oudsten uit, en nadat de vasten geeindigd was, aten zij samen.</verse>
<verse osisID="Jdt.6.21"> En daarna werd al het volk bijeengeroepen, en geheel den nacht door baden zij inde vergaderplaats en vroegen hulp aan den God van Israël<note n="1689">Naar Gr. luidt het slot van het hoofdst.: ‘21. En Ozias nam hem mede en bereidde aan de oudsten een avonddronk. En zij riepen tot den God van Israël om hulp dien ganschen nacht’. Met de vergaderplaats (v. 21 Vulg.) is de synagoog bedoeld. Vgl. Act. XVII 13. Al wat Vulg. van v. 12 af meer heeft dan Gr., schijnt toevoegsel van den Arameeschen bewerker.</note>.</verse>
</chapter>
<chapter osisID="Jdt.7">
<title>Hoofdstuk VII.</title><p>Holofernes belegert Bethulië, laat de waterleiding afsnijden en de bronnen bewaken (v. 1-4). De belegerden, daardoor tot het uiterste gebracht, eischen van Ozias, dat hij de stad zal overgeven, en deze belooft hun dit, mits zij nog vijf dagen wachten om te zien of de Heer geen uitkomst geeft (v. 5-25).</p>
<verse osisID="Jdt.7.1"> 's Anderendaags nu beval Holofernes aan zijne legerscharen tegen Bethulië op te rukken<note n="1690">Gr. heeft: ‘1. Den volgenden dag nu beval Holofernes aan geheel zijn leger en aan zijn gansche volk, dat tot hem gekomen was om mede te vechten (zie noot 2), op te rukken tegen Bethulië en de passen van het gebergte te bezetten en krijg te voeren tegen de kinderen van Israël’. Met de passen van het gebergte zijn zekerlijk de passen van Kafr-Adan en Boerkin bedoeld. Daar de legermacht van Holofernes v. 3 Gr. reeds in de vlakte bij Bethulië aan de bron gelegerd is, zou het haar gelukt zijn, de Joodsche bezettingen dier passen onschadelijk te maken; toch wordt dat, tegen de gewoonte van Gr., niet verhaald. Vulg. laat in v. 3 Holofernes' leger langs de helling van den berg (het gebergte ten O. en N.O. van de vallei van Dothan) trekken en zoo ook natuurlijk afdalen naar de vlakte van Dothan; daardoor was de Joodsche bezetting in de passen vanzelf onnut geworden. De tekst, die aan Vulg. ten grondslag ligt, schijnt hier de voorkeur te verdienen. Vgl. ook noot 3.</note>.</verse>
<verse osisID="Jdt.7.2"> Het waren nu honderd twintig duizend man voetvolk en twee en twintig duizend ruiters, behalve de uitgeruste mannen, die gevangen genomen en weggevoerd waren van geheel de jongelingschap der landen en der steden<note n="1691">De blijkbaar bedorven tekst van v. 2 luidt naar Gr. woordelijk: ‘2. En op dien dag maakte zich alle krijgsman van hen op; en het getal der krijgslieden te voet (was) honderd zeventig duizend en der ruiters twaalf duizend, buiten den legertros en de mannen, welke zeer talrijk waren’. Voor en de mannen is zeker te lezen: ‘der mannen’. Volgens II 20 Gr. bevond zich bij het eigenlijke leger veel op buit belust toegeloopen volk. Vandaar onderscheidt v. 1 tusschen het geheele leger en het gansche volk van Holofernes en zet v. 2 die onderscheiding door. Daar het oprukken ten strijde de zaak is van het eigenlijke leger, verhaalt v. 2, dat van de geheele Holofernes volgende menigte (van hen) alle krijgsman zich opmaakte, en geeft dan de getalsterkte dier krijgslieden aan. In afwijking van II 7 Vulg. of 15 Gr. is het getal der voetknechten hier honderd zeventig duizend. Er waren dus op de wijze als III 8 Gr. verhaald is, vijftig duizend bijgekomen. In de getallen der krijgers te voet en te paard is niet begrepen het toegeloopen volk. Daarvan wordt, evenals II 20 Gr., gezegd, dat het zeer talrijk was.</note>.</verse> 
<verse osisID="Jdt.7.3"> Allen maakten zich gelijkelijk gereed tot den strijd tegen de kinderen van Israël, en zij kwamen langs de helling van den berg tot bij den top, die op Dothaïn ziet, van de plaats, die Belma genoemd wordt, tot aan Chelmon, dat tegenover Esdrelon ligt<note n="1692">Dit vs. luidt bij gr. met verbeterde namen: ‘3. En zij legerden zich in de vallei bij Bethulië aan de bron, en zij strekten zich uit in de breedte naar Dothaïm en tot naar Jeblaäm (voor Belthem, Balbaïm, Abelmaïm of Belmen van Gr., Abelme of Velmaïm van Vet. Lat., Belma van Vulg.), en in de lengte van Bethulië tot aan Kyamon (Chelmon van Vulg.), dat tegenover Esdrelon ligt’. De vallei van Bethulië is de vallei van Dothan, de bron de Bir-el Hasou. Jeblaäm (zie Jos. XVII 11, Judic. I 27; IV Reg. IX 27), het tegenwoordige Khirbet Belʽame, ligt 9 kilom. noordoostelijk van Tell Dothan. Hiernaar besloeg het leger bijna de geheele breedte dezer vallei. Kyamon wordt vereenzelvigd met het tegenwoordige el-Jamon, en lag dus ten N. van Bethulië; deze richting past echter niet in deze bepaling naar ‘breedte’ en ‘lengte’. Beter is de lezing van Vulg.: ‘van Belma tot Chelmon’, volgens welke het gebergte werd bezet van Belʽame tot el-Jamon, d.i. van ten oosten tot ten noorden der hoogte van Bethulië. Bij Gr. ontbreekt deze bepaling van de ‘lengte’.</note>.</verse>
<verse osisID="Jdt.7.4"> Toen nu de kinderen van Israël hunne menigte zagen, wierpen zij zich ter aarde en strooiden asch op hunne hoofden en baden eenparig, dat de God van Israël zijne barmhartigheid zou toonen over zijn volk.</verse>
<verse osisID="Jdt.7.5"> En zij namen hunne krijgswapenen en bezetten de plaatsen, die tot de enge voetwegen door het gebergte voeren, en hielden daarbij voortdurend de wacht bij dag en nacht<note n="1693">Vulg. is hier weder zeer vrij. Gr. heeft: ‘4. Toen nu de kinderen van Israël hunne menigte zagen, werden zij zeer beangst. En elkeen zeide tot zijn buurman: Nu overstroomen zij de oppervlakte van het gansche land, en noch de bergruggen, noch de toppen, noch de afgronden, noch de heuvelen zullen hun geweld ophouden. 5. En ieder hunner nam zijne krijgswapenen, en nadat zij vuren hadden aangelegd op hunne poorten (zeker noodvuren), bleven zij daar en waakten dien ganschen nacht’.</note>.</verse> 
<verse osisID="Jdt.7.6"> Toen nu Holofernes de ronde deed, bevond hij dat eene bron van stroomend water van de zuidzijde buiten de stad in hunne waterleiding vloeide, en hij liet hunne waterleiding afsnijden<note n="1694">Vs. 6-10 a Vulg. geven den oorspronkelijken tekst zeer verkort en daarbij ten deele onjuist weder. Men leze naar Gr.: ‘6. Op den tweeden dag nu leidde Holofernes zijne gansche ruiterij uit voor het oog der kinderen van Israël, die in Bethulië waren, 7. en hij verspiedde de opgangen naar hunne stad en ging de waterbronnen na en bezette ze en plaatste daarbij posten van krijgsmannen, en keerde zelf naar zijn volk terug. 8. Toen kwamen tot hem al de bevelhebbers der kinderen van Esau en al de aanvoerders van het volk Moab en de hoofden van de Zeekust en zeiden tot hem: 9. Moge nu de gebieder luisteren naar ons woord, opdat uwe legermacht geen nadeel lijde. 10. Dat volk daar van de kinderen van Israël vertrouwt niet op zijne speren, maar op de hoogte zijner bergen. Want het is niet gemakkelijk tot de toppen hunner bergen op te gaan. 11. Nu dan, gebieder, strijd niet tegen hen gelijk men strijdt in den slag; dan zal er geen enkel man van uw volk vallen. 12. Blijf in uw kamp en spaar alle man van uw leger en laat uwe dienstknechten toezicht houden op de waterbron, die uit den wortel van het gebergte te voorschijn komt, 13. omdat daar al de bewoners van Bethulië zich van water voorzien. Dan zal de dorst hen doen sterven, en zij zullen hunne stad overgeven. En wij en ons volk zullen de naburige hoogten der bergen beklimmen en zullen ons daar legeren ter bewaking, opdat geen enkel man de stad uitga. 14. En zij zullen versmachten in hun gebrek, zij, hunne vrouwen en hunne kinderen, en alvorens het zwaard over hen komt, zullen zij neervallen op de pleinen hunner stad’. Na de vallei van Dothan te hebben bezet, gaat Holofernes 's anderen daags met zijne ruiterij daar op verkenning uit en plaatst wachtposten bij de bronnen. Bedoeld zijn de bronnen in de vallei, de Bir-el-Hasou en wellicht nog andere. Maar de hoofden der aan Israël bijzonder vijandige Ammonieten en Moabieten, die land en volk kennen, achten dien maatregel terecht onvoldoende. Niet alleen moeten de geplaatste wachtposten versterkt worden (zie hierachter v. 17 Gr.); het moet aan de bewoners van Bethulië ook onmogelijk gemaakt worden, zich uit de bronnen Bir-Maleh (zie VI noot 2) op de hoogte van water te voorzien. Die zorg wenschen de genoemde hoofden met hunne mannen op zich te nemen. - Vs. 6 en 7 Vulg. zijn eene meer dan vrije bewerking van den oorspronkelijken tekst. De waterleiding en hare afsnijding, alsmede de bronnen dicht bij de stadsmuren, waar de bewoners zich heimelijk slechts een weinig kunnen verkwikken, berusten zeker op misverstand of verbeelding van den Arameeschen bewerker. Vs. 7 tracht op zijne wijze te verklaren, waarom de Ammonieten en Moabieten, nadat Holofernes de waterleiding had afgesneden, nog andere maatregelen noodig oordeelden.</note>.</verse>
<verse osisID="Jdt.7.7"> Er waren echter niet ver van de muren bronnen, waaruit men hen steelsgewijze water zag scheppen, meer om zich te verkwikken dan om te drinken.</verse>
<verse osisID="Jdt.7.8"> Maar de kinderen van Ammon en Moab begaven zich tot Holofernes en zeiden: De zonen van Israël vertrouwen noch op lans noch op pijl, maar de bergen beschermen hen en de steilstaande heuvelen zijn hunne sterkte.</verse> 
<verse osisID="Jdt.7.9"> Om dan zonder slag te leveren hen te kunnen overwinnen, stel wachters bij de bronnen, opdat zij er geen water uit scheppen; en zonder zwaard zult gij hen ombrengen, of ten minste zullen zij van uitputting hunne stad overgeven, welke zij, als op het gebergte gelegen, onneembaar achten.</verse>
<verse osisID="Jdt.7.10"> En deze woorden bevielen aan Holofernes en zijne trawanten, en hij plaatste honderd man rondom bij elke bron<note n="1695">In plaats van v. 10 b heeft Gr.: ‘17. Toen maakte zich eene afdeeling der kinderen van Ammon op, en met hen vijf duizend van de kinderen van Assur, en zij (de laatstgenoemden) legerden zich in de vlakte en bezetten hunne wateren en bronnen. 18. Maar de kinderen van Esau en Ammon gingen de hoogte op en legerden zich in het gebergte tegenover Dothaïm en zonden van de hunnen zuid- en oostwaarts tegenover Aigrebêl (gr. Ekrebêl, andere lezing: Graibêl), dat dicht bij Choys is, aan de beek Mochmor (gr. Mochmoyr). En het overige leger der Assyriërs legerde in de vlakte, en hunne tenten bedekten de gansche oppervlakte van het land. En zij hadden zich gelegerd in groote menigte en waren zeer talrijk. 19. Toen verhieven de kinderen van Israël hunne stem tot den Heer, hunnen God, omdat hunne vijanden hen omsingeld hadden, en er geen ontkomen was uit hun midden’. De wateren en bronnen der bewoners van Bethulië in de vlakte (v. 17) bevonden zich blijkbaar buiten het kamp. Voor de zorgvuldige bewaking van deze moesten de vijf duizend Assyriërs zorg dragen. Maar de Ammonieten en Moabieten gaan het gebergte op, waarvan de Sjeik-Sjibel deel uitmaakt, en legeren zich daar tegenover Dothaïm. Feitelijk ligt dat gebergte vlak tegenover Tell Dothan. Van hun kamp uit zenden zij manschappen zuid- en oostwaarts, om Bethulië, dat door de Assyriërs in de vlakte reeds ten N. en O. was ingesloten, nu ook ten W. en Z.W. van alle gemeenschap en toevoer van water te berooven. Aigrebêl of Ekrebêl is zekerlijk het tegenwoordige dorp el-ʽAraqah. Ten W. daarvan loopt de Wadi Yachmoer, onze beek Mochmoer. Aan die beek moet ook Choys (Chus) gezocht worden.</note>.</verse>
<verse osisID="Jdt.7.11"> En toen die bewaking twintig dagen geduurd had, werden de waterputten en waterbakken van alle bewoners van Bethulië ledig, zoodat er in de stad niet zooveel was, dat zij er zich zelfs maar één dag mede konden verzadigen, want men mat dagelijks het water aan het volk toe<note n="1696">Gr. beschrijft (v. 20 en 21) uitvoeriger dan Vulg. (v. 12) den nood der bewoners van Bethulië, nadat zij vier en dertig dagen waren ingesloten.</note>.</verse>
<verse osisID="Jdt.7.12"> Alsdan kwamen alle mannen en vrouwen, jongelingen en kinderen bij Ozias samen, en allen met eenparige stem</verse>
<verse osisID="Jdt.7.13"> zeiden: God zij rechter tusschen ons en u, want gij hebt ons kwaad gedaan door niet vriendschappelijk met de Assyriërs te willen spreken, en daarom heeft God ons in hunne handen verkocht.</verse>
<verse osisID="Jdt.7.14"> En derhalve is er niemand, die helpt, terwijl wij voor hunne oogen nedervallen van dorst en groote ellende.</verse>
<verse osisID="Jdt.7.15"> Nu dan, roept allen, die in de stad zijn, bijeen, opdat wij allen ons vrijwillig overgeven aan het volk van Holofernes.</verse>
<verse osisID="Jdt.7.16"> Want het is ons beter, als gevangenen den Heer te loven en te leven, dan te sterven en ten smaad te worden voor alle vleesch, terwijl wij onze vrouwen en onze kinderen voor onze oogen zien sterven<note n="1697">Naar Gr. luidt v. 16: ‘27. Beter is het dat wij hun tot slaven worden; dan houden wij het leven en zien niet met eigen oogen den moord onzer kleinen en onze vrouwen en kinderen den laatsten snik geven’.</note>.</verse>
<verse osisID="Jdt.7.17"> Tot getuigen roepen wij heden aan den hemel en de aarde en den God onzer vaderen, die ons straft naar onze zonden, dat gijlieden thans de stad zult overgeven aan de krijgsmacht van Holofernes, en dat ons einde verkort worde met de scherpte des zwaards, terwijl het slechts gerekt wordt in versmachtenden dorst<note n="1698">Naar Gr. met behulp van gr. verbeterd, zal dit vers moeten luiden: ‘28. Wij roepen God den Heer, die ons straffen wil volgens onze zonden, tegen u aan, zoo gij niet handelt naar deze woorden op dezen dag’. De zin is: God wil ons tot bestraffing onzer zonden overgeven in de handen van den vijand. Daarom roepen wij 's Heeren wraak over u af, zoo gij niet overeenkomstig ons verlangen (v. 15 Vulg. = v. 26 Gr.) nog heden de stad overgeeft. Vs. 17 b Vulg. en dat ons einde enz. is een verklarend, maar ongeschikt toevoegsel. Door de stad over te geven hopen hare bewoners den dood te ontgaan (vgl. v. 27 Gr., 16 Vulg.).</note>.</verse>
<verse osisID="Jdt.7.18"> En nadat zij dit gezegd hadden, ontstond er in de vergadering onder hen allen een groot geween en gehuil, en vele uren lang riepen zij eenstemmig tot God, zeggende<note n="1699">Voor v. 18-23 a heeft Gr. alleen: ‘29. En er verhief zich midden in de vergadering een groot geween uit aller borst, en zij riepen tot den Heer met luide stem. Toen zeide Ozias’. Wat Vulg. meer heeft schijnt toevoegsel van den Arameeschen bewerker, ten deele aan Ps. CV 6, ten deele aan andere schriftuurplaatsen ontleend. Straf onze boosheid met uwen geesel, d.i. straf Gij zelf ons, en niet door een ongeloovig volk.</note>:</verse>
<verse osisID="Jdt.7.19"> Gezondigd hebben wij gelijk onze vaderen, verkeerd hebben wij gehandeld, boosheid hebben wij bedreven.</verse> 
<verse osisID="Jdt.7.20"> Gij, Omdat Gij goedertieren zijt, ontferm U onzer, of straf onze boosheden met uwen geesel, maar lever hen, die U belijden, niet over aan een volk, dat U niet kent,</verse>
<verse osisID="Jdt.7.21"> opdat men onder de heidenen niet zegge: Waar is hun God?</verse>
<verse osisID="Jdt.7.22"> En toen zij, vermoeid door dit geroep en door dit geween afgemat, stilzwegen,</verse>
<verse osisID="Jdt.7.23"> stond Ozias, in tranen badend, op en zeide: Weest gelaten, broeders, en verbeiden wij nog deze vijf dagen barmhartigheid van den Heer.</verse>
<verse osisID="Jdt.7.24"> Wellicht immers zal Hij zijne gramschap staken en eer geven aan zijnen naam.</verse>
<verse osisID="Jdt.7.25"> Maar indien er na verloop van vijf dagen geen hulp komt, zullen wij die woorden uitvoeren, welke gij gesproken hebt<note n="1700">Het slot van het hoofdstuk naar Gr.: ‘Houdt moed, broeders! Laat ons nog vijf dagen uithouden, gedurende welke onze God zijne ontferming tot ons zal keeren. (Ozias hoopt op regen; VIII 31 Gr.) Want Hij zal ons niet ten einde toe verlaten. 31. Zoo die echter voorbijgaan en er voor ons geen hulp komt, zal ik handelen naar uwe woorden. 32. Toen dreef hij het volk uiteen naar zijne posten, en zij gingen op de muren en de torens hunner stad en zonden hunne vrouwen en kinderen naar hunne huizen. En er heerschte in de stad groote neerslachtigheid’.</note>.</verse>
</chapter>
<chapter osisID="Jdt.8">
<title>Hoofdstuk VIII.</title><p>De geslachtslijst en het verleden van Judith (v. 1-8). Zij berispt de oversten, spreekt hun moed in en geeft hun te kennen, dat zij een reddingsmiddel wil beproeven (v. 9-34).</p>
<verse osisID="Jdt.8.1"> Het gebeurde nu, dat die woorden vernomen werden door Judith, eene weduwe, die de dochter was van Merari, den zoon van Idox, den zoon van Joseph, den zoon van Ozias, den zoon van Elaï, den zoon van Jamnor, den zoon van Gedeon, den zoon van Raphaïm, den zoon van Achitob, den zoon van Melchias, den zoon van Enan, den zoon van Nathanias, den zoon van Salathiël, den zoon van Simeon, den zoon van Ruben<note n="1701">Den naam Judith (Hebr. Jehoedith, d.i. de Joodsche) deelt in de Schrift onze heldin alleen met de vrouw van Esau (Gen. XXV I 34). Judith's geslachtslijst bevat in Gr. slechts 8 namen: 1. Merari, 2. Ox, 3. Joseph, 4. Oziël, 5. Elkana, 6. Chalkia, 7. Saradaï, 8. Israël (Jacob), waarvan 1-4 in alle teksten voorkomen, maar in ten deele anderen vorm. Ox (Vulg. Idox) heet in Vet. Lat. Ozi, gewone verkorting van Ozias. Zoo heet in Vet. Lat. ook 4; Oziël is daarom misschien verschreven herhaling van Ozias. Aan Elkana (5) beantwoorden elders Elaï, Elkia en Helchias. Mogelijk zijn daarom ook in Gr. 5 (Elkana) en 6 (Chalkia), en in Vulg. 5 (Elaï) en 10 (Melchias) een en dezelfde naam. Dan zouden de acht namen van Gr. worden tot zes. Saradaï (7 Gr.) is zeker Surisaddaï, Num. I 6 onder de nakomelingen van Simeon genoemd. Behalve in Vulg. is in alle teksten Israël het laatste lid. Ruben past niet in de lijst, daar Judith blijkens IX 2 tot den stam Simeon behoorde. Naar het schijnt, zijn al de namen, welke behalve de zes waarschijnlijk oorspronkelijke van Gr. in andere teksten voorkomen, of toevallige herhalingen in anderen vorm of opzettelijke toevoegsels van later hand.</note>;</verse> 
<verse osisID="Jdt.8.2"> en haar man was Manasses<note n="1702">Gr. voegt hieraan toe: ‘van haar stam en geslacht’. Manasses had zich dus bij de keuze zijner vrouw gehouden aan het oude Joodsche gebruik. Daar dit gebruik, het zoogenaamde agnaten-huwelijk, door het Farizeïsme werd afgeschaft en reeds in de eeuw vóór Christus niet meer in eere was, valt uit het feit, dat Vulg. deze woorden niet heeft, af te leiden dat de Arameesche tekst van Hiëronymus jonger is dan de Grieksche, althans dat deze laatste den oorspronkelijken tekst getrouwer weergeeft. Anderendeels wordt het vermoeden bevestigd dat de Hebr. tekst ontstaan is in een tijd, toen het agnaten-huwelijk nog in eere stond en het Farizeïsme, dat onder Joannes Hyrcanus (136-105 v. Chr.) opkwam, zijn heerschenden invloed nog niet bezat.</note>, die gestorven was in de dagen van den gersteoogst;</verse>
<verse osisID="Jdt.8.3"> want terwijl hij opzicht hield over de schoovenbinders in het veld, kwam de zonnebrand op zijn hoofd, en hij stierf te Bethulië, zijne stad, en werd daar bij zijne vaderen begraven<note n="1703">Kwam de zonnebrand op zijn hoofd, d.i. hij werd door een zonnesteek getroffen. Naar Gr. luidt het slot van het vers: ‘en men begroef hem bij zijne vaderen (dus op of bij zijn erfdeel) in het veld, dat is tusschen Dothaïm en Belamon (Jeblaäm, zie VII noot 3). Deze nadere bepaling bij Gr. strookt met de ligging van Bethulië op den Sjeik Sjibel.</note>.</verse>
<verse osisID="Jdt.8.4"> En Judith was zijne achtergelatene weduwe reeds sinds drie jaar en zes maanden<note n="1704">Gr. heeft vier maanden.</note>.</verse>
<verse osisID="Jdt.8.5"> En boven op haar huis had zij voor zich eene afzonderlijke kamer gemaakt, waarin zij met hare dienstmaagden in afzondering leefde<note n="1705">In Gr. bestaat v. 5 slechts uit één zin: ‘En zij had zich op het dak van haar huis een dakkamer gemaakt’. Hare bedoeling daarbij was zeker die, welke Vulg. weergeeft: zij wilde zich als weduwe zooveel mogelijk terugtrekken van de huiselijke beslommeringen, om ongestoorder God te kunnen dienen. Voor dakkamer (zonder twijfel vertolking van Hebr. ‘ʽalijja’; zie Judic. III noot 13) heeft Gr. ‘tent’.</note>;</verse>
<verse osisID="Jdt.8.6"> en zij had een haren kleed om hare lenden<note n="1706">Gr. voegt nog bij: ‘en droeg de kleedij van haar weduwschap’.</note> en vastte al de dagen van haar leven, behalve op de sab- batdagen en de nieuwemaanfeesten en de feestdagen van het huis van Israël<note n="1707">Gr. heeft alleen: ‘behalve op de feest- en jubeltijden van het huis Israël’. Wat Vulg. en gr. meer hebben, schijnt later te zijn toegevoegd.</note>.</verse>
<verse osisID="Jdt.8.7"> En zij was uitermate schoon van gelaat, en haar man had haar vele rijkdommen achtergelaten, en talrijke dienstbaren, en eigendommen vol met driften ossen en kudden schapen<note n="1708">Gr. laat nog volgen: ‘En zij (Judith) hield er het oog op’.</note>.</verse>
<verse osisID="Jdt.8.8"> En zij stond bij allen in zeer goede faam, omdat zij zeer godvreezend was, en er was niemand, die een woord kwaad van haar sprak.</verse>
<verse osisID="Jdt.8.9"> Toen deze nu hoorde, dat Ozias beloofd had, na verloop van vijf dagen de stad te zullen overgeven, zond zij naar de ouderlingen Chabri en Charmi<note n="1709">In Gr. luidt de nazin: ‘zond zij hare habra, welke over al hare onderhoorigen gesteld was, en ontbood Ozias, Chabri en Charmi, de oudsten harer stad’. Habra is een Perzisch woord voor ‘dienstmaagd’. Daar Judith zich van het bestuur harer huishouding had teruggetrokken, liet zij de zorg daarvoor aan hare habra over. In de Vulg. wordt deze eerst v. 32 genoemd. Ozias, in de Vulg. hier niet genoemd, werd zeker mede, en wel op de eerste plaats, ontboden. Volgens de Vulg. zelve (v. 28) was hij dan ook aanwezig.</note>.</verse>
<verse osisID="Jdt.8.10"> En zij kwamen tot haar, en zij zeide hun<note n="1710">De toespraak van Judith naar de Vulg. wijkt zeer af van die naar Gr., wel niet in algemeene strekking, maar toch in belangrijke bijzonderheden. Aan v. 10-15 beantwoordt in Gr.: ‘11. En zij kwamen tot haar, en zij sprak tot hen: Hoort mij, oversten van de bewoners van Bethulië! Het is geen goed woord, dat gij heden gesproken hebt voor het volk, toen gij den eed gezworen hebt, welken gij uitspraakt tusschen God en u (d.i. toen gij Gode gezworen hebt), en gezegd hebt, de stad te zullen overgeven aan onze vijanden, zoo de Heer ons niet in deze (dagen) te hulp komt. 12. Wie zijt gij dan, dat gij heden God beproeft en u boven God stelt te midden van de menschenkinderen (door een tijd te bepalen, binnen welken God u zoude moeten helpen)? 13. Nu toch vorscht gij den almachtigen Heer uit en zult nooit iets weten! Want de diepte van 's menschen hart kunt gij niet peilen, en de gedachten van zijn verstand kunt gij niet vatten. Hoe wilt gij dan God, die dat alles geschapen heeft, doorgronden en zijne wijsheid erkennen en zijn zin achterhalen (vgl. Rom. XI 33-35)? Nooit, nooit, broeders! Wekt dan niet de verbolgenheid van den Heer, onzen God! Want zoo Hij ons niet wil helpen in deze vijf dagen, Hij heeft de macht te redden in zooveel dagen als Hij wil. 16. Gij dan, dwingt niet af de raadsbesluiten van den Heer, onzen God; want niet als een mensch laat God zich bedreigen, noch als een menschenkind laat Hij zich iets afpersen’. Vgl. Num. XXIII 9; Isai. XLIX 8.</note>: Wat is dat voor een woord, waarbij Ozias ingewilligd heeft, om de stad aan de Assyriërs over te geven, als er binnen vijf dagen geen hulp voor u komt?</verse> 
<verse osisID="Jdt.8.11"> En wie zijt gij, dat gij den Heer beproeft?</verse>
<verse osisID="Jdt.8.12"> Dit is geen taal om erbarming uit te lokken, maar eerder om toorn op te wekken en gramschap te doen ontbranden.</verse>
<verse osisID="Jdt.8.13"> Gij, gij hebt een tijd bepaald voor 's Heeren erbarming en Hem naar eigen willekeur eenen dag gesteld.</verse>
<verse osisID="Jdt.8.14"> Maar daar de Heer lankmoedig is, laat ons daarover boete doen en zijne toegevendheid onder tranen afsmeeken;</verse>
<verse osisID="Jdt.8.15"> want niet gelijk een mensch dreigt God, en niet gelijk een menschenkind ontvlamt Hij in toorn.</verse>
<verse osisID="Jdt.8.16"> Daarom dan, laten wij onze zielen voor Hem vernederen en Hem dienend in ootmoedige gesteltenis des harten<note n="1711">Vs. 16-20 naar Gr. met enkele door den druk onderscheiden verbeteringen: ‘17. Daarom, laat ons de van Hem komende redding afwachten, laat ons Hem bidden ons te helpen, en Hij zal onze smeeking verhooren, wanneer het Hem zal behagen. 18. Want Hij is niet opgestaan tegen ons geslacht (God is niet verbolgen op ons), en er is heden ten dage noch stam, noch geslacht, noch volk, noch stad van ons, die goden aanbidden door menschenhand gemaakt (dit bewijst, dat de schrijver den tijd na de Babylonische ballingschap onderstelt), gelijk het geval was in de vroegere dagen, 19. weswege onze vaderen overgeleverd werden ten zwaarde en ten roof en vielen in groote nederlaag voor het aangezicht hunner vijanden. 20. Maar wij, wij kennen geen anderen God dan Hem. Daarom hopen wij, dat Hij ons niet aan ons lot zal overlaten, ook niet vanwege ons geslacht (oyde apo toy genoys hêmôn; apo is Hebr. min). 21. Want zoo wij overmeesterd worden, zal geheel Judea vallen (klîthêsetai voor klêthêsetai) en ons heiligdom (de tempel) geplunderd worden. En men zal de ontwijding daarvan eischen van onzen mond (men zal ons ter verantwoording roepen) 22. en de verovering van ons land en den moord onzer broeders en de verlatenheid van ons erfdeel neerladen op ons hoofd (ons de schande daarvan doen dragen) onder de volken, waaronder wij als slaven zullen dienen. En wij zullen ten spot zijn voor wie ons aan zich dienstbaar gemaakt hebben’. In v. 21 en 22 doet Judith de strategische beteekenis van Bethulië voor het Joodsche land naar waarheid en ten volle uitkomen en openbaart zij tevens haar even edelmoedigen als heldhaftigen zin.</note></verse>
<verse osisID="Jdt.8.17"> weenend zeggen tot den Heer, dat Hij geheel volgens zijnen wil zijne barmhartigheid met ons oefene, opdat wij, gelijk ons hart ontsteld is door hunne vermetelheid, ook roem kunnen dragen op onze onderworpenheid;</verse>
<verse osisID="Jdt.8.18"> want wij hebben niet de zonden onzer vaderen nagevolgd, die hunnen God verlaten en vreemde goden aanbeden hebben,</verse>
<verse osisID="Jdt.8.19"> voor welke misdaad zij overgeleverd zijn ten zwaarde en ten roof en ter beschaming aan hunne vijanden; maar wij, wij kennen geenen anderen God dan Hem.</verse>
<verse osisID="Jdt.8.20"> Laat ons nederig zijne vertroosting afwachten; dan zal Hij ons bloed eischen van de vijanden, die ons verdrukken, en Zal Hij alle volken, die tegen ons opstaan, vernederen, en zal hen eerloos maken, Hij, de Heer onze God.</verse>
<verse osisID="Jdt.8.21"> En nu broeders<note n="1712">Lees het prachtige slot der toespraak naar Gr.: ‘24. Nu dan, broeders, overtuigen wij onze broeders, dat van ons hun (der overige Joden) leven afhangt, en het heiligdom en de tempel en het altaar op ons steunen. 25. En daarbij, danken wij den Heer, onzen God, dat Hij ons beproeft evenals onze vaderen 26. Bedenkt, wat alles Hij Abraham liet ondervinden (Gen. XXII 1-20) en hoe zwaar hij Isaäc beproefde (Gen. XXV 21, XXVI 1-24) en wat alles in Mesopotamië (Aram) van Syrië Jacob overkwam (Gen. XXIX 17 - XXXI 55), toen hij de schapen hoedde van Laban, den broeder zijner moeder (v. 23-25 Vulg. werken dit op eene in den gedachtengang van Judith weinig passende wijze verder uit; zie voor v. 25 Num. XI 1, XXI 4-6 en vgl. I Cor. X 9, 10). 27. Nu dan (hoti): gelijk Hij hen beproefde ter beproeving hunner harten, zoo (beproeft Hij) ook ons niet ter bestraffing (eis exedikêsin naar Vet. Lat. en Gr., voor exedikêsen). Maar ter vermaning slaat de Heer hen, die Hem zoeken’. Vs. 26 en 27 Vulg. bevatten in minder gespierden vorm dezelfde gedachte. Wreken wij ons niet kan daar enkel worden verstaan in de beteekenis van ‘morren wij niet’.</note>, daar gij de oudsten zijt onder Gods volk en van u hun leven afhangt, bemoedigt hunne harten door uwe toespraak, opdat zij gedenken dat onze vaderen beproefd zijn geworden ten blijke of zij waarlijk hunnen God dienden.</verse>
<verse osisID="Jdt.8.22"> Zij moeten gedenken, hoe onze vader Abraham beproefd is en, door vele wederwaardigheden getoest, Gods vriend is geworden.</verse>
<verse osisID="Jdt.8.23"> Zoo Isaäc, zoo Jacob, zoo Moses, en allen, die God welgevallig waren, getrouw blijvend zijn door de vele wederwaardigheden doorgegaan.</verse>
<verse osisID="Jdt.8.24"> Maar zij, die niet in de vreeze des Heeren de beproevingen hebben aangenomen, en hun ongeduld en hun smadelijk gemor tegen den Heer hebben geuit,</verse>
<verse osisID="Jdt.8.25"> zijn door den verdelger verdelgd en door de slangen gedood.</verse>
<verse osisID="Jdt.8.26"> Wij dan, wreken wij ons niet over hetgeen wij lijden,</verse>
<verse osisID="Jdt.8.27"> maar laat ons in de gedachte, dat zelfs deze straffen minder zijn dan onze zonden, gelooven, dat de geesels des Heeren, waardoor wij als dienstknechten getuchtigd worden, tot verbetering en niet tot verderf over ons gekomen zijn.</verse>
<verse osisID="Jdt.8.28"> En Ozias en de oudsten zeiden tot haar: Al wat gij gesproken hebt is waar, en er is niets berispelijks in uwe woorden<note n="1713">Gr. laat hier nog volgen wat in den samenhang slechts noode kan gemist worden: ‘29. Dewijl niet (eerst) heden uwe wijsheid aan het licht komt, maar het volk reeds van het begin uwer dagen erkend heeft, dat uw hart edel is. 39. Intusschen, het volk leed grooten dorst en dwong ons zoo te spreken als wij deden en ons onder een eed te stellen, dien wij niet kunnen breken. 31. Nu dan, bid voor ons, omdat gij eene vrome vrouw zijt. En de Heer zal regen zenden tot vulling van onze putten’. De ouderlingen verontschuldigen zich met den dwang hun door het dorstende volk aangedaan. Daar zij echter onder eede beloofd hebben de stad te zullen overgeven, achten zij zich verplicht, die belofte te houden, tenzij God overeenkomstig hunne VII 31 Gr., 25 Vulg. uitgesproken verwachting hulp zende. Die hulp, zoo meenen zij, kan alleen een overvloedige regen zijn. Dien, hopen zij, zal God zenden op het gebed der vrome Judith.</note>.</verse>
<verse osisID="Jdt.8.29"> Nu dan, bid voor ons, want gij zijt eene heilige en godvreezende vrouw.</verse>
<verse osisID="Jdt.8.30"> En Judith zeide hun: Gelijk gij erkent, dat wat ik heb kunnen spreken van God is,</verse>
<verse osisID="Jdt.8.31"> zoo beproeft ook, of wat ik mij voorgenomen heb te doen, uit God is, en bidt dat God mijn plan bekrachtige.</verse>
<verse osisID="Jdt.8.32"> Gij zult dezen nacht aan de poort staan, en ik zal met mijne dienstmaagd uitgaan; en bidt dat, gelijk gij gezegd hebt, binnen vijf dagen de Heer neerzie op zijn volk Israël.</verse>
<verse osisID="Jdt.8.33"> Ik wil echter niet, dat gij mijne handelingen nagaat, en totdat ik u tijding terugbreng, worde er niets anders gedaan dan een gebed voor mij tot den Heer onzen God<note n="1714">Gr. geeft het antwoord van Judith zekerlijk in den meest oorspronkelijken vorm weder: ‘33. Gaat gijlieden van nacht staan aan de poort; dan zal ik er met mijne habra uitgaan. En vóór afloop der dagen, binnen welke gij gezegd hebt de stad te zullen overgeven aan onze vijanden, zal de Heer op Israël nederzien (het redden) door mijne hand. 24. Gij echter, vraagt niet naar mijn plan, want ik zal het u niet zeggen, alvorens volbracht is wat ik ga doen’. De aanhef van haar woorden naar gr.: ‘Hoort mij, en ik zal eene daad volbrengen, welke tot de kinderen van ons volk zal gaan door alle geslachten heen’, is zeker een toevoegsel. Met zulk een zelfverheffing heeft de gewijde schrijver Judith zeker niet laten spreken. De Vulg. is ook hier weder op hinderlijke wijze geglosseerd. Terwijl v. 31 doet onderstellen, dat de heldin althans in hoofdzaak haar plan aan de ouderlingen mededeelt, laat v. 33 haar aan dezelfden verbieden naar dat plan te vragen.</note>.</verse> 
<verse osisID="Jdt.8.34"> En Ozias, de vorst van Juda, zeide tot haar: Ga in vrede, en de Heer zij met u tot wraak over onze vijanden. En zij keerden zich om en gingen heen<note n="1715">Naar Gr. luidt het slot: ‘En zij gingen heen van de dakkamer en begaven zich naar hunne posten’. (Zie IX 1 met de noot.)</note>.</verse>
</chapter>
<chapter osisID="Jdt.9">
<title>Hoofdstuk IX.</title><p>Gebed van Judith om Gods hulp in hare onderneming.</p>
<verse osisID="Jdt.9.1"> Als zij nu heengingen, begaf Judith zich in hare bidkamer en deed een boetekleed aan en strooide asch op haar hoofd; toen wierp zij zich voor den Heer neder en riep tot den Heer en zeide<note n="1716">Lees v. 1 naar Gr.: ‘En Judith (die hare dakkamer niet had verlaten, zie VIII 35 Gr.) viel neder op haar aangezicht en strooide asch op haar hoofd en ontblootte het boetekleed, dat zij aanhad (ontdeed zich van de kleedij harer weduwschap (VIII noot 4), welke het boetekleed bedekte; zoo verscheen zij als boetelinge voor God) - het was juist het uur, dat te Jerusalem de offerande van dien avond in het huis Gods gebracht werd (zie Exod. XXX 7 volg.) - en zij riep met luider stem’. - Het volgende gebed van Judith heeft, naar de Grieksche tekst met zekerheid laat erkennen, dichterlijken vorm. Zelfs in de zeer vrije bewerking van Vulg. zijn sporen daarvan over. In de noten op de smeekbede is deze, zooveel mogelijk met behoud van den oorspronkelijken vorm, in haar geheel weergegeven. Daarbij is voornamelijk Gr., als zijnde ook hier zuiverder dan gr., ten grondslag genomen.</note>:</verse>
<verse osisID="Jdt.9.2"> Heer, God van mijnen vader Simeon, die hem een zwaard hebt gegeven tot bestraffing der vreemdelingen, die in hunne onreinheid verkrachters waren geworden en de heup eener maagd ontbloot hadden ter onteering<note n="1717">De aanhef van het gedicht (v. 2-5 Vulg.) naar Gr.:Heer, Gij God mijns vaders Simeon,Wien Gij het zwaard in de hand gaaftTer bestraffing der vreemdelingen,Die den schoot der maagd ontsloten hadden ter bezoedeling,En hare heup ontbloot hadden ter beschaming,En haren schoot ontwijd hadden ter beschimping.Gij immers hadt gezegd: Dat mag niet!Toch hadden zij het gedaan.Deswege gaaft Gij hunne vorsten ter vermoording,En de sponde, welke de door hen bedrogene had opgenomen, ten bloede,En steldet Gij de slaven over de heerschers,Als heerschers op hunnen troon,En gaaft Gij hunne vrouwen ter prooi,En hunne dochters ter wegvoering,En hunnen buit ter verdeelingAan de door U beminde zonen,Die zoo ijverden in ijver voor U,Als zij de bezoedeling verafschuwden van hun bloed.En zij hadden tot U geroepen om hulp.God, mijn God, verhoor mij weduwe!Want al uwe wegen zijn bereid,En uw oordeel is in voorzienigheid!’Judith herinnert zich de in Gen. XXXIV verhaalde bestraffing der Sichemieten door haren stamvader Simeon en door Levi, toen dezen vernomen hadden, dat Hemor, de zoon van Sichem's vorst, hunne zuster Dina onteerd had. Die onteering van een dochter van Israël was tevens een onteering van den God van Israël, en werd daarom naar de voorstelling van Judith ook èn uit ijver voor God èn onder aanroeping en met hulp van God gewroken, ofschoon dit Gen. XXXIV niet uitdrukkelijk gezegd wordt. Daarom hoopt de heldin, dat God ook haar gebed om hulp zal verhooren, nu zij wraak gaat nemen op de Assyriërs, die op het punt staan van, tegelijk met volk en land en tempel, ook den God van Israël te onteeren. Haar vertrouwen grondt zich vooral hierop, dat (v. 5) God, die van eeuwigheid de daden der menschen voorziet en zoo weet te leiden, dat uit het kwade het goede geboren wordt, ook den aanslag der Assyriërs op zijn volk en zijne eer zal keeren tot zijne verheerlijking. Hiermede is niet gezegd, dat Judith ook de barbaarsche en door Jacob (Gen. XXXIV 30, XLIX 5-7) terecht gewraakte wijze goedkeurt, waarop Simeon en Levi hun wraak namen, al zinspeelt zij v. 3 b (en de sponde enz.) duidelijk op Gen. XXXIV 35: ‘toen zij in de smart (te bed) waren’. - In gr. leest men tusschen v. 4 en 6 nog: ‘5. Want Gij hebt gedaan wat vóór dit (de bestraffing der Sichemieten) geschiedde en dat zelf en wat daarna geschiedde en wat thans geschiedt en het toekomstige hebt Gij overlegd, en wat Gij voorhebt, geschiedt. En de dingen, die Gij besloten hebt, komen voor U staan en zeggen: Zie, daar zijn wij!’ Niet voorkomend in Gr. en minder rythmisch van vorm dan de overige, zijn deze verzen te beschouwen als eene glosse, wellicht vervaardigd naar Isai. XLI 22 en XLIV 7, waar aan de goden verweten wordt, dat zij het toekomstige niet voorzien en dientengevolge de lotgevallen der volken niet bestieren, daar alleen Hij de gebeurtenissen kan voorspellen, die ze doet plaats hebben. - Vulg. v. 4 heeft van de glosse van gr. slechts het eerste gedeelte, en wel in korteren en blijkbaar meer oorspronkelijken vorm, zoodat dit gedeelte reeds in den Hebr. tekst zoowel van gr. als van den Arameeschen bewerker moet zijn voorgekomen. Gedacht heeft tevens den zin van ‘gedaan’; God toch denkt van eeuwigheid alles te gelijk wat Hij in den tijd het eene na het andere uitvoert of doet.</note>;</verse> 
<verse osisID="Jdt.9.3"> en die hunne vrouwen ten buit hebt gegeven, en hunne dochters ter gevangenschap, en al den buit ter verdeeling aan uwe dienaren, die ijverig voor U geijverd hebben, kom, smeek ik U, Heer, mijn God! mij weduwe te hulp.</verse>
<verse osisID="Jdt.9.4"> Want Gij hebt het vorige gedaan en het een na het andere besloten, en dat is geschied wat Gij hebt gewild.</verse>
<verse osisID="Jdt.9.5"> Want al uwe wegen zijn bereid, en uwe oordeelen hebt Gij in uwe voorzienigheid vastgesteld.</verse> 
<verse osisID="Jdt.9.6"> Blik nu neder op het leger der Assyriërs, gelijk Gij U toen gewaardigd hebt te zien op het leger der Egyptenaren, toen zij gewapend uwe dienaren achtervolgden, vertrouwende op de strijdwagens en op hunne ruiterij en op de menigte van krijgslieden<note n="1718">Vs. 6-10 naar Gr.:‘Zie dan: de Assyriërs gaan groot op hun leger,Zij verheffen zich op paard en ruiter,Zij stellen hun hoop op schild en boog en slinger,En begrijpen niet, dat Gij het zijt, die de oorlogen beslist’.Voor ‘beslist’ heeft Gr. woordelijk: ‘verbrijzelt’ (Vulg. conteris), d.i. beeindigt, beslist. Vulg. verbindt verkeerdelijk zie dan met het leger der Assyriërs als voorwerp en verstaat het van het neerzien Gods ten verderve van een Hem vijandige macht. Dat misverstand leidde tot de toevoeging der vergelijking met den ondergang der Egyptenaren in de Roode Zee (Exod. XIV 9-20).</note>.</verse>
<verse osisID="Jdt.9.7"> Maar Gij zaagt neder op hun leger, en de duisternis matte hen af.</verse>
<verse osisID="Jdt.9.8"> De afgrond hield hunne voeten vast, en de wateren bedekten hen.</verse>
<verse osisID="Jdt.9.9"> Zoo ga het, Heer, ook met hen, die vertrouwen op hunne menigte, en die op hunne wagens en speren en schilden en hunne pijlen en lansen zich beroemen,</verse>
<verse osisID="Jdt.9.10"> en niet weten, dat Gij zelf onze God zijt, die van den beginne af de oorlogen beslist, en dat Heer uw naam is.</verse>
<verse osisID="Jdt.9.11"> Hef uwen arm op gelijk in den beginne en verpletter hunne macht door uwe macht; door uwen toorn valle de macht van hen, die pralend zeggen dat zij uw heiligdom zullen onteeren en de woning van uwen naam bezoedelen en met hun zwaard den hoorn van uw altaar afslaan.</verse>
<verse osisID="Jdt.9.12"> Maak Heer, dat door het eigen zwaard zijne hoovaardigheid worde afgehouwen;</verse>
<verse osisID="Jdt.9.13"> hij worde gevangen door den strik zijner oogen op mij, en sla hem door de lieftalligheid mijner lippen.</verse>
<verse osisID="Jdt.9.14"> Geef mij standvastigheid in het hart om hem te verachten, en kracht om hem neer te werpen.</verse>
<verse osisID="Jdt.9.15"> Want dit zal een gedenkstuk zijn van uwen naam, dat de hand eener vrouw hem neervelde.</verse> 
<verse osisID="Jdt.9.16"> Want niet in de menigte is uwe macht, Heer, en niet in de sterkte der paarden is uw wil, en de hoovaardigen hebben U van den beginne af niet behaagd; maar het gebed der nederigen en zachtmoedigen heeft U altijd behaagd<note n="1719">Vs. 11-16 naar Gr. met geringe verbetering en weglating van ééne glosse:Gij, verbrijzel hunne kracht door uwe sterkte,Verpletter hunne macht door uw toorn!Want zij hebben besloten te ontheiligen uw heiligdom,Te bezoedelen de tent van uwe rust,En af te slaan met het zwaard den hoorn van uw altaar.Zie op hunne verwatenheid,Zend uw toorn op hunne hoofden!Geef aan mij, weduwe, de kracht tot wat ik voorheb,Versla den slaaf door de hand eener weduwe!’En af te slaan.... den hoorn (zie Exod. XXVII 2) van uw altaar beteekent volgens Amos III 16 den offerdienst te doen staken. Door het bedrog mijner lippen. Zoodanig ‘bedrog’ was dus volgens Judith, gelijk de schrijver zich haar voorstelt, in zulke omstandigheden geoorloofd. Vs. 15 (vgl. Cor. I 27) en 16 Vulg. (v. 16 komt ook in gr. voor) schijnen latere toevoegsels.</note>.</verse>
<verse osisID="Jdt.9.17"> God der hemelen, Schepper der wateren en Heer der gansche schepping, verhoor mij ongelukkige, die bid en op uwe barmhartigheid vertrouw<note n="1720">Het slot der smeeking naar Gr.:Zoo zij het, God mijns vadersEn God van het erfdeel van Israël!Meester van hemelen en aarde,Schepper der wateren,Koning der gansche schepping zijt Gij!Verhoor Gij mijne bedeEn keer mijn bedrieglijk woord ten verderve van hen,Die tegen uw verbond en uw heilig huis,De kruin van Sion en de woonplaats uwer kinderenGesmeed hebben wreedaardige plannen!En leer aan geheel uw volkEn aan alle stammen het inzicht van te wetenDat Gij de almachtige God zijtEn dat geen ander het geslacht van Israël beschermtBehalve Gij!’</note>.</verse>
<verse osisID="Jdt.9.18"> Gedenk, Heer, uw verbond, en geef het woord in mijnen mond en versterk het voornemen in mijn hart, opdat uw huis in uwe heiliging blijve,</verse>
<verse osisID="Jdt.9.19"> en alle volkeren erkennen dat Gij God zijt en er geen ander is buiten U.</verse>
</chapter>
<chapter osisID="Jdt.10"> 
<title>Hoofdstuk X.</title><p>Judith tooit zich op (v. 1-5) en gaat met hare dienstmaagd naar het vijandelijk kamp, waar zij aller bewondering wekt, en wordt bij Holofernes gebracht, aan wien zij terstond behaagt (v. 6-20).</p>
<verse osisID="Jdt.10.1"> Het geschiedde nu, nadat zij opgehouden had tot den Heer te roepen, dat zij opstond van de plaats, waar zij voor den Heer ter aarde gelegen had.</verse>
<verse osisID="Jdt.10.2"> En zij riep hare maagd en, naar beneden in haar huis gaande, legde zij het boetekleed af en trok hare weduwkleederen uit<note n="1721">Op haar huis volgt in Gr. en gr.: ‘waar zij tijdens de sabbat- en feestdagen placht te wonen’, terwijl in Gr. en trok hare weduwkleederen uit terecht ontbreekt, omdat zij die volgens IX 1 (zie de noot) reeds had afgelegd.</note></verse>
<verse osisID="Jdt.10.3"> en waschte haar lichaam en zalfde zich met den besten balsem en maakte haar hoofdhaar op en zette het hoofddeksel op haar hoofd en trok hare vreugdekleederen aan en deed sandalen aan hare voeten en nam armbanden en leliën en oorhangers en vingerringen en tooide zich met al hare sieraden<note n="1722">Gr. voegt achter vreugdekleederen aan bij: ‘waarmede zij zich tooide toen haar man nog leefde’, en noemt de sieraden, welke opgesomd worden: chlidonas, waarmede blijkens Vet. Lat. periscelides, voetringen (Hebr. tzeʽaboth, zie Isai. III noot 12 en 14), bedoeld zijn, pselia, armbanden, daktylioys, vingerringen, en enôtia, oorhangers.</note>.</verse>
<verse osisID="Jdt.10.4"> En de Heer verhoogde nog haar glans, omdat al die opschik niet uit wellust maar uit deugd voortkwam, en daarom vermeerderde de Heer nog hare schoonheid, zoodat zij zich aan aller oog met onvergelijkelijke bevalligheid voordeed<note n="1723">Vs. 4 is blijkens Gr. in zijn geheel een toevoegsel van latere hand. Zijn aanhef doet vermoeden, dat de glossator werken van Grieksche dichters kende. Zie b.v. Homerus Odyss. VI 235.</note>.</verse>
<verse osisID="Jdt.10.5"> Daarna gaf zij aan hare maagd te dragen een lederen wijnzak en een kruik olie en gepelde gerst en vijgenkoeken en brood en kaas, en begaf zich op weg<note n="1724">Naar Gr. luidt v. 5: ‘En zij gaf aan hare habra een lederen zak wijn en een kruik olie en vulde een ransel met gepelde gerst en vijgenkoeken en brooden en snoerde den zak dicht en legde hem haar op’. Nadat zij hare daad volbracht had, zou zij dien ransel of zak nog voor een ander doel gebruiken. Zie XIII 11. Zij nam de genoemde levensmiddelen mede om niet van de heidensche spijzen te moeten eten en zich zoodoende te verontreinigen. Zie Tob. I 12, 13.</note>.</verse> 
<verse osisID="Jdt.10.6"> En toen zij aan de stadspoort kwamen, vonden zij Ozias, die haar wachtte, en de oudsten der stad.</verse>
<verse osisID="Jdt.10.7"> Als dezen haar zagen, stonden zij verbaasd en uitermate verwonderd over hare schoonheid.</verse>
<verse osisID="Jdt.10.8"> Toch vroegen zij haar niets en lieten haar doorgaan, zeggende<note n="1725">Hoewel verwonderd over dien opsmuk, niet begrijpend waarvoor die dienen moest, vroegen zij haar toch niets; vgl. VIII 33. Gr. heeft voor v. 8 a alleen: ‘en zij zeiden’.</note>: De God onzer vaderen geve u genade en versterke door zijne kracht alle voornemens van uw hart, opdat Jerusalem op u roeme en uw naam zij onder het getal der heiligen en rechtvaardigen.</verse>
<verse osisID="Jdt.10.9"> En zij, die daar waren, zeiden allen eenstemmig: Zoo geschiede het, zoo geschiede het!</verse>
<verse osisID="Jdt.10.10"> Judith nu bad tot den Heer en ging de poort uit, zij en hare dienstmaagd<note n="1726">Vs. 8 b-10 naar gr., hier zuiverder dan Gr.: ‘8. De God onzer vaderen stelle u ter genade (ter redding) en late u uwe plannen volbrengen ter verheerlijking van Jerusalem. En zij aanbad God 9. en zeide tot hen: Gelast, dat mij de poort der stad geopend worde; dan zal ik uitgaan om dat te volbrengen, waarover ik met u gesproken heb. En zij gelastten aan de jonge mannen om haar te openen. 10. Toen ging Judith met hare dienstmaagd uit. En de mannen der stad zagen haar na, totdat zij kwam in de vlakte; toen zagen zij haar niet meer’.</note>.</verse>
<verse osisID="Jdt.10.11"> Het geschiedde nu, toen zij den berg afdaalde bij het aanbreken van den dag, dat de verspieders der Assyriërs haar tegenkwamen, haar aanhielden en zeiden: Van waar komt gij? of waar gaat gij heen?</verse>
<verse osisID="Jdt.10.12"> En zij antwoordde: Ik ben eene dochter der Hebreën, en ik ben daarom van hen weggevlucht, omdat ik vooruitweet, dat zij u ter plundering zullen gegeven worden, dewijl zij u versmaad hebben en zich niet vrijwillig hebben willen overgeven, om barmhartigheid te vinden voor uw aangezicht.</verse>
<verse osisID="Jdt.10.13"> Daarom heb ik bij mijzelve gedacht en gezegd: Ik zal tot den bevelhebber Holofernes gaan, om hem hunne geheimen te openbaren en hem te toonen, langs welken toe- gang hij zich van hen kan meester maken, zonder dat er een man van zijn leger valle<note n="1727">Naar Gr. luidt v. 13: ‘En ik ga tot Holofernes, den opperbevelhebber van uw leger, om hem woorden van waarheid mede te deelen, en ik zal hem den weg wijzen, waarlangs hij gaan moet, en hij zal zich meester maken van het geheele bergland’. Wat gr. en Vulg. meer hebben schijnt niet oorspronkelijk.</note>.</verse>
<verse osisID="Jdt.10.14"> En toen die mannen hare woorden gehoord hadden, zagen zij haar in het gelaat, en verbazing teekende zich in hunne oogen, daar zij uitermate verwonderd waren over hare schoonheid.</verse>
<verse osisID="Jdt.10.15"> En zij spraken tot haar: Gij hebt uw leven gered door aldus tot het besluit te komen van af te dalen tot onzen heer.</verse>
<verse osisID="Jdt.10.16"> Wees maar hiervan zeker, dat hij, als gij voor zijn aanschijn zult staan, u goed zal doen, en gij zult zeer welgevallig zijn aan zijn hart<note n="1728">Gr.: ‘En als gij voor zijn aanschijn zult staan, wees dan niet bang in uw hart en spreek tot hem overeenkomstig uwe woorden, en hij zal u goed doen’.</note>. En zij leidden haar naar de tent van Holofernes en dienden haar aan<note n="1729">Vulg. laat hier belangrijke bijzonderheden achterwege. Gr. heeft voor v. 16c-18: ‘17. En zij kozen uit hun midden honderd mannen, en dezen vergezelden haar en hare habra en leidden ze naar de tent van Holofernes. 18. En er ontstond een oploop in het geheele kamp, want het gerucht van hare komst verspreidde zich door de tenten. En men kwam en omringde haar (gr. laat nog volgen: “terwijl zij buiten de tent van Holofernes bleef staan, totdat men haar bij hem had aangediend”). 19. En men was opgetogen over hare schoonheid en bewonderde de mannen van Israël om harentwil. En een ieder zeide tot wie naast hem stond (volgens v. 18 Vulg. spreken mannen uit het gevolg van Holofernes tot dezen, als Judith reeds zijne tent is binnengeleid): Wie zal dit volk verachten, dat zulke vrouwen in zijn midden heeft? Zou het goed zijn, ook maar één man over te laten van hen, die, zoo zij gespaard worden (aphentes), in staat zouden zijn, door verleiding de gansche aarde aan zich te onderwerpen?’ De krijgslieden maken hier een soldatenscherts. Opgetogen over Judith's schoonheid benijden zij om haar de Joden en zeggen: Alle Joden moeten worden uitgeroeid; anders zijn zij in staat door hun schoone vrouwen nog de geheele wereld er onder te krijgen (katasophisasthai, woordelijk: door drogredenen, bedriegelijke middelen verwinnen of ten onder brengen). Naar het schijnt, heeft ook de maker der Vet. Lat. de scherts evenmin begrepen als de Arameesche bewerker of Hiëronymus, die aan het gezegde den zin geeft, dat men alleen om zulke vrouwen buit te maken een oorlog zou gaan voeren. - Van hetgeen v. 17 Vulg. zegt heeft Gr. niets.</note>.</verse>
<verse osisID="Jdt.10.17"> En toen zij binnentrad voor zijn aanschijn, werd Holofernes door zijne oogen terstond overweldigd.</verse>
<verse osisID="Jdt.10.18"> En zijne dienaren zeiden tot hem: Wie zal het volk der Hebreën verachten, die zulke schoone vrouwen hebben, dat het voor ons geen plicht zoude zijn, om ter wille van dezen tegen hen den strijd aan te binden?</verse>
<verse osisID="Jdt.10.19"> Toen nu Judith Holofernes zag zitten tusschen het muskietengaas<note n="1730">Gr. vervolgt: ‘20. En de tentgenooten van Holofernes kwamen naar buiten en leidden haar de tent in. 21. En Holofernes lag in zijne tent te rusten tusschen het muskietengaas, dat uit purper en goud was met ingewerkte berillen en veelkleurige steenen. 22. En men verwittigde hem omtrent haar, en hij kwam in de voortent, en zilveren luchters werden voor hem uitgedragen. 23. En toen Judith voor hem verscheen, bewonderden allen de schoonheid van haar uiterlijk. En neervallend op haar aangezicht, huldigde zij hem; maar zijne dienaren richtten haar op’. Het muskietengaas (conopoeum, van Gr. kônôps, d.i. muskiet) was een netvormig weefsel tot wering van insecten, dat blijkens XIII 10 aan pilaren (om het rustbed) hing en volgens onze plaats geweven was uit purper- en gouddraden, met opgezette berillen (Gr. smaragdos is niet wat wij smaragd noemen) en bonte steenen. In het Oosten worden zulke netten nog heden veel gebruikt.</note>, dat van purper en goud was en bezet met smaragden en edelgesteenten,</verse>
<verse osisID="Jdt.10.20"> en toen zij hem in het gezicht had gezien, wierp zij zich ter aarde neder en huldigde hem. Maar de dienaren van Holofernes hieven haar op bevel van hunnen heer op.</verse>
</chapter>
<chapter osisID="Jdt.11">
<title>Hoofdstuk XI.</title><p>Judith misleidt Holofernes door hem te verzekeren, dat zij haar volk, hetwelk zijn God vergramd heeft, met diens hulp in zijne handen zal leveren (v. 1-17). Holofernes belooft haar alle goeds (v. 18-21).</p>
<verse osisID="Jdt.11.1"> Toen zeide Holofernes tot haar: Heb goeden moed en vrees niet in uw hart, want ik heb nooit kwaad gedaan aan iemand, die bereid was koning Nabuchodonosor te dienen.</verse>
<verse osisID="Jdt.11.2"> En zoo uw volk mij niet geminacht had, ik zoude over hen mijne lans niet hebben opgeheven<note n="1731">Gr. laat nog volgen: ‘maar zij hebben dit zich zelf aangedaan’.</note>.</verse>
<verse osisID="Jdt.11.3"> Maar zeg mij nu: waarom zijt gij van hen weggegaan en hebt gij tot ons willen komen?</verse>
<verse osisID="Jdt.11.4"> En Judith zeide tot hem: Neem de woorden uwer dienstmaagd aan, want zoo gij de woorden uwer dienstmaagd volgt, zal de Heer het opperbest met u maken<note n="1732">Judith's toespraak dient hier woordelijk naar Gr. te worden weergegeven. Daar luidt de aanhef: ‘5. Neem de woorden uwer dienstmaagd aan, en uwe geringe dienares zal vóór u spreken. 6. En indien gij de woorden uwer geringe dienares opvolgt, zal God iets groots (prâgma, een zaak van gewicht) met u doen, en mijn heer zal zijne voornemens niet onuitgevoerd zien’ (eigenl. missen). Vs. 6b is dubbelzinnig. Holofernes moet ze verstaan als belofte van zegepraal, maar Judith verstaat ze voor zich anders. God zal een geducht wraakgericht over Holofernes houden.</note>.</verse>
<verse osisID="Jdt.11.5"> Want zoo waar Nabuchodonosor, de koning der aarde, leeft, en zoo waar zijne macht leeft, die in u is ter tuchtiging van alle dwalende zielen<note n="1733">Naar gr.: ‘en zoo waar het leger leeft van hem, die u zond ter tuchtiging van alle ziel’. De zin komt in Gr. niet voor en is een toevoegsel van later hand. De verkeerde Latijnsche vertolking, wellicht gegrond op verkeerde opvatting van den Arameeschen bewerker, berust op verwisseling van macht in de beteekenis van legermacht met macht in den gewonen zin.</note>, niet alleen de menschen dienen hem door u, maar ook de dieren des velds<note n="1734">Gr. voegt er nog bij: ‘en het gedierte der lucht (vogelen) en het gevleugelde’ (insecten). Judith vleit hier Holofernes in echt Oostersche beeldspraak.</note> gehoorzamen hem.</verse>
<verse osisID="Jdt.11.6"> Want de bekwaamheid van uwen geest wordt bij alle volken verkondigd, en het is in geheel de wereld bekend, dat gij alleen goed en machtig zijt in geheel zijn rijk, en uwe tucht wordt in alle gewesten geroemd<note n="1735">Gr.: ‘8. Want wij hoorden van uwe wijsheid, en aangaande de raadslagen van uwen geest werd aan de gansche aarde verkondigd, dat gij alleen dapper zijt in het gansche koninkrijk en bewonderenswaardig in het bedrijf van den krijg’.</note>.</verse>
<verse osisID="Jdt.11.7"> Ook is het niet verborgen wat Achior gezegd heeft, noch onbekend wat gij gelast hebt, dat met hem zal gebeuren<note n="1736">Vs. 7-13 luiden in Gr., met één, door den druk onderscheiden, verbetering, zeer duidelijk en met geregelden gedachtengang: ‘9. En nu het woord, dat Achior gesproken heeft in uwen raad. Wij hebben namelijk gehoord wat hij gezegd heeft; want de mannen van Bethulië hebben hem bij zich opgenomen. 10. Welnu, heer en meester, sla zijn woord niet in den wind, maar bewaar het in uw hart, want het is waar. Het geslacht der onzen toch wordt niet gekastijd, en het zwaard vermag niets tegen hen, wanneer zij niet gezondigd hebben tegen hunnen God. 11. Maar nu late mijn meester zich niet ontmoedigen; dan zal de dood over hen komen. Want eene zonde (een zondig voornemen) heeft hen bevangen, waardoor zij hunnen God zullen vergrammen, zoodra zij de overtreding zullen begaan. 12. Daar hunne levensmiddelen hun gaan ontbreken en al het water opgebruikt is, hebben zij besloten, de hand te slaan aan het eerstgeborene van hun vee en alles wat hun God hun verboden heeft te eten, hebben zij zich voorgenomen ten voedsel te nemen. 13. En zelfs de eerstelingen van het graan en de tienden van den wijn en de olie, welke zij hadden afgezonderd als offergaven voor de priesters, die te Jerusalem staan voor het aangezicht van onzen God, hebben zij goedgevonden geheel te gebruiken, (zaken) welke ook slechts met de hand aan te raken aan niemand van het volk geoorloofd is. 14. En zij hebben naar Jerusalem, omdat ook de daar wonenden hetzelfde gedaan (hetzelfde besluit genomen) hebben, mannen gezonden, die hun de ontheffing van den raad der oudsten gebracht hebben. 15. En als zij naar hun werd aangekondigd zullen doen, dan zullen zij dienzelfden dag worden overgeleverd ten verderve’. Voor aan het eerstgeborene van hun vee (Hebr. bekheroth beqartham) heeft Gr. alleen ‘aan hun vee’, wat geen zin geeft. Hoogstwaarschijnlijk is door de gelijkenis der twee op elkaar volgende Hebr. woorden het eerste reeds in den Hebr. tekst door een afschrijver overgeslagen (want ook Vulg. mist het). Het bloed drinken van Vulg., terugziende op het gebrek aan water in v. 10, kan wel oorspronkelijk zijn. - Uitgaande van het door Achior gezegde, dat blijkbaar op Holofernes en zijn omgeving een verbluffenden indruk had gemaakt, bevestigt Judith uitdrukkelijk zijne bewering omtrent de bescherming, welke de God van Israël aan zijn volk verleent, maar voegt er onmiddellijk aan toe, dat, naar hetgeen zij de laatste dagen, te Bethulië gezien en gehoord heeft, de bewoners niet alleen van die stad, maar ook van Jerusalem op het punt staan van iets te doen, dat hun ontwijfelbaar zeker van Gods hulp zal berooven. Zij zullen in hun nood de Lev. XVII 10-13 en XXII 1-16 geboekte wetten gaan overtreden.</note>.</verse> 
<verse osisID="Jdt.11.8"> Want het is zeker, dat onze God zoo door de zonden vergramd is, dat Hij door zijne profeten aan het volk heeft laten aanzeggen, het om zijne zonden te zullen overleveren.</verse>
<verse osisID="Jdt.11.9"> En wijl de kinderen van Israël weten dat zij hunnen God vergramd hebben, is de vrees voor u over hen.</verse>
<verse osisID="Jdt.11.10"> Bovendien is ook de honger over hen gekomen, en om het gebrek aan water rekent men hen reeds onder de dooden.</verse>
<verse osisID="Jdt.11.11"> Eindelijk maken zij aanstalten om hun vee te dooden en het bloed daarvan te drinken;</verse>
<verse osisID="Jdt.11.12"> en dat wat den Heer hunnen God geheiligd is aan graan, wijn en olie, hetwelk God geboden heeft niet aan te raken, dat zijn zij voornemens te gebruiken, en zij willen opeten wat zij zelfs met de handen niet moesten aanraken; derhalve wijl zij dat doen, is het zeker, dat zij ter verdelging zullen overgeleverd worden.</verse>
<verse osisID="Jdt.11.13"> Daar ik, uwe dienares, dat wist, ben ik van hen weggevlucht, en de Heer heeft mij gezonden om u ditzelfde te boodschappen<note n="1737">Het slot van Judith's toespraak luidt naar Gr.: ‘16. Vandaar dat ik, uwe dienstmaagd, dat alles ziende, van hen ben weggevlucht. En God heeft mij afgezonden om met u iets groots te doen, waarover de gansche aarde zich zal verbazen. 17. Uwe dienares is namelijk godvruchtig en dient dag en nacht den God des hemels. En nu zal ik bij u blijven, mijn heer, maar uwe dienstmaagd zal 's nachts uitgaan naar het dal, en ik zal bidden tot God, en Hij zal het mij zeggen, wanneer zij hunne zonde bedreven hebben. 18. En ik zal komen en het u zeggen. Dan zult gij uitrukken met uw gansche leger, en niemand zal er van hen zijn, die zich tegen u verzet. 19. En ik zal u midden door Judea leiden tot naar Jerusalem. En ik zal daar uw troon opslaan, en gij zult hen leiden als schapen, die hun herder derven. En er zal geen hond met zijne tong tegen u grommen’.</note>.</verse> 
<verse osisID="Jdt.11.14"> Want ik, uwe dienares, vereer God, ook nu bij u, en uwe dienares zal uitgaan, en ik zal tot God bidden;</verse>
<verse osisID="Jdt.11.15"> dan zal Hij mij zeggen, wanneer Hij hun hunne zonde vergelden zal, en ik zal het u komen boodschappen, zoodat ik u midden door Jerusalem zal leiden, en gij zult geheel het volk van Israël hebben als schapen, die zonder herder zijn, en zelfs geen enkele hond zal tegen u blaffen;</verse>
<verse osisID="Jdt.11.16"> want dat is mij gezegd geworden door Gods voorzienigheid.</verse>
<verse osisID="Jdt.11.17"> En omdat God op hen vergramd is, ben ik gezonden om u ditzelfde te boodschappen.</verse>
<verse osisID="Jdt.11.18"> Al deze woorden nu bevielen aan Holofernes en aan zijne dienaren, en zij bewonderden hare wijsheid en zeiden tot elkander:</verse>
<verse osisID="Jdt.11.19"> Zulk eene vrouw is er niet op aarde wat uitzicht, schoonheid en zinrijkheid van woorden betreft.</verse>
<verse osisID="Jdt.11.20"> En Holofernes zeide tot haar: Goed heeft God gedaan, dat Hij u aan het volk vooruitzond, opdat gij het in onze handen zoudt leveren.</verse>
<verse osisID="Jdt.11.21"> En omdat uwe belofte goed is, zal, indien uw God dit voor mij doet, Hij ook mijn god zijn, en gij zult groot wezen in het huis van Nabuchodonosor, en uw naam zal genoemd worden over geheel de aarde.</verse>
</chapter>
<chapter osisID="Jdt.12"> 
<title>Hoofdstuk XII.</title>
<p>Vriendelijk ontvangen door Holofernes, blijft Judith in het kamp, maar gaat 's nachts met verlof van den veldheer in het dal van Bethulië bidden (v. 1-9). Zij wordt den vierden dag ten maaltijd genoodigd bij Holofernes, die zich dronken drinkt (v. 10-20).</p>
<verse osisID="Jdt.12.1"> Toen liet hij haar binnengaan waar zijne schatten lagen en gebood, dat zij daar zou verblijven, en bepaalde wat haar van zijne tafel zou gegeven worden<note n="1738">Naar Gr. beveelt Holofernes niet, dat Judith zou verblijven of wonen waar zijne schatten lagen, wat ook met v. 4 Vulg. zelf in strijd is, maar luidt v. 1: ‘En hij beval haar te brengen waar zijn zilver zich bevond en gebood, dat men haar zou opdienen van zijne lekkernijen en laten drinken van zijnen wijn’. De zeer weelderige Perzen plachten ook zelfs in den krijg nog een zeer weelderig leven te leiden. Doordat Holofernes nu Judith een blik laat werpen op zijn schatten (voorwerpen van kunst en weelde) en gelast, haar te laten genieten van zijn kostelijke spijzen en zijn wijn, tracht hij haar te verblinden en voor zich in te nemen.</note>,</verse>
<verse osisID="Jdt.12.2"> Maar Judith nam het woord en zeide: Ik zal thans niet kunnen eten van hetgeen gij voorschrijft mij te geven, opdat er geen zonde over mij kome<note n="1739">Door het gebruik van onreine spijzen. Zie Tob I 12; Dan. I 8.</note>; maar van hetgeen ik voor mij heb meegebracht zal ik eten.</verse>
<verse osisID="Jdt.12.3"> En Holofernes zeide haar: Als gij niets meer over hebt van hetgeen gij hebt meegebracht, wat kunwij dan voor u doen?<note n="1740">Naar het Gr.: ‘Van waar zullen wij iets soortgelijks halen om het u te geven? Want er is niemand onder ons van uw volk’.</note></verse>
<verse osisID="Jdt.12.4"> En Judith zeide: Bij uw leven, mijn heer! uwe dienstmaagd zal dat alles niet verbruiken, voordat God datgene door mijne hand uitvoert wat ik gedacht heb. En zijne dienaren brachten haar in de tent, welke hij had aangewezen<note n="1741">Vs. 4 b-7 naar Gr.: ‘5. En de dienaren van Holofernes brachten haar naar de (voor haar bestemde, zie noot 6) tent. Toen sliep zij tot middernacht. Maar tegen de morgenwake stond zij op 6. en zond tot Holofernes en liet zeggen: Mijn meester veroorlove, dat uwe dienares naar buiten ga om te bidden. 7. En hij gebood aan hare lijfwachten het haar niet te beletten. En zij bleef drie dagen in het kamp en ging 's nachts naar het dal van Bethulië en waschte zich bij de bezetting van de waterbron’. De waterbron was vermoedelijk de Bir-el-Hasoe, welke zich buiten het kamp bevond, maar door de Assyriërs bezet was (VII 7 Gr.). Nog heden ten dage komen de Muzelmannen, gelijk hier Judith, in genoemde bron hun aan het gebed voorafgaande ritueele wasschingen doen.</note>.</verse>
<verse osisID="Jdt.12.5"> En zij vroeg, toen zij binnen ging, dat men haar vrijheid zoude geven om 's nachts en vóór het daglicht uit te gaan om te bidden en den Heer aan te roepen.</verse>
<verse osisID="Jdt.12.6"> En hij gebood aan zijne kamerdienaars, dat zij, zooals het haar beviel, zou uit- en ingaan, om haren God te aanbidden, gedurende drie dagen.</verse>
<verse osisID="Jdt.12.7"> En zij ging 's nachts uit naar het dal van Bethulië en waschte zich in de waterbron.</verse>
<verse osisID="Jdt.12.8"> En als zij er uit kwam, bad zij den Heer, den God van Israël, dat Hij haren weg mocht richten tot de bevrijding van zijn volk.</verse>
<verse osisID="Jdt.12.9"> Dan ging zij binnen en bleef rein in de tent, totdat zij 's avonds hare spijs nam<note n="1742">Dit vers komt wel in gr., niet in Gr. voor.</note>.</verse>
<verse osisID="Jdt.12.10"> En het geschiedde op den vierden dag, dat Holofernes een maal gaf aan zijne dienaren; toen zeide hij tot Vagao, zijnen lijfbediende: Ga en overreed die Hebreeuwsche, er vrijwillig in toe te stemmen bij mij te wonen<note n="1743">Vs. 10 naar Gr.: ‘10. En op den vierden dag gaf Holofernes een drinkpartij aan zijne dienstknechten alleen, en hij noodigde op de brasserij (chlêsin) geen zijner gewone gasten (zijne voornaamste onderbevelhebbers, die geen getuigen mochten zijn van hetgeen hij voorhad te doen). 11. En hij zeide tot Vagao (over dien naam zie de noot op II 4), den lijfbediende, die over al het zijne gesteld was: Overreed die Hebreeuwsche vrouw, welke bij u is (Judith stond dus onder de hoede van den eunuch), tot ons te komen, om te eten en te drinken met ons’.</note>.</verse>
<verse osisID="Jdt.12.11"> Want het is eene schande bij de Assyriërs, dat eene vrouw den spot drijft met eenen man en maakt, dat zij ongerept van hem weggaat<note n="1744">Woordelijk naar Gr.: ‘12. Want zie, schande is het voor ons aangezicht, zoo wij zulk eene vrouw laten heengaan zonder met haar te verzamen. Want zoo wij haar niet verlokken, zal men over ons lachen’. Geheel naar waarheid teekent dit gezegde het heidensche, met name het Perzische zedenbederf.</note>.</verse>
<verse osisID="Jdt.12.12"> Toen ging Vagao bij Judith binnen en zeide: Zij de goede dochter niet huiverig binnen te gaan bij mijnen heer, om geëerd te worden voor zijn aanschijn en met hem te eten en wijn te drinken in vroolijkheid<note n="1745">Naar Gr. zegt Vagao: ‘Talme nu de jonge dochter, zij, die zoo schoon is (zij was dus nog in den bloei harer jaren), niet langer, te gaan tot mijnen heer, om geëerd te worden voor zijn aanschijn en met ons wijn te drinken ter vroolijkheid en op dezen dag te worden als eene van de dochteren der zonen van Assur, die eerevrouwen zijn in het paleis van Nabuchodonosor’.</note>.</verse> 
<verse osisID="Jdt.12.13"> En Judith antwoordde hem: Wie ben ik, dat ik mijnen heer zou tegenspreken?</verse>
<verse osisID="Jdt.12.14"> Alles wat in zijne oogen het goede en beste is, zal ik doen. Want al wat hem behagen zal, dat zal mij het beste zijn al de dagen mijns levens<note n="1746">Gr.: ‘Voorwaar, al wat in zijne oogen het beste is, zal ik doen, en dat zal voor mij eene vreugde zijn tot aan den dag van mijnen dood’. Gelijk XI 6 Gr. schijnt ook dit antwoord van Judith een dubbelen zin te hebben, den zin, waarin zij wil dat Vagao het versta, en den zin, dien zij zelve bedoelt, te weten: dat zij aan de ingeving van haar waren Heer niet mag weerstaan, en dat het haar tot aan haar dood toe zal verblijden naar zijn welbehagen te hebben gehandeld.</note>.</verse>
<verse osisID="Jdt.12.15"> En zij stond op en tooide zich met hare kleedij, en zij ging binnen en stond voor zijn aangezicht.</verse>
<verse osisID="Jdt.12.16"> En het hart van Holofernes werd geschokt, want hij brandde van begeerlijkheid tot haar<note n="1747">Vs. 15 en 16 vollediger naar Gr.: ‘15. En zij stond op en tooide zich met al haar vrouwelijken tooi. En hare dienstmaagd ging voor haar uit en spreidde voor Holofernes het vlies over den grond, dat zij van Vagao voor het dagelijksch gebruik ontvangen had, om daarop bij het eten aan te liggen. 16. En binnengekomen vleide Judith zich neder. Toen ontvlamde het hart van Holofernes voor haar, en zijne ziel werd geschokt. Want hij verlangde hevig met haar te verzamen, en hij zocht gelegenheid om haar te verleiden van den dag af dat hij haar gezien had’.</note>.</verse>
<verse osisID="Jdt.12.17"> En Holofernes sprak tot haar: Drink nu en lig aan in vroolijkheid, want gij hebt genade gevonden bij mij<note n="1748">Deze zinsnede komt noch in gr. noch in Gr. voor.</note>.</verse>
<verse osisID="Jdt.12.18"> En Judith zeide: Ik zal drinken, heer, want mijne ziel is heden meer geëerd dan in al mijne dagen.</verse>
<verse osisID="Jdt.12.19"> En zij nam en at en dronk bij hem hetgeen hare dienstmaagd haar bereid had.</verse>
<verse osisID="Jdt.12.20"> En Holofornes verlustigde zich bij haar en dronk bovenmate veel wijn, zooveel als hij nooit gedronken had in zijn leven.</verse>
</chapter>
<chapter osisID="Jdt.13"> 
<title>Hoofdstuk XIII.</title><p>Judith slaat Holofernes het hoofd af (v. 1-10) en keert daarmede ongehinderd naar Bethulië terug (v. 11-22).</p>
<verse osisID="Jdt.13.1"> Toen het nu laat geworden was, spoedden zijne dienaren zich naar hunne kwartieren, en sloot Vagao den ingang van het slaapvertrek en ging heen;</verse>
<verse osisID="Jdt.13.2"> allen nu waren loom van den wijn.</verse>
<verse osisID="Jdt.13.3"> Zoo was Judith alleen in het vertrek.</verse>
<verse osisID="Jdt.13.4"> Holofernes nu lag op het bed, door overgroote dronkenschap bedwelmd<note n="1749">Naar het Gr. was Holofernes voorover op zijn bed gevallen.</note>.</verse>
<verse osisID="Jdt.13.5"> Toen gelastte Judith hare dienstmaagd, buiten voor het vertrek te gaan staan en uit te zien<note n="1750">Volgens v. 3 en 4 is Judith met Holofernes alleen in het vertrek. Zij kan derhalve aan hare dienstmaagd dit bevel niet geven. Naar Gr. luidt dan ook de plaats anders: ‘En Judith had aan hare dienstmaagd gezegd, dat zij buiten hare tent (de tent van Judith, welke blijkbaar in de nabijheid van die van Holofernes was) moest gaan staan en haren uitgang moest afwachten gelijk dagelijks, want zij had gezegd te zullen uitgaan tot haar gebed en dienovereenkomstig had zij met Vagao gesproken’. Men moet onderstellen, dat Judith van den beginne af hare getrouwe habra had ingewijd in haar plan. Alvorens zij zich nu door haar naar de tent van Holofernes had laten vergezellen (XII 15 Gr.), had zij haar gezegd, hoe zich verder te gedragen. Zij moest terugkeeren naar hare rustplaats, maar tegen den tijd, waarop zij in de drie vorige nachten met hare meesteres was uitgegaan, gaan staan voor de tent van deze, als wachtte zij evenals in de vorige nachten op het oogenblik, waarop zij uit de tent zou komen. Dan kon niemand kwaad vermoeden. Want Judith had gezegd, dat zij ook in dezen nacht naar de waterbron zou gaan om te bidden, en had dit ook aan Vagao te kennen gegeven. De habra doet kalm en kloekmoedig alles wat hare meesteres haar beveelt en draagt zoo niet weinig bij tot het welslagen van het plan. Daarom beloont Judith haar later ook door haar de vrijheid te geven (XVI 28). - Volgens Vulg. v. 5 moet de habra voor de tent van Holofernes op wacht gaan staan. Dat is in de gegeven omstandigheden een zeer ijdele maatregel van voorzichtigheid.</note>.</verse>
<verse osisID="Jdt.13.6"> En Judith trad voor het bed, terwijl zij onder tranen en met beweging der lippen<note n="1751">Gr. heeft alleen: ‘zij zeide in haar hart’.</note> in stilte bad,</verse>
<verse osisID="Jdt.13.7"> zeggende: Versterk mij, Heer, God van Israël, en zie in deze stonde op het doen mijner handen, opdat Gij, naar Gij beloofd hebt, uwe stad Jerusalem verheft, en ik moge volvoeren wat ik vertrouwvol gemeend heb, dat door U kon worden volbracht<note n="1752">Naar Gr. luidt het gebed: ‘Heer, almachtige God, zie in deze stonde op het doen mijner handen tot verheffing van Jerusalem, daar het nu de gelegenheid is om U te ontfermen over uw erfdeel en mijn plan ten uitvoer te brengen ten verderve van hen, die tegen ons zijn opgestaan’.</note>.</verse> 
<verse osisID="Jdt.13.8"> En toen zij dit gezegd had, ging zij naar de kolom, die aan het hoofdeinde van zijn bed was, en maakte zijn zwaard, dat daaraan gebonden hing, los<note n="1753">In Gr. luidt dit vers: ‘Toen ging zij naar de stang (kanôni, wel te onderscheiden van de stylai (kolommen) van v. 9 Gr.), welke bij het hoofd van Holofernes was (bedoeld is een stang of gestel aan het hoofdeinde van het bed, waaraan de krijgslieden, als zij zich ter rust begaven, hunne wapenen ophingen), en nam er zijn zwaard (akinakên, een Perzisch woord voor kromsabel) af’.</note>.</verse>
<verse osisID="Jdt.13.9"> En nadat zij het uit de scheede getrokken had, greep zij het haar van zijn hoofd en zeide: Versterk mij, Heer God, in deze stonde!</verse>
<verse osisID="Jdt.13.10"> En zij sloeg tweemaal op zijnen nek en hieuw zijn hoofd af, en zij nam zijn muskietengaas van de kolommen en wentelde den romp van het lichaam op den grond<note n="1754">De twee laatste zinnen staan in Gr. terecht in omgekeerde volgorde: ‘en zij wentelde zijn lijk af van het bed en nam zijn muskietengaas van de kolommen’ (zie X 19 met de betreffende noot). Om het muskietengaas van de kolommen te kunnen nemen, moest zij op het bed klimmen; daarom wentelt zij eerst den romp van Holofernes van het bed af.</note>.</verse>
<verse osisID="Jdt.13.11"> En spoedig daarop kwam zij naar buiten en gaf het hoofd van Holofernes aan hare dienstmaagd en beval, dat zij het in haren zak zoude steken<note n="1755">Zie over den zak de noot op X 5.</note>.</verse>
<verse osisID="Jdt.13.12"> En zij gingen beiden volgens hare gewoonte als om te bidden uit en liepen door de legerplaats, en door het dal gaande<note n="1756">Gr. laat hier volgen: ‘gingen zij den berg van Bethulië op en kwamen’ enz.</note>, kwamen zij aan de poort der stad.</verse>
<verse osisID="Jdt.13.13"> En Judith zeide van verre tot de wachters op de muren: Doet de poort open; want God is met ons en heeft macht betoond in Israël<note n="1757">Naar Gr. roept Judith: ‘Opent, opent mij de poort! Met ons is God, om nog kracht te oefenen in Israël en sterkte tegen de vijanden gelijk ook voorheen’.</note>.</verse>
<verse osisID="Jdt.13.14"> En het geschiedde, toen de mannen hare stem vernomen hadden, dat zij de oudsten der stad riepen.</verse>
<verse osisID="Jdt.13.15"> Toen liepen allen tot haar samen, van den kleinste tot den grootste, omdat zij verwacht hadden, dat zij niet meer zoude komen.</verse> 
<verse osisID="Jdt.13.16"> En zij ontstaken lichten en kwamen allen rondom haar staan, maar zij ging naar een hoogere plek en beval stilte. En toen allen zwegen,</verse>
<verse osisID="Jdt.13.17"> zeide Judith: Looft den Heer, onzen God, die niet verlaten heeft wie op Hem hoopten,</verse>
<verse osisID="Jdt.13.18"> en door mij, zijne dienstmaagd, de barmhartigheid vervuld heeft, welke Hij aan het huis van Israël heeft beloofd, en door mijne hand den vijand van zijn volk heeft gedood in dezen nacht<note n="1758">Voor v. 16 b-18 heeft Gr. alleen: ‘Maar zij riep met luide stem: Looft God, looft Hem, die zijne barmhartigheid niet heeft afgewend van het huis Israël, maar onze vijanden verslagen heeft door mijne hand in dezen nacht’.</note>.</verse>
<verse osisID="Jdt.13.19"> En zij haalde het hoofd van Holofernes uit den zak en toonde het hun en zeide: Ziedaar het hoofd van Holofernes, den krijgsoverste der Assyriërs, en ziedaar zijn muskietengaas, waartusschen hij lag in zijne dronkenschap, toen door de hand eener vrouw<note n="1759">Gr.: ‘eener weduwe’.</note> hem versloeg de Heer, onze God.</verse>
<verse osisID="Jdt.13.20"> En zoo waar de Heer leeft, zijn engel heeft mij beschermd, èn toen ik van hier ging, èn toen ik daar toefde, èn toen ik van daar hier terugkeerde, en de Heer heeft niet gedoogd, dat ik, zijne dienstmaagd, onteerd werd, maar zonder smet van zonde heeft Hij mij voor u teruggeroepen, mij verblijdend over zijne zegepraal, over mijne ontsnapping en over uwe redding.</verse>
<verse osisID="Jdt.13.21"> Looft Hem allen, want Hij is goed, want eeuwig duurt zijne ontferming<note n="1760">De zuiverder tekst van v. 20 en 21 naar Gr. luidt: ‘16. En zoo waar de Heer leeft, die mij beschermde op den weg, dien ik gegaan ben: mijn aangezicht heeft hem misleid te zijnen verderve, en hij heeft met mij geene zonde bedreven tot onteering en schande’.</note>.</verse>
<verse osisID="Jdt.13.22"> Toen aanbaden allen den Heer en zeiden tot haar: De Heer heeft u gezegend met zijne kracht, want door u heeft Hij onze vijanden te niet gedaan<note n="1761">Gr.: ‘17. Toen was het volk zeer verbaasd, en zij aanbaden den Heer en zeiden: Gezegend zijt Gij, onze God, die op dezen dag de vijanden uws volks te niet hebt gedaan’.</note>.</verse> 
<verse osisID="Jdt.13.23"> En Ozias, de overste van het volk van Israël, sprak tot haar<note n="1762">Klaarder en oorspronkelijker dan in Vulg. luiden v. 23-26 naar Gr.: ‘18. En Ozias zeide tot haar: Gezegend zijt gij, dochter, door God, den Allerhoogste, boven alle vrouwen op aarde. 19. Want uw lof (Gr. heeft elpis (hoop), door Vet. Lat. en Vulg. terecht met lof weergegeven) zal niet wijken uit de harten der menschen, die Gods macht zullen herdenken in eeuwigheid. 20. En moge God het u vergelden ter duurzame verheffing, door neer te zien op u in voorspoed, omdat gij uw leven niet ontzien hebt vanwege de vernedering van ons geslacht, maar onzen ondergang voorkomen hebt ter redding voor het aanschijn van onzen God’. Vs. 24 en 25 a Vulg., wel een glosse, komen ook in gr. voor.</note>: Gezegend zijt gij, dochter, door den Heer, den allerhoogsten God, boven alle vrouwen op aarde!</verse>
<verse osisID="Jdt.13.24"> Gezegend zij de Heer, Schepper van hemel en aarde, die u bestierde om af te slaan het hoofd van den overste onzer vijanden;</verse>
<verse osisID="Jdt.13.25"> want heden heeft Hij uwen naam zoo verheerlijkt, dat uw lof niet zal wijken van den mond der menschen, die de macht des Heeren zullen gedenken in eeuwigheid, voor wie gij uw leven niet hebt ontzien vanwege den nood en het lijden van uw geslacht, maar wier ondergang gij voorkomen hebt voor het aanschijn van onzen God.</verse>
<verse osisID="Jdt.13.26"> En al het volk zeide: Zoo zij het, zoo zij het!</verse>
<verse osisID="Jdt.13.27"> Toen werd Achior ontboden<note n="1763">Vs. 27-31 volgen in Gr., maar in meer beknopten vorm, achter XIV 5, waar zeker hun oorspronkelijke plaats is. Zie de noten aldaar.</note>, en nadat hij gekomen was, zeide Judith tot hem: De God van Israël, wien gij de getuigenis hebt gegeven, dat Hij zich wreekt op zijne vijanden, Hij zelf heeft het hoofd van alle ongeloovigen afgeslagen in dezen nacht door mijne hand.</verse>
<verse osisID="Jdt.13.28"> En opdat gij u overtuigt, dat het zoo is, ziedaar het hoofd van Holofernes, die in zijn trotsche minachting den God van Israël heeft geminacht en u met den dood bedreigde, toen hij zeide: Als het volk van Israël zal bedwongen zijn, zal ik met het zwaard uwe zijden laten doorboren.</verse>
<verse osisID="Jdt.13.29"> Toen nu Achior het hoofd van Holofernes zag, ontstelde hij van schrik en viel met zijn aangezicht ter aarde, en zijne borst hijgde.</verse>
<verse osisID="Jdt.13.30"> Maar nadat hij weder bij adem gekomen en hersteld was, viel hij neer aan hare voeten en boog voor haar ter aarde en zeide:</verse>
<verse osisID="Jdt.13.31"> Gezegend zijt gij door God in alle tenten van Jacob; want onder alle volkeren, die uwen naam zullen hooren, zal om u de God van Israël verheerlijkt worden.</verse>
</chapter>
<chapter osisID="Jdt.14">
<title>Hoofdstuk XIV.</title><p>Schrik en verwarring der Assyriërs bij de ontdekking van den dood van Holofernes (v. 1-18).</p>
<verse osisID="Jdt.14.1"> Toen sprak Judith tot al het volk<note n="1764">In Gr. luidt de aanhef van v. 1 in onmiddellijke aansluiting aan XIII 26 (Gr. 20): ‘En Judith sprak tot hen.</note>: Hoort mij, broeders! hangt dit hoofd op aan onze muren<note n="1765">Gr.: ‘aan de borstwering van onzen muur’.</note>.</verse>
<verse osisID="Jdt.14.2"> Als dan de zon opgaat, neme ieder zijne wapens, en rukt dan onstuimig uit, niet om af te dalen naar beneden, maar als deedt gij een uitval<note n="1766">Naar Gr. luidt v. 2 b minder gekunsteld en vollediger: ‘en rukt, alle krijgsman, buiten de stad en stelt een hoofdaanvoerder over hen, als daaldet gij af naar de vlakte op de voorposten aan van de kinderen van Assur, maar daalt niet af’.</note>.</verse>
<verse osisID="Jdt.14.3"> Dan kan het niet anders of de verspieders gaan haastig heen, om hun bevelhebber te wekken ten strijde.</verse>
<verse osisID="Jdt.14.4"> En als dan hunne aanvoerders naar de tent van Holofernes loopen en hem onthoofd vinden, gewenteld in zijn bloed, zal schrik hen overvallen.</verse>
<verse osisID="Jdt.14.5"> En als gij hen op de vlucht ziet slaan, achtervolgt hen dan zonder vrees, want de Heer zal hen verpletteren onder uwe voeten<note n="1767">Voor v. 3-6 heeft Gr.: ‘3. Dan zullen zij (de voorposten) hunne wapens opvatten en naar hunne legerplaats marcheeren en de bevelhebbers der legermacht van Assur wekken. En dan zal men samenloopen naar de tent van Holofernes en men zal hem niet vinden. Dan zal schrik hen overvallen, en zij zullen voor ons op de vlucht slaan. 4. Gaat hen dan achtervolgen, gij en alle bewoners van het gansche gebied van Israël, en velt hen neder op hunne wegen’.</note>.</verse> 
<verse osisID="Jdt.14.6"> Toen nu Achior zag<note n="1768">In het Gr. volgt eerst hier, en terecht, wat Vulg. XIII 27-31 heeft in minder oorspronkelijken vorm. Lees naar Gr.: ‘5. Maar alvorens dit te doen, roept mij Achior, den Ammoniet, opdat hij dengene zie en erkenne, die het huis van Israël gesmaad heeft. 6. En zij riepen hem uit het huis van Ozias (zie VI 21). En toen hij kwam en het hoofd van Holofernes zag in de hand van een man in de volksmenigte, viel hij op zijn aangezicht, en de adem begaf hem. 7. Maar nadat zij hem hadden bijgebracht, wierp hij zich voor de voeten van Judith en boog voor haar aangezicht diep ter aarde en zeide: Gezegend zijt gij in alle tenten van Juda en bij alle volk! Allen, die uwen naam zullen vernemen, zullen zich verbazen. 5. En nu, verhaal mij, wat gij gedaan hebt in deze dagen. Toen verhaalde hem Judith te midden van het volk alles wat zij gedaan had, van den dag af, waarop zij was uitgegaan, tot het oogenblik, waarop zij tot hen sprak. 9. En toen zij geëindigd had met spreken, hief het volk een geweldig triomfgeschreeuw aan en liet gejubel weerklinken in hunne stad’. Dan volgt v. 6 Vulg.</note>, wat macht de God van Israël had betoond, verliet hij den dienst van het heidendom, geloofde in God en besneed het vleesch zijner voorhuid en werd ingelijfd bij het volk van Israël met geheel zijne nakomelingschap tot op den dag van heden<note n="1769">En besneed enz., zie Gen. XVII 10-11 met noot 5. En werd ingelijfd enz. Achior's verdienstelijke handelwijze rechtvaardigde de uitzondering op de wet van Deut. XXIII 3. Met geheel zijne nakomelingschap komt noch in gr. noch in Gr. voor en schijnt niet oorspronkelijk. De woorden tot op den dag van heden, welke beteekenen, dat de gevolgen van Achior's inlijving nog voortduren, maken het ook overbodig.</note>.</verse>
<verse osisID="Jdt.14.7"> Zoodra nu de dag was aangebroken, hingen zij het hoofd van Holofernes op aan de muren en namen allen hunne wapenen en rukten uit met groot gedruisch en geschreeuw<note n="1770">Gr.: ‘en trokken bij troepen uit naar de passen van den berg’.</note>.</verse>
<verse osisID="Jdt.14.8"> Toen de verspieders dit zagen, liepen zij samen bij de tent van Holofernes<note n="1771">Aan v. 8-14 c beantwoordt in Gr. (met ééne verbetering): ‘12. Toen nu de zonen van Assur hen zagen, zonden zij naar hunne oversten, en dezen gingen naar de bevelhebbers en legerhoofden (vgl. v. 11 a Vulg.). 13. En zij kwamen bij de tent van Holofernes en zeiden tot Vagao, die over al het zijne gesteld was: Wek onzen meester, want de Hebreën hebben het gewaagd, tegen ons af te dalen ten strijde, opdat wij hen geheel vernietigen. 14. Toen ging Vagao binnen en sloeg op het voorhangsel der tent; want hij dacht, dat hij bij Judith sliep. 15. Daar echter niemand gehoor gaf, sloeg hij het (voorhangsel) open en ging binnen in zijn slaapvertrek en vond hem dood neergeworpen op den drempel, en zijn hoofd was afgeslagen’. Voor de Hebreën (v. 13 b) heeft het Gr. ‘de slaven’, Vet. Lat. ‘de kinderen van Israël’, of naar andere lezing ‘de Joden’. Gelijk I Reg. XIII 3 en XVII 8 heeft de Grieksche vertaler ʽibrim (Hebreën) verwisseld met ʽabadim (slaven). De Arameesche bewerker kwam tot zijne door Vulg. vertegenwoordigde lezing de muizen zijn uit hunne holen gekropen door ʽibrim te lezen als ʽakbarim (muizen). De verdere afwijkingen van Vulg., vooral wat betreft de wijze waarop men Holofernes tracht te wekken (v. 9 en 10), zijn zekerlijk aan den hier zeer vrijen Arameeschen bewerker toe te schrijven.</note>.</verse>
<verse osisID="Jdt.14.9"> En zij, die in de tent waren, kwamen en maakten, om hem te wekken, geraas voor den ingang van het vertrek, en zij maakten met opzet alarm, opdat Holofernes niet door de wekkers, maar door de alarmmakers zou gewekt worden.</verse>
<verse osisID="Jdt.14.10"> Want niemand durfde door te kloppen of binnen te gaan het slaapvertrek van den bevelhebber der Assyriërs openen.</verse> 
<verse osisID="Jdt.14.11"> Maar toen zijne aanvoerders en de hoofdmannen en al de oversten van het leger van den koning der Assyriërs gekomen waren, zeiden zij tot de kamerdienaren:</verse>
<verse osisID="Jdt.14.12"> Gaat binnen en wekt hem, want de muizen zijn uit hunne holen gekropen en wagen het ons uit te dagen tot den strijd.</verse>
<verse osisID="Jdt.14.13"> Toen ging Vagao het slaapvertrek binnen en bleef staan voor het voorhangsel en klapte in zijne handen, want hij vermoedde, dat hij bij Judith sliep.</verse>
<verse osisID="Jdt.14.14"> Maar daar hij met inspanning zijner ooren niet de geringste beweging vernam van een te bed liggende, trad hij op het voorhangsel toe en lichtte het op. En toen hij het lijk van Holofernes op den grond zag liggen, zonder hoofd en badende in zijn bloed, slaakte hij een luiden kreet en gilde en scheurde zijne kleederen.</verse>
<verse osisID="Jdt.14.15"> Toen liep hij de tent van Judith in, en daar hij haar niet vond, sprong hij naar buiten onder het volk</verse>
<verse osisID="Jdt.14.16"> en zeide: Eene enkele Hebreeuwsche vrouw heeft schande gebracht over het huis van Nabuchodonosor<note n="1772">In Gr. begint Vagao met den uitroep: ‘De slaven (waarvoor zeker weder te lezen “de Hebreën”) hebben een gruwelstuk bedreven’.</note>! Want zie, Holofernes ligt op den grond, en zijn hoofd is niet op hem.</verse>
<verse osisID="Jdt.14.17"> Toen nu de oversten van de krijgsmacht der Assyriërs dit hoorden, scheurden zij allen hunne kleederen, en een ondragelijke schrik en vrees overviel hen, en hun moed werd diep geschokt.</verse>
<verse osisID="Jdt.14.18"> En er ontstond een weergaloos geschreeuw in het midden hunner legerplaats.</verse>
</chapter>
<chapter osisID="Jdt.15">
<title>Hoofdstuk XV.</title><p>De Assyriërs vluchten in wanorde (v. 1, 2). De Joden vervolgen hen en richten een groote slachting onder hen aan (v. 3-6). Daarna plunderen zij de legerplaats en vieren met Judith triomf (v. 7-15).</p>
<verse osisID="Jdt.15.1"> Toen nu het gansche leger vernomen had, dat Holofernes onthalsd was, werden zij redeloos en radeloos en zochten, door niets dan angst en vrees gedreven, hun heil in de vlucht<note n="1773">Vs. 1-6 luiden naar Gr. met verbetering van eenige plaatsnamen: ‘1. En toen zij, die in de tenten waren, het hoorden (het geschreeuw, XIV 18), ontstelden zij over het gebeurde, 2. en schrik en vrees overviel hen, en er was niemand, die nog naast zijn buurman bleef, maar uiteenstuivend vluchtten zij in denzelfden angst langs alle wegen van de vlakte en van het gebergte. 3. En zij, die in het gebergte rondom Bethulië gelegerd waren (vgl. VII 18), ook zij sloegen op de vlucht. En toen stormden de kinderen van Israël, alle strijdbare mannen uit hun midden, in verschillende richtingen op hen af. 4. En Ozias zond naar Betomestaï en Chaba en naar het gansche gebied van Israël mannen om het gebeurde te boodschappen en te zeggen, dat allen zich op de vijanden zouden werpen om ze neer te maaien. 5. En toen de zonen van Israël het hoorden, vervolgden zij hen en sloegen hen tot Choba. Eveneens kwamen ook die van Jerusalem en van het gansche bergland aangesneld, want men had hun het gebeurde geboodschapt. Ook die van Galaäd en van Galilea vielen over hen en richtten eene groote slachting aan, totdat zij kwamen naar Damascus en haar gebied’. Ofschoon de Assyriërs, zoowel zij die in de legerplaats, alsook zij, die in het gebergte zijn, eerst uiteenstuiven, vluchten zij toch zeker spoedig allen in dezelfde richting op hun land aan, door de vlakte van Dothan en die van Esdrelon naar de Phenicische kust en dan verder oostwaarts. Zoodra de vlucht begonnen is, zetten de bewoners van Bethulië de vluchtelingen achterna, en laat Ozias vooreerst de bewoners van de nabij gelegen plaatsen Betomestaï en Chaba (zekerlijk het Choba van IV 4 Gr., zie noot 2 aldaar; Gr. heeft Chobai en Chola, waarvan het laatste wel dubbelschrijving is) en voorts die van het gansche gebied van Israël, waarmede voornamelijk het gebied van het voormalige Noordsche rijk bedoeld schijnt, uitnoodigen, hetzelfde te doen. Allen dezen vervolgen en slaan den vijand tot bij Choba. Daarmede is waarschijnlijk het Hoba van Gen. XIV 15 bedoeld, waarvan onze plaats navolging schijnt. Dit Hoba vereenzelvigt men met het oude plaatsje aan de bron van Choba, 20 uur noordwestelijk van Damascus gelegen. Dan komen de krijgsmannen uit Jerusalem en het Joodsche bergland, alsmede die van Galaäd en Galilea nog den vijand bestoken en vervolgen hem tot in het gebied van Damascus. - In Vulg. ontbreken de plaatsbepalingen, welke vervangen zijn door een uitvoeriger schildering van de verwarring der vluchtenden en van de noodlottige gevolgen, welke zij voor de vluchtelingen had.</note>,</verse> 
<verse osisID="Jdt.15.2"> zoodat er niemand een woord wisselde met zijn kameraad; maar met gebogen hoofd lieten zij alles in den steek en zochten ijlings te ontkomen aan de Hebreën, die zij met hunne wapens op zich hoorden afkomen, en zij vluchtten heen langs de wegen der vlakten en de paden der heuvelen.</verse>
<verse osisID="Jdt.15.3"> Toen nu de kinderen van Israël hen zagen vluchten, vervolgden zij hen. En zij daalden af en bliezen op bazuinen en schreeuwden hen achterna.</verse>
<verse osisID="Jdt.15.4"> En daar de Assyriërs niet aaneengesloten overhaast op de vlucht gingen, de kinderen van Israël daarentegen in één troep vervolgden, sloegen dezen allen neer, die zij inhalen konden.</verse>
<verse osisID="Jdt.15.5"> Toen zond Ozias boden naar alle steden en gewesten van Israël.</verse>
<verse osisID="Jdt.15.6"> En elk gewest en elke stad zond hun gewapende uitgelezen jonge mannen achterna, en dezen vervolgden hen met de scherpte des zwaards, totdat zij kwamen tot aan de grenzen van hun gebied.</verse>
<verse osisID="Jdt.15.7"> En wie er te Bethulië achtergebleven waren, drongen binnen in het kamp der Assyriërs en haalden den buit, welken de Assyriërs bij hun vlucht hadden achtergelaten, weg en hadden er een zwaren last aan.</verse>
<verse osisID="Jdt.15.8"> En zij, die als overwinnaars naar Bethulië terugkeerden, brachten alles wat hun behoord had mede, zoodat het vee en de lastdieren en al hun roerend goed niet viel te schatten, en allen, van den kleinste tot den grootste, rijk werden door hunnen buit<note n="1774">Vulg. wijkt hier weder ver af van Gr. met zijn beteren zin: ‘En de kinderen van Israël maakten zich bij hun terugkeer van de slachting meester van het overgeblevene, en de dorpen en de vlekken in het gebergte werden rijk aan buit’. De Israëlieten, die de Assyriërs achtervolgd hadden, konden van hen geen rijken buit medebrengen, daar dezen met achterlating van alles gevlucht waren.</note>.</verse> 
<verse osisID="Jdt.15.9"> Alsdan kwam de hoogepriester Joacim van Jerusalem naar Bethulië met al zijne oudsten, om Judith te zien<note n="1775">Aan v. 9-11 beantwoordt in Gr.: ‘8. Toen kwamen Joakim, de hoogepriester, en de raad der oudsten en de bewoners van Jerusalem, om het goede te aanschouwen, dat de Heer aan Israël had gedaan en om ook Judith te zien. 9. En als zij tot haar gekomen waren, zegenden allen haar en zeiden tot haar: ‘Gij zijt de roem van Jerusalem, de groote trots van Israël en de glorie van ons geslacht. 10. Gij hebt dat alles volbracht met uwe hand. Wees gezegend van den Heer, die het heelal bestiert, in eeuwigheid. En geheel het volk zeide: ‘Zoo zij het’. Dat Vulg,, zeker in navolging der Arameesche bewerking, de sterkte der heldin hieraan toeschrijft, dat zij geen tweede huwelijk aanging, wijst evenals VIII 2 Gr. (zie noot 2 ald.) op den laten oorsprong dier bewerking. Want al prijst blijkbaar ook Gr. VIII 5 en XVI 22 Judith om genoemde reden, zulk eene hoogschatting der weduwe, welke weduwe blijft, als waarvan de woorden van Vulg. getuigen, ontmoeten wij in geen der geschriften van het O.T.</note>.</verse>
<verse osisID="Jdt.15.10"> En toen deze hem te gemoet kwam, zegenden allen haar uit één mond en zeiden: Gij zijt de roem van Jerusalem, gij de vreugd van Israël, gij de eer van ons volk;</verse>
<verse osisID="Jdt.15.11"> want gij hebt mannelijk gehandeld, en uw hart was gesterkt, doordat gij de zuiverheid hebt bemind en na uwen man geen anderen hebt gekend. Daarom heeft ook de hand des Heeren u gesterkt, en daarom zult gij gezegend zijn in eeuwigheid.</verse>
<verse osisID="Jdt.15.12"> En het gansche volk zeide: Zoo zij het, zoo zij het!</verse>
<verse osisID="Jdt.15.13"> En in dertig dagen kon nauwelijks de buit der Assyriërs worden bijeengebracht door het volk van Israël<note n="1776">Vs. 13-15 luiden naar Gr. beter van zin, uitvoeriger en met een schilderachtige beschrijving: ‘11. En het gansche volk plunderde de legerplaats dertig dagen lang, en zij gaven aan Judith de tent van Holofernes en zijn zilverwerk en zijne rustbedden. En zij nam het en laadde het op haar lastdier en zij spande hare wagens in en hoopte het er op. 12. En alle vrouwen van Israël kwamen bijeen (gr.) om haar te zien. En zij nam takken in hare handen en gaf ze aan hare begeleidsters. En zij bekransten zich met olijfbladeren, zij en die bij haar waren. En zij ging voor het gansche volk uit in reidans als aanvoerster van alle vrouwen. En alle mannen volgden in volle wapenrusting en bekransd en openden den mond tot lofzangen. En Judith hief te midden van gansch Israël dit danklied aan, en al het volk zong dezen lofzang na’.</note>.</verse>
<verse osisID="Jdt.15.14"> Alles nu, wat eigendom van Holofernes bevonden werd, gaf men aan Judith, aan goud en zilver en kleederen en edelgesteente en allerlei huisraad; dit alles nu werd haar door het volk overhandigd.</verse> 
<verse osisID="Jdt.15.15"> En alle volk met vrouwen en maagden en jongelingen vermaakte zich bij spel op hoornen en harpen.</verse>
</chapter>
<chapter osisID="Jdt.16">
<title>Hoofdstuk XVI.</title>
<p>Zegezang van Judith (v. 1-21) en zegefeest der Joden (v. 22-25 a). Judith's voortlevende roem (v. 25 b-.31</p>
<verse osisID="Jdt.16.1"> Toen zong Judith den Heer dit lied en zeide<note n="1777">Judith's prachtige zegezang (v. 2-21) werd in geen onzer teksten zonder verschrijvingen en toevoegsels bewaard, waardoor zijn metrische bouw niet weinig wordt verduisterd. Maar de vergelijking der verschillende teksten, van welke die van Gr. wederom de beste blijkt, maakt het zeer waarschijnlijk, dat het lied bestaat uit 7 Strophen van ongelijke lengte, welke alle een eigen gedachte uitwerken. Str. I (4 verzen, Vulg. v. 2) leidt het lied in met eene opwekking om God met een nieuwen psalm te prijzen. Str. II (4 + 4 + 2 vv.; Vulg. v. 5-7): De vijand (Assur) kwam met groote legermacht en pralende bedreigingen; maar de Heer beschaamde hem door de hand eener weduwe. Str. III (3 + 2 vv.; Vulg. v. 8): Holofernes viel niet als een held door helden, maar liet zich door de schoonheid van Judith verlammen. Str. IV (4 + 3 vv.; Vulg. v. 10 en 11): Hoe dit geschiedde? Judith tooide zich op het allerschoonst, en toen zij hem zoo betooverd had, doorkliefde zij hem den nek. Str. V (5 + 3 vv.; Vulg. v. 12-14): Volslagen nederlaag der vijanden. Met ontzetting geslagen door Judith's stoute daad stuiven zij op het alarm der belegerden in wilde vlucht uiteen en worden op hun vlucht smadelijk neergeveld. Str. VI (5 + 3 vv.; Vulg. v. 15-19 b): Lofprijzing Gods, die het sterke verbrijzelt, maar genadig is voor de godvreezenden. Str. VII (4 of wellicht slechts 2 vv.; Vulg. 19 c-21): Wee aan de volken, die Gods volk belagen. - Naar inhoud en vorm vertoont de zegezang van Judith zekere verwantschap met haar gebed, IX 2-14 Gr.; naar inhoud door het fiere nationaliteitsgevoel der Joden als volk Gods en de daarmede gepaard gaande geringschatting, ja minachting der heidenen, welke uit beide gedichten met gelijke kracht spreken; naar den vorm door de pakkende en kunstvolle wijze, waarop in beide gedachten van denzelfden inhoud in wisselende vormen herhaald of zinnen van verwanten inhoud aaneengeregen worden. Gelijk het gebed zal daarom ook wel de zegezang in dezen vorm door den schrijver zijn gedicht. - Daar in noot 13 beproefd wordt, den zegezang in zijn geheel naar zijn vermoedelijk oorspronkelijken vorm weer te geven, wijzen noot 2-12 geen afwijkingen van Vulg. aan, welke alleen den dichterlijken vorm betreffen.</note>:</verse>
<verse osisID="Jdt.16.2"> Heft aan den Heer met pauken, zingt den Heer bij cimbelspel, laat Hem klinken een nieuwen psalm, verheft en prijst zijnen naam<note n="1778">De nieuwe daad van Gods ontferming moet bezongen worden in een nieuwen psalm. Vgl. Ps. XXXII 3, XLI 4, XCV 1, CXLIII 9, CXLIX 7. Prijst zijnen naam. Het Lat. invocate is hier niet in de gewone beteekenis van aanroepen gebezigd.</note>.</verse>
<verse osisID="Jdt.16.3"> De Heer beslist de oorlogen, Heer is zijn naam.</verse> 
<verse osisID="Jdt.16.4"> Hij sloeg zijne legerplaats op te midden zijns volks, om ons te ontrukken aan de hand van al onze vijanden<note n="1779">Vs. 3 en 4 komen noch in Gr., noch in den besten tekst van Vet. Lat. voor en schijnen een toevoegsel. De gedachte van v. 3 is herhaling van IX 10 Vulg., een eveneens niet oorspronkelijk vers.</note>.</verse>
<verse osisID="Jdt.16.5"> Assur kwam uit de bergen van het Noorden met zijn geweldige legermacht, en hare menigte hield de beken tegen, en hare rossen bedekten de dalen.</verse>
<verse osisID="Jdt.16.6"> Hij zeide te zullen verzengen mijn land, en mijne jongelingen te zullen dooden met het zwaard, mijne kinderen te zullen geven ten buit, en mijne maagden ter gevangenschap<note n="1780">Vs. 6 b en c naar Gr.: ‘en mijne kinderen te zullen smakken op den grond en mijne maagden te zullen berooven’ (van hare eer).</note>.</verse>
<verse osisID="Jdt.16.7"> Maar de Heer, de Almachtige, stortte hem in het verderf en leverde hem over in de hand eener vrouw, en zij doorkliefde hem.</verse>
<verse osisID="Jdt.16.8"> Want niet viel hun machthebber door de hand van jongelingen, geen zonen van Titan versloegen hem, geen geweldige reuzen stelden zich tegenover hem, maar Judith, de dochter van Merari, door de schoonheid van haar gelaat verlamde zij hem<note n="1781">Slot van str. III naar Gr.: ‘Maar Judith, de dochter van Merari, door hare schoonheid verlamde zij hem’. Titan (Gr. Titanen) zal vertaling zijn van Hebr. gibborim (helden), reuzen van Hebr. rephaim, naam der oude bewoners van Chanaän (Gen. XIV 5; Deut. III 13).</note>.</verse>
<verse osisID="Jdt.16.9"> Zij toch legde af het kleed van haar weduwschap en trok aan hare feestkleedij<note n="1782">Deze zinsnede komt in het Gr. niet voor en is ook overbodig. Zie v. 10 c.</note> voor de zegepraal der kinderen van Israël.</verse>
<verse osisID="Jdt.16.10"> Zij zalfde haar gelaat met zalven en bond hare lokken op met den hoofdband; zij nam een nieuw kleed<note n="1783">Gr.: ‘een linnen kleed’.</note> om hem te betooveren.</verse>
<verse osisID="Jdt.16.11"> Hare sandalen verlokten zijne oogen, hare schoonheid nam zijne ziel gevangen: met het zwaard sloeg zij hem den nek af<note n="1784">Hare sandalen verlokten enz. Er heerschte in het Oosten groote weelde ten opzichte der sandalen, welke somwijlen met goud en edelgesteenten rijk versierd waren en de schoonheid van den vrouwelijken voet verhoogden. Het slot van str. IV naar Gr.: ‘het kromzwaard (kinakês, zie de noot op XIII 8) doorkliefde zijnen nek’.</note>.</verse> 
<verse osisID="Jdt.16.12"> De Perzen sidderden voor hare stoutheid en de Meden voor hare koenheid<note n="1785">De vijand, te voren met den fictieven naam Assur, d.i. de vijand (zie Inleiding), aangeduid, wordt hier bij zijn waren naam Perzen en Meden genoemd. Hoewel de schrijver ook hier niet uitdrukkelijk zegt, dat dit de vijanden waren, laat hij het toch duidelijk genoeg verstaan en geeft hij ons dus op kunstvolle wijze den sleutel tot het verstaan van zijn boek. De plaats herinnert aan Exod. XIV 14-16.</note>.</verse>
<verse osisID="Jdt.16.13"> Toen sloeg het kamp der Assyriërs aan het huilen, als de mijnen verschenen, de zwakken en van dorst versmachtenden.</verse>
<verse osisID="Jdt.16.14"> Zonen van meisjes doorboorden hen, en gelijk wegloopende kinderen velden zij hen neder. Zij sneuvelden in den strijd door den Heer mijnen God<note n="1786">Van v. 13 en 14 zijn alle teksten erg in het ongereede geraakt. Vs. 13 schijnt nog het best te zijn bewaard, althans in metrisch opzicht, door gr., waar het luidt: ‘Toen hieven mijne verdrukten een geschreeuw aan, en mijne van dorst versmachtenden schrokken (ephobêthêsan) en maaken alarm (eptoêthêsan); zij verhieven (hypsôsan) hunne stem en sloegen op de vlucht’. In Gr., overigens in nog slechter staat dan gr, ontbreekt terecht ephobêthêsan (zeker door dubbelschrijving van eptoêthêsan in den tekst gekomen) met het volgende kai (en), en leest men voor hypsôsan het in den zin veel beter passende: ‘kai êkoysan’ (en zij hoorden). Naar allen schijn luidde dus het vers oorspronkelijk, metrisch goed en in volle overeenstemming met het XIV en XV verhaalde: ‘Toen hieven mijne verdrukten (de belegerden) een geschreeuw aan, en mijne van dorst versmachtenden maakten alarm. En zij (de vijanden) hoorden hunne stem en sloegen op de vlucht’. - Vs. 14 luidt naar gr.: ‘Zonen van lichte meisjes (korasiôn; korasion, deminutief van korê, meisje, wordt in de beteekenis van “lichtekooi” gebezigd) doorboorden hen, en als kinderen van zwerfsters (automoloyntôn; bedoeld zijn weder de lichtekooien, die langs de straten zwerven) doorstaken zij hen. Zij sneuvelden door de slagorde mijns Heeren’. Het eerste verslid moet vanwege het parallelisme en den beteren zin, overeenkomstig een lezing van Vet. Lat., zeker luiden: ‘Als zonen van zwerfsters doorstaken zij hen’. Gelijk het tweede beteekent het: zij doodden hen als kinderen van lichtekooien, voor welke niemand bloedwraak komt eischen. De uitdrukkingen hyioi korasiôn en paides automoloyntôn vinden haar verklaring in den scheldnaam, welken de vertoornde Saül I Reg. XX 30 Septuag. aan Jonathas geeft: ‘hyie korasiôn aytomoloyntôn’, wat zeker, ook naar den Hebr. tekst, ‘zoon eener lichtekooi’ beteekent. De twee daar saamgekoppelde woorden korasiôn en aytomoloyntôn, welke elk voor zich den zin van ‘lichtekooi’ kunnen hebben, zijn hier vanwege het parallelisme als synoniemen gescheiden gebezigd.</note>.</verse>
<verse osisID="Jdt.16.15"> Zingen wij den Heer een lofzang, zingen wij een nieuwen lofzang onzen God.</verse>
<verse osisID="Jdt.16.16"> Adonaï<note n="1787">Adonaï, zie Exod. VI noot 3.</note>, Heer, groot zijt Gij en roemruchtig door uwe kracht, en niemand vermag U te overtreffen.</verse>
<verse osisID="Jdt.16.17"> U diene geheel uwe schepping; want Gij spraakt, en zij was; Gij zondt uwen Geest, en zij was geschapen, en niemand kan weerstaan aan uwe stem<note n="1788">Voor v. 17 heeft Gr. alleen: ‘Gij zendt uwen Geest, en Hij (uw Geest) bouwt op, en er is niemand, die aan uw woord kan weerstaan’.</note>.</verse>
<verse osisID="Jdt.16.18"> Bergen worden van hunne grondvesten geslingerd met de watervloeden<note n="1789">Voor ‘met watervloeden’ beter te lezen: ‘gelijk watervloeden’. Het Hebr. ʼim, dat hier zal gestaan hebben, beteekent ook gelijk, b.v. Job IX 26.</note>; rotsen smelten als was voor uw aanschijn.</verse>
<verse osisID="Jdt.16.19"> Maar wie U vreezen, zijn groot voor U in alles<note n="1790">Naar Gr.: ‘maar voor wie U vreezen zijt Gij genadig’ In gr. volgen hier nog 3 verzen, welke zeker niet oorspronkelijk zijn.</note>.</verse>
<verse osisID="Jdt.16.20"> Wee het volk, dat zich verheft tegen mijn geslacht! Want de Heer, de Almachtige, zal wraak aan hen oefenen; op den dag des oordeels zal Hij hen bezoeken.</verse>
<verse osisID="Jdt.16.21"> En vuur en wormen zal Hij laten komen over hun vleesch, opdat zij branden en het eeuwig voelen<note n="1791">Vgl. Isai. LXVI 24; Marc. IX 45. Het vers, hetwelk in figuurlijken zin bedoeld is en door de Vaders wordt aangezien als een zinspeling op de helsche straffen, is wellicht een later toevoegsel. - In zijn geheel, en in strophen verdeeld, zal het lied ongeveer als volgt moeten luiden (de verzen van twijfelachtige echtheid zijn tusschen haakjes geplaatst; de verzen, welke een refrein schijnen te vormen, zijn door den druk onderscheiden):1. Heft Gode aan met pauken,Zingt den Heer bij cimbelspel,Laat Hem klinken een nieuwen psalm,Verheft en roemt zijn naam! 2. Assur kwam uit de bergen van het Noorden,Hij kwam met ontelbare legermacht,Welker menigte de stroomen stuitte,En welker rossen de heuvelen bedekten.Hij zeide te zullen verzengen mijn land,En mijne jongelingen te zullen wegmaaien met het zwaard,En mijne zuigelingen te zullen smakken op den grond,En mijne maagden te zullen onteeren. De Heer, de Almachtige, beschaamde hem,En door de hand eener weduwe maakte Hij hem te schande.(Naar eene lezing van Vet. Lat.) 3. Want niet viel hun aanvoerder door (de hand van) jonge mannen,En geen zonen van helden versloegen hem,En geen reusachtige Rephaïeten wierpen zich op hem, Maar Judith, de dochter van Merari,Door de schoonheid harer verschijning verlamde zij hem. 4. Zij toch trok uit het kleed van haar weduwschap(Ter verheffing van wie bedrukt waren in Israël),Zij zalfde haar gelaat met olie,En bond hare lokken samen met een band,En deed aan een linnen kleed om hem te betooveren. Hare sandalen verlokten zijne oogen,En hare schoonheid nam gevangen zijne ziel:Het kromzwaard doorkliefde zijnen nek. 5. De Perzen sidderden voor hare stoutheidEn de Meden voor hare koenheid.Toen hieven mijne verdrukten een geschreeuw aan,En mijne van dorst versmachtenden maakten alarm.En genen hoorden hunne stemmen en sloegen op de vlucht. Als zonen van lichte meisjes doorboorden zij hen,En als kinderen van zwerfsters doorstaken zij hen.(Zij sneuvelden door de slagorde des Heeren). 6. Mijnen Heer zal ik zingen een nieuwen lofzang.Heer, groot zijt Gij en roemvol,Wonderbaar in kracht en onverwinbaar!Gij zendt uwen Geest - en Hij bouwt op,En er is niemand, die aan uw woord kan weerstaan. Bergen worden tot in hun grondvesten bewogen gelijk watervloeden,Rotsen smelten voor uw aangezicht gelijk was:Maar voor wie U vreezen zijt Gij genadig. 7. Wee aan de volken, die zich verheffen tegen mijn geslacht!De Heer, de Almachtige, zal hen oordeelen op den dag der wrake.(Vuur en wormen zal Hij geven in hun vleesch,En zij zullen huilen in hun smart zonder ophouden).</note>.</verse> 
<verse osisID="Jdt.16.22"> En het geschiedde daarna, dat al het volk na de zegepraal naar Jerusalem kwam om den Heer te aanbidden<note n="1792">Lees naar Gr.: ‘En toen zij (de deelnemers aan den XV 12 volg. Gr. beschreven optocht) naar Jerusalem gekomen waren, aanbaden zij den Heer’.</note>. En zoodra zij gereinigd waren<note n="1793">Door het bloedvergieten en het aanraken van lijken waren zij wettelijk onrein. Zie Num. XIX 12-20, XXXI 19.</note>, droegen zij allen brandoffers en wat zij beloofd hadden op.</verse>
<verse osisID="Jdt.16.23"> En Judith droeg de geheele wapenrusting van Holofernes, welke het volk haar gegeven had, en het muskietengaas, dat zij zelve had medegenomen uit zijn slaapvertrek, op als gewijde gave ter vergetelheid<note n="1794">Wat het in Gr. niet voorkomende der vergetelheid zeggen wil, is niet zeker. Volgens sommigen moest het muskietengaas, als zegeteeken opgehangen in den tempel, de Joden het lijden doen vergeten, hetwelk zij doorstaan hadden, volgens anderen moest het beletten, dat zij ooit de door Gods hulp behaalde zege zouden vergeten. Mogelijk ook is de zin: de overwinning was zoo volkomen, dat Holofernes met zijn leger op dit gedenkteeken na aan de vergetelheid was prijsgegeven.</note>.</verse>
<verse osisID="Jdt.16.24"> En het volk was vroolijk voor het aanschijn van het heiligdom, en drie maanden lang werd in gezelschap van Judith het feest van deze zegepraal gevierd.</verse>
<verse osisID="Jdt.16.25"> En toen die dagen voorbij waren, keerden allen naar hun huis terug, en Judith werd hooggeacht te Bethulië en zij was de beroemdste in het gansche land Israël<note n="1795">Vs. 25 b naar Gr.: ‘en Judith keerde terug naar Bethulië en bleef op hare bezitting en werd in haar tijd beroemd in het gansche land’.</note>.</verse> 
<verse osisID="Jdt.16.26"> Daarbij kwam, dat zij kuischheid paarde aan den moed, zoodat zij geen man erkende al de dagen haars levens, sedert haar man Manasses gestorven was<note n="1796">In Gr. luidt v. 26 a: ‘En velen begeerden haar, maar geen man bekende haar al de dagen’ enz.</note>.</verse>
<verse osisID="Jdt.16.27"> En op de feestdagen verscheen zij in prachtigen tooi.</verse>
<verse osisID="Jdt.16.28"> Zij bleef dan in het huis haars mans honderd en vijf jaren<note n="1797">Vs. 27 en 28 a luiden in Gr.: ‘En zij nam zeer toe in grootheid (beroemdheid) en werd in het huis van haren man honderd en vijf jaar oud’.</note> en schonk de vrijheid aan hare habra, en zij stierf en werd begraven bij haren man te Bethulië.</verse>
<verse osisID="Jdt.16.29"> En het geheele volk droeg rouw over haar gedurende zeven dagen<note n="1798">Gr. laat hier volgen: ‘En vóór haar dood had zij haar bezit verdeeld onder al de naastbestaanden van haar man Manasses en de naastbestaanden van haar geslacht.</note>.</verse>
<verse osisID="Jdt.16.30"> En tijdens geheel haar leven was er niemand, die Israël deed verschrikken, noch na haren dood vele jaren lang<note n="1799">Zie Inleiding bl. 403.</note>.</verse>
<verse osisID="Jdt.16.31"> En de feestdag harer zegepraal wordt door de Hebreën tot de heilige dagen gerekend en door de Joden gevierd van dien tijd af tot den dag van heden<note n="1800">Dit bericht is alleen eigen aan Vulg. (Zie Inleiding bl. 400 noot 1).</note>.</verse>
</chapter>
</div>
	<div canonical="true" osisID="EsthGr" type="book">
		<title short="Esther" type="main">Het Boek Esther</title>
		<title>Inleiding</title>
<chapter osisID="EsthGr.1"> 
<p><hi type="bold">Dit Boek</hi> verhaalt ons eene gebeurtenis, welke voorviel te Susan ten tijde der Perzische overheersching: Esther, de Joodsche gemalin van den Perzischen koning Assuerus, verijdelde met haar pleegvader Mardocheüs het moordplan, dat Aman tegen gansch haar volk gesmeed had.</p>
<p>In de Hebreeuwsche <hi type="italic">Megillath Esther</hi> (d.i. Estherrol, eene der vijf Megilloth, welke op bepaalde dagen in de Synagoge werden voorgelezen) ontbreken eenige gedeelten, welke bewaard zijn in de twee Grieksche teksten (gewoonlijk Gr. A en Gr. B genoemd) en in de oude Latijnsche vertaling (door ons aangeduid met V.L.). De H. Hiëronymus gaf in de Vulgaat eerst (I-X 3) de vertaling van dien Hebreeuwschen tekst en daarna als aanhangsel (X 4 - XVI) zeven toevoegsels, vertaald uit het Grieksch. Deze stukken moet men volgenderwijze in het verhaal rangschikken:</p>
<p><hi type="italic">Voorrede:</hi> 1. Droomgezicht van Mardocheüs, waarin hem de volgende gebeurtenissen worden voorbeduid (XI 2-12); 2. Mardocheüs ontdekt eene samenzwering tegen koning Assuerus, wat de wraakzucht van Aman opwekt (XII).</p>
<p><hi type="italic">Verhaal:</hi> Esther wordt door Assuerus in de plaats van Vasthi tot  koningin verheven (I-II). Aman, 's konings vertrouweling geworden, bemerkt dat Mardocheüs de voorgeschreven eerbewijzing weigert, en weet Assuerus' toestemming te verkrijgen om al de Joden in het rijk te vermoorden; inhoud van het moordbevel, naar de satrapen verzonden (III, XIII 1-7). Mardocheüs overreedt Esther om ongeroepen voor den koning te verschijnen en genade te vragen voor haar volk (IV, XV 1-3). Gebeden van Mardocheüs en Esther om Gods zegen over hunne plannen (XIII 8 - XIV). Esther treedt ongevraagd voor den koning, wordt goedgunstig ontvangen en noodigt hem ten maaltijd met Aman, die na den feestdisch Mardocheüs' dood beraamt (XV 4-19, V). De koning hoort bij eene voorlezing der jaarboeken, hoe Mardocheüs hem door de ontdekking eener samenzwering heeft gered en beveelt Aman dezen tot belooning met grooten luister door de stad rond te voeren (VI). Terwijl Assuerus voor de tweede maal met zijn vertrouweling aan Esther's tafel aanzit, verneemt hij van haar, dat Aman geheel haar volk wil uitroeien, waarop de koning hem ter dood laat brengen (VII). Mardocheüs' verheffing. Esther verkrijgt dat een nieuw bevelschrift ten gunste der Joden wordt uitgevaardigd; inhoud van dit bevelschrift (VIII, XVI). De Joden verdedigen zich, zegevieren over hunne vijanden en stellen ter gedachtenis van dit heuglijk feit het Purimfeest (P<hi type="italic">oe</hi>rim) in (IX). Mardocheüs' glorievol bestuur (X 1-3).</p>
<p><hi type="italic">Slot:</hi> Verklaring van Mardocheüs' droom (X 4-13). Overbrenging van het Grieksche Esther-boek naar Egypte (XI 1).</p>
<p>Dat deze toevoegsels oorspronkelijk in het Hebreeuwsch zijn geschreven, moet men besluiten uit de veelvuldige hebraïsmen (o.a. het herhaaldelijk terugkeerende ‘kai’, dat wijst op het Hebr. ‘vav’; vgl. verder X noot 13, XI noot 8 en 12, XIII noot 7)<a class="footnote-link" href="_hei009heil11_01-notes.xhtml#n1802" id="n1802T"><note n="1801">Wat aangaat het zuiverder Grieksch in beide bevelschriften, zie XIII noot 1.</note>, maar vooral uit de ons overgebleven teksten. De droom en zijne verklaring waren bekend aan den schrijver van een Midrasch op het Esther-boek (vertaald door W<hi type="small-caps">uensche</hi>) en zijn nog voorhanden in het verhaal van Jusipon ben Gorion, alsook in de twee Chaldeeuwsche teksten (van D<hi type="small-caps">e</hi> R<hi type="small-caps">ossi</hi> en <hi type="small-caps">de</hi> L<hi type="small-caps">agarde</hi><a class="footnote-link" href="_hei009heil11_01-notes.xhtml#n1803" id="n1803T"><note n="1802">Uit aanteekeningen bij den laatsten tekst blijkt, dat deze als heilige Schrift in gebruik is geweest bij eene Synagoge.</note>. Deze drie laatsten bevatten eveneens - in hoofdzaak eensluidend met de Grieksche stukken - het gebed en de beschrijving van Esther's ongevraagd verschijnen voor den koning. Nu bestaat er geen reden om te vermoeden, dat deze Hebreeuwsche of Chaldeeuwsche verhalen uit het Grieksch vertaald zijn<a class="footnote-link" href="_hei009heil11_01-notes.xhtml#n1804" id="n1804T"><note n="1803">Over Theodotion's vertaling zie XI noot 3.</note>.</p>
<p>Van nog grooter gewicht is de Grieksche vertaling bij Flav. Josephus, Ant. XI 6, waarin alle toevoegsels voorhanden zijn, behalve de droom en zijne verklaring. Toch zegt Josephus elders, dat de heilige boeken <hi type="italic">onvermeerderd</hi> zijn overgeleverd (Contra Ap. I 8). Ofschoon nu zijne vertaling den zin weergeeft van onze Gr. teksten, wijkt zij in de woorden bijna doorloopend daarvan af, zoodat men niet kan denken aan een Griekschen grondtekst. Bovendien is de taal bij Josephus eenvoudiger en meer verwant aan het Hebreeuwsch, terwijl in de beide andere  Gr. teksten de bevelschriften gesteld zijn in een toon, die geheel vreemd is aan den Hebreeuwschen schrijftrant<a class="footnote-link" href="_hei009heil11_01-notes.xhtml#n1805" id="n1805T"><note n="1804">Josephus' vertaling was waarschijnlijk de gebruikelijke tekst der Jodengemeente te Rome, waartoe hij tot aan zijn dood in 92 na Chr. behoorde. Want de voortreffelijkheid zijner vertaling is voor deskundigen een bewijs, dat hij hier geen eigen arbeid leverde.</note>.</p>
<p>Daarom moet men het getuigenis van Gr. B (in Vulg. XI 1) wel verstaan ook van de vertaling der toevoegsels, te meer omdat het daar onmiddellijk op het laatste toevoegsel volgt. Dit alles wettigt de meening, dat de tegenwoordige Hebreeuwsche tekst eene verkorting is van het oorspronkelijk boek, dat ons in de Gr. vertaling is overgeleverd. Inderdaad, de Grieksche stukken maken het verhaal op vele plaatsen duidelijker en beter samenhangend (vgl. II noot 6, 7 en 14; III noot 2; XI noot 3; XII noot 4); zelfs wordt hunne aanwezigheid hier en daar in den tegenwoordigen verkorten Hebr. tekst nog verondersteld (vgl. V noot 1; VIII noot 15; IX noot 12)<a class="footnote-link" href="_hei009heil11_01-notes.xhtml#n1806" id="n1806T"><note n="1805">Dat er geen tegenspraak bestaat tusschen het Hebr. boek en de Gr. toevoegsels, wordt aangetoond in VI noot 3; XI noot 5; XII noot 1 en 3; XVI noot 5.</note>.</p>
<p>De oorsprong nu van deze verkorte lezing schijnt volgenderwijze verklaarbaar. Reeds spoedig verloor het Purimfeest (IX 17 volg.) zijn godsdienstig karakter, het ontaardde in een dag van luidruchtig vermaak en drinkgelagen; gehandhaafd bleef echter de voorlezing van het boek Esther, onderbroken door het geschreeuw der menigte, die telkens bij het hooren der namen van Mardocheüs en Esther een zegekreet, bij die van Aman en Zares (VI 13) eene vervloeking herhaalde. In later tijd gold het als een voorschrift (Babli Megilla 7 b) te drinken, totdat men niet meer kon onderscheiden tusschen ‘gezegend zij Mardocheüs’ en ‘vervloekt zij Aman’. Met het oog op deze voorlezing schijnen eenige gedeelten verwijderd te zijn, sommige, b.v. de bevelschriften, omdat ze te lang waren, andere uit eerbied, omdat hun meer godsdienstige inhoud niet meer strookte met het profaan karakter van het ontaarde feest. Inderdaad, de vergelijking van het Hebreeuwsche boek met de drie Grieksche teksten (Gr. A en B en Flav. Jos.) toont aan, dat in de Estherrol ook de naam van God opzettelijk is uitgelaten (vgl. II noot 15; IV noot 8; VI noot 1 en 14).</p>
<p>De onderstelling is gemaakt, dat bij die gelegenheid ook IX 29 en 32 zouden bijgevoegd of gewijzigd zijn: met ‘dezen <hi type="italic">tweeden</hi> Purim-brief’ (v. 29 naar Hebr.) zou het verkorte Esther-boek zijn bedoeld en v. 32 diende dan om zijne opname in den Canon te vermelden: ‘het werd in het boek (der H. Schriften) opgeschreven’ (volgens Hebr.). Opmerkelijk is voorzeker dat IX 29-32 ontbreken in Gr. A en bij Flav. Josephus; ze worden verkort en zonder het woord ‘tweede’ weergegeven door Gr. B en V.L. Eveneens ontbreken in Gr. A IX 23-28, welke volgens sommigen zijn ingelascht, toen het oorspronkelijk boek te Jerusalem in den Canon werd opgenomen; vandaar dan het onmiskenbaar verschil in spraakgebruik tusschen deze verzen en het overige verhaal.</p>
<p>De schrijver van Esther is onbekend; dat hij in Perzië leefde wordt  vrij algemeen aangenomen, daar hij betrekkelijk veel Perzische termen gebruikte; ook zijne kennis van Perzische instellingen en gewoonten, zijn zwijgen over Jerusalem en den eeredienst wijzen daarop. De meeste Katholieken meenen uit den inhoud te mogen besluiten, dat ons verhaal niet lang na de gebeurtenissen werd opgesteld uit de aanteekeningen van Mardocheüs (IX 20; XII 4). De nieuwere meeningen aangaande den lateren oorsprong van het boek staan in verband met de gevoelens over zijne geschiedkundige waarde.</p>
<p>Onaannemelijk schijnt de meening van den katholieken schriftgeleerde S<hi type="small-caps">cholz</hi>, die, vooral steunende op subjectieve criteria (glosseering en onwaarschijnlijkheden), het Estherboek beschouwt als eene allegorische profetie over het Messiaansche rijk, geschreven tusschen de jaren 150 en 100 vóór Chr. (zie Judith blz. 400).</p>
<p>Dat de Esther-geschiedenis zou dagteekenen uit den tijd der Machabeën en niets anders zou zijn dan eene omwerking van eene heidensche sterrenmythe (S<hi type="small-caps">iegfried</hi>), is onvereenigbaar met den streng godsdienstigen geest, die dit tijdperk der Joden kenmerkt. Critische gronden beletten ook het boek een <hi type="italic">louter verdichtsel</hi> te noemen, dat met stichtelijke bedoeling werd geschreven. Immers kan het bestaan van het Purimfeest (zie Flav. Jos., Ant. XI 6, 13), dat in II Mach. XV 37 ‘Mardocheüsdag’ heet, niet aannemelijk verklaard worden zonder het feit der hier verhaalde redding (zie Judith blz. 400).</p>
<p> </p>
<p>Wel heeft men beweerd, dat dit verdichtsel juist moest dienen om net aan de heidenen ontleende Purim te wettigen en bij de Joden algemeen in te voeren. Dit feest zou namelijk in verband staan met het Perzische lentefeest (‘behar’ lente; M<hi type="small-caps">eier</hi>), of het doodenfeest Furdigan der Perzen (<hi type="small-caps">de</hi> L<hi type="small-caps">agarde</hi>; vgl. III noot 6: ‘phoyrdaia’), of met den godenmaaltijd (in Syr. ‘puhro’) op het Zagmukfeest (Z<hi type="small-caps">immern</hi>). Maar al deze feesten verschillen van Purim in karakter, duur, datum of naam, en hebben niet het minste spoor achtergelaten in de Joodsche overlevering. Want ofschoon vele wetgeleerden der eerste drie eeuwen na Chr. aan Estherboek en Purimfeest hun heilig en godsdienstig karakter trachtten te ontnemen, heeft toch geen hunner de historische waarde van het boek of den Joodschen oorsprong van het feest in twijfel getrokken. Integendeel, volgens hen hebben de voorschriften omtrent het feest, die grootendeels reeds in de eerste eeuw na Chr. bekend waren, het verhaal van Esther ten grondslag, en dienen ze om de herinnering aan deze gebeurtenissen, zooals ze daar geschilderd zijn, zoo goed mogelijk te verlevendigen.</p>
<p>Dit belet echter niet dat velen, ook Katholieken, in ons boek eene <hi type="italic">dichterlijke opsiering</hi> zien van eene ware gebeurtenis. Zij beroepen zich op eigenaardigheden, zooals in Judith blz. 404 zijn vermeld, en op historische onwaarschijnlijkheden<a class="footnote-link" href="_hei009heil11_01-notes.xhtml#n1807" id="n1807T"><note n="1806">Gewoonlijk wordt daarbij gewezen op I 4, II 5, 6, 17, III 1, 10, 13, V 14, VI 10, VIII 2, 17, IX 16, XIII 1-7, XVI 10, 14, 16, 22; zie onze aanteekeningen op deze plaatsen.</note>. De meeste Katholieken echter houden vast aan den streng historischen zin.</p> 
<p>Over den oorsprong der vertalingen kan weinig met zekerheid worden gezegd. Gr. A is beknopter dan Gr. B, welke met de beide bevelschrif ten ook den korten inhoud daarvan uit het Hebreeuwsche boek heeft opgenomen. In de toevoegsels, met uitzondering wellicht van I 1-16 (Vulg. XI 2 - XII 6), zijn beide teksten zoo gelijkluidend, dat onmogelijk aan twee vertalingen te denken valt. V.L. is met geen der ons overgele verde teksten nauw verwant, maar staat nog het dichtst bij Gr. B. Hier en daar echter geeft zij iets meer dan de Grieksche vertalingen, o.a. na XIII 18 der Vulg. een gebed der Joden. In VIII en volg. vooral loopen de verschillende teksten ver uiteen.</p>
<p>Het canoniek gezag van het Esther-boek met zijne toevoegsels wordt, ook voor Palestina, betuigd in het onderschrift van Gr. B (in Vulg. XI 1). Flav. Josephus (zie blz. 481, noot 1), die het geheele boek heeft verwerkt in zijne Antiquitates (XI 6), verklaart niettemin, dat hij zijn geschiedwerk uit de heilige Schriften had samengesteld (Ant., Prooem. 3; XX 11, 2; Contra Ap. I 1 en 10). Ook in andere Joodsche geschriften werden de toevoegsels opgenomen (zie blz. 480, vooral noot 2). Na Josephus begon over de goddelijke ingeving van dit boek een strijd onder de Rabbijnen, welke eindigde met de opname van de verkorte lezing in den Canon. Vandaar bij eenige H.H. Vaders weifelingen aangaande de deutero-canonische stukken (zie de Inleiding op Sapientia blz. 6 volg.), ofschoon reeds de H. Clemens Rom. (I Cor. 55) en Origenes (Lib. de Orat. 14) toevoegselen van Esther als H. Schrift aanhaalden.</p>
<p>Het volledige Esther boek wijst met meer nadruk op Gods vaderlijke voorzienigheid jegens zijn volk en teekent duidelijker den godsdienstzin en de zelfverloochening der edele vrouw<a class="footnote-link" href="_hei009heil11_01-notes.xhtml#n1808" id="n1808T"><note n="1807">Zie VIII noot 14 en IX noot 5, dat Esther ten onrechte van wreedheid wordt beschuldigd.</note>, die eene heerlijke voorafbeelding was van de H. Maagd. ‘Maria is de glorievolle Esther, in welke de eeuwige Koning zijn welbehagen vindt; zij is de Esther boven allen tot Koningin verkoren, den Oppersten Koning bovenmate dierbaar en die voor het gansche volk de uitstekende genade verkrijgt, dat het droeve doodvonnis wordt verscheurd’ (Z. P<hi type="small-caps">etr.</hi> C<hi type="small-caps">an</hi>.).</p>
<title>Hoofdstuk I.</title>
<p>Assuerus, op zijn rijkstroon te Susan, richt een groot gastmaal aan eerst voor zijne vorsten, daarna voor het volk; hetzelfde doet de koningin Vasthi voor de vrouwen (v. 1-9). De koning beveelt Vasthi vóór hem te brengen om hare schoonheid te toonen (v. 10, 11). Zij weigert, waarop Assuerus, in gramschap ontstoken, den raad zijner wijzen inwint (v. 12-15). Dezen achten haar voorbeeld van ongehoorzaamheid verderfelijk voor de vrouwen en raden hem Vasthi te verstooten, eene andere in hare plaats te nemen en dit, tot waarschuwing, in het gansche rijk af te kondigen (v 16-.22</p>
<verse osisID="EsthGr.1.1"><hi type="bold">I</hi>N<note n="1808">In het Gr. begint het Boek met het verhaal van Mardocheüs' droom en zijne ontdekking der samenzwering (zie Vulg. XI 2 - XII).</note> de dagen van Assuerus<note n="1809">Assuerus, Gr. A: Assuerus, Gr. B en Vulg. XI volg.: Artaxerxês, Hebr.: Achaschwerosch; deze laatste naam wordt algemeen beschouwd als de Hebreeuwsche uitspraak van het oud-Perzische Khschajarscha, waarvan de Grieken Xerxês maken. Inderdaad wordt Xerxes in een Egyptisch-Arameesch opschrift Chshiarsha genoemd, en nog nader bij het Hebr. komt zijn Babylonische naam: ‘Akhshuwarshi’. Daar in Esth. II 16 gesproken wordt over het zevende regeeringsjaar van Assuerus, is niet Xerxes II bedoeld, maar Xerxes I (485-465), de zoon van Darius Hystaspis. Wat Herodotus van hem verhaalt komt overeen met het wreede, wulpsche en wispelturige karakter van den Assuerus in het Esther-boek.</note>, die heerschappij voerde van Indië tot Ethiopië, over honderd zeven en twintig provinciën<note n="1810">Van Indië tot Ethiopië, welke volgens Herodotus (III 97 volg.) schatplichtig waren aan Perzië tijdens Darius; honderd zeven en twintig provinciën, Hebr. ‘medinah’, onderdeelen (vgl. III 12 en Dan. VI 1) der satrapieën; zoo omvatte de vijfde satrapie Phenicië, het zoogenaamde Palestijnsche Syrië en Cyprus (Herod III 91); bovendien had Xerxes Egypte weder onderworpen (Herod. VII 7). In Hebr. luidt v. 1: ‘En het geschiedde in de dagen van A. - dit is de A., die regeerde van I. tot E. over honderd zeven en twintig provinciën - v. 2. in die dagen, toen koning A. op zijn rijkstroon zat in den burcht Susan, v. 3. in het derde jaar zijner regeering richtte hij’ enz.</note>,</verse>
<verse osisID="EsthGr.1.2"> toen hij op zijn rijkstroon zat, was Susan<note n="1811">Toen hij zijne heerlijkheid en macht toonde (V 1); over Susan zie noot 6; II Esdr I 1 en Dan. VIII 2.</note> de hoofdstad van zijn rijk.</verse>
<verse osisID="EsthGr.1.3"> In het derde jaar dan zijner regeering richtte hij een groot gastmaal aan voor al zijne vorsten en dienaren, voor de machtigsten der Perzen en Meden, de edelen en bestuurders der provinciën, in zijne tegenwoordigheid,</verse>
<verse osisID="EsthGr.1.4"> om den rijkdom der heerlijkheid van zijn koningschap en de grootheid en den luister zijner macht ten toon te spreiden, gedurende veel tijd, te weten honderd en tachtig dagen<note n="1812">Velen verklaren dit van de langdurige vergadering der rijksgrooten ter voorbereiding van den krijgstocht tegen Griekenland (Herod. VII 8-19), welke Xerxes belegd had na de onderwerping van Egypte in zijn tweede regeeringsjaar. In v. 4 wordt niet gezegd dat alle landvoogden en edelen te gelijk gedurende 180 dagen te Susan verbleven. De schrijver van Esther spreekt alleen over de feesten, bij die gelegenheid door Xerxes aan zijn rijksgrooten gegeven, omdat deze alleen in verband staan met het verstooten van Vasthi.</note>.</verse>
<verse osisID="EsthGr.1.5"> En na afloop der dagen van het gastmaal, noodigde hij al het volk, dat zich in Susan<note n="1813">Hebr.: ‘in den burcht Susan’; waarschijnlijk de dienaren van den koningsburcht, ‘Akropolis’ (Herodotus III 68), wel te onderscheiden van de stad Susan (vgl. III 15 en VIII 14, 15 Hebr.); bij de bouwvallen van Susan zijn de overblijfselen van een burcht en een paleis gevonden.</note> bevond, van den grootste tot den geringste; en hij beval een gastmaal, zeven dagen lang, aan te richten in den voorhof van den tuin en van het bosch, dat door de zorg en de hand des konings was aangelegd<note n="1814">Over de weelderige feesten der Perzen spreekt Herodotus (I 133); in den voorhof van den tuin en van het bosch, dat enz., Hebr.: ‘in den voorhof van den tuin van het koninklijk paleis’, in de open plaats, op het terras tusschen het paleis en den tuin gelegen.</note>.</verse>
<verse osisID="EsthGr.1.6"> En van alle zijden hingen azuren en groene en donkerblauwe tentdoeken<note n="1815">Hebr.: ‘Fijn linnen, katoen en blauw purper, vastgemaakt’ enz.</note>, vastgemaakt met linnen en purperen koorden, die door ringen van ivoor gingen en door marmeren zuilen gedragen werden. Ook waren gouden en zilveren rustbedden gerangschikt op den vloer van smaragd en Parisch marmer, dien eene teekening van wonderbare kleurenmengeling versierde<note n="1816">Hebr.: ‘op den mozaïekvloer van bont en wit marmer, paarlemoer en gevlekten steen’.</note>.</verse>
<verse osisID="EsthGr.1.7"> De genoodigden nu dronken uit gouden bekers, en op schotels, de eene van de andere verschillend, werden de spijzen opgediend. Ook werd er wijn, gelijk der koninklijke mildheid paste, overvloedig en uitmuntend voorgezet.</verse>
<verse osisID="EsthGr.1.8"> En niemand was er, die dwong tot drinken tegen believen<note n="1817">De gasten werden volkomen vrij gelaten.</note>; maar (het ging) gelijk de koning had gelast, die aan het hoofd van elke tafel een zijner hofbeambten geplaatst had, opdat een ieder naar verkiezing zou nemen.</verse>
<verse osisID="EsthGr.1.9"> Ook de koningin Vasthi<note n="1818">Dit is zeer goed verklaarbaar, ook al willen sommigen uit Herodotus V 18 en IX 110 volg. bewijzen, dat de vrouwen gewoonlijk met de Perzen aan denzelfden feestdisch zaten.</note> had in het paleis, waar koning Assuerus gewoon was te verblijven, een gastmaal voor de vrouwen aangericht.</verse>
<verse osisID="EsthGr.1.10"> Op den zevenden dag nu, toen de koning zeer vroolijk en na bovenmate te hebben gedronken verhit was van den wijn, beval hij Maumam en Bazatha en Harbona en Bagatha en Abgatha en Zethar en Charchas<note n="1819">De namen der zeven kamerdienaren ontbreken in Gr. A en luiden geheel anders in Gr. B.</note>, de zeven kamerdienaren, die voor zijn aangezicht dienst deden,</verse>
<verse osisID="EsthGr.1.11"> koningin Vasthi, met de kroon op haar hoofd, vóór den koning te brengen, om aan al de volken en vorsten hare schoonheid te toonen; want zij was zeer schoon<note n="1820">Geheel naar Perzische zeden (Herod. V 18).</note>.</verse>
<verse osisID="EsthGr.1.12"> Doch zij weigerde, en op het bevel des konings, dat hij door de kamerdienaren gegeven had, verwaardigde zij zich niet te komen. De koning, hierover verbolgen en in hevigen toorn ontstoken,</verse>
<verse osisID="EsthGr.1.13"> ondervroeg de wijzen<note n="1821">Hebr. voegt er bij: ‘de kenners der tijden’, d.w.z. de sterrenwichelaars (vgl. Dan. I noot 8 en 17; II 27; V 15).</note>, die naar het gebruik der koningen altijd bij hem waren en naar wier raad hij alles deed, daar zij de wetten en rechten der voorvaders kenden,</verse>
<verse osisID="EsthGr.1.14"> (de eersten nu en die hem het naast stonden, waren Charsena en Sethar en Admatha en Tharsis en Mares en Marsana en Mamuchan, de zeven vorsten der Perzen en Meden, die het aangezicht des konings zagen en de eerste plaatsen na hem plachten te bekleeden):<note n="1822">De eersten nu en die enz., Hebr.: ‘die hem het naast stonden’, d.i. deze wijzen, die altijd bij den koning stonden, die het aangezicht des konings zagen, immer tot hem toegang hadden (IV 11; Herod. III 84, 118), en de eerste plaatsen in het rijk of bij feestelijke gelegenheden bekleedden, waarschijnlijk de onafzetbare koninklijke rechters van Herodotus (III 31). Gr. B heeft hier slechts drie namen, waarbij dan v. 16 Moychaios voegt; Gr. A verzwijgt ze alle.</note></verse>
<verse osisID="EsthGr.1.15"> onder welk vonnis koningin Vasthi lag, die het bevel van koning Assuerus, dat hij door de kamerdienaren gegeven had, geweigerd had te volbrengen.</verse>
<verse osisID="EsthGr.1.16"> En Mamuchan antwoordde, ten aanhooren van koning en vorsten: Niet alleen den koning heeft koningin Vasthi beleedigd, maar ook al de volken en vorsten, die in al de provinciën van koning Assuerus zijn<note n="1823">Volgens Mamuchan (Gr. A: ‘Boygaios’, Gr. B: ‘Moychaios’) heeft Vasthi zich schuldig gemaakt aan ongehoorzaamheid jegens den koning en daardoor ook den onderdanen een slecht voorbeeld gegeven (v. 17).</note>.</verse>
<verse osisID="EsthGr.1.17"> Want het voorval der koningin zal rondgaan bij alle vrouwen, zoodat zij hare mannen zullen minachten en zeggen: Koning Assuerus beval koningin Vasthi bij hem te komen en zij heeft geweigerd.</verse>
<verse osisID="EsthGr.1.18"> En naar dit voorbeeld zullen al de vrouwen van de vorsten der Perzen en Meden de bevelen harer mannen minachten; daarom is de gramschap des konings rechtmatig<note n="1824">Daarom is enz., Hebr.: ‘en er zal genoeg minachting en toorn zijn’, d.w.z. en dan geen gebrek aan minachting bij de vrouwen en toorn bij de mannen.</note>.</verse>
<verse osisID="EsthGr.1.19"> Indien het u goeddunkt, ga er een bevel uit van uw aangezicht en worde het opgeschreven naar<note n="1825">Hebr.: ‘onder de wetten’ enz. (vgl. VIII 8 en Dan. VI 8), d.i. onherroepelijk; daardoor hopen zij zelf aan Vasthi's wraak te ontkomen.</note> de wet der Perzen en Meden, die niet overtreden mag worden: dat Vasthi volstrekt niet meer voor den koning mag komen, maar dat eene andere, die beter is dan zij, hare koninklijke waardigheid zal ontvangen.</verse>
<verse osisID="EsthGr.1.20"> En in geheel het rijksgebied uwer provinciën (dat zeer uitge- strekt is)<note n="1826">Bijgevolg is de uitwerking van 's konings vonnis groot.</note> worde dit afgekondigd; dan zullen alle vrouwen, zoowel van de grootsten als van de geringsten, eer geven aan hare mannen.</verse>
<verse osisID="EsthGr.1.21"> Zijn raad beviel aan den koning en de vorsten; en de koning deed naar den raad van Mamuchan</verse>
<verse osisID="EsthGr.1.22"> en zond brieven naar al de provinciën van zijn rijk, in onderscheidene talen en schrift<note n="1827">In het Perzische rijk werden verschillende talen gesproken, waarvan vele een eigen schrift hadden. Herodotus (VII 61-95) geeft eene uitvoerige lijst van volken, die in Xerxes' leger vertegenwoordigd waren.</note>, zoodat elk volk het hooren en lezen kon, dat de mannen heer en meester zijn in hun huis en dat dit bij alle volken zou worden afgekondigd<note n="1828">De slotzin luidt in Hebr.: ‘en (dat de man) spreken zou de taal van zijn volk’; ook in het huwelijk met eene uitheemsche zij de taal van den man de gebruikelijke taal des huizes, ten teeken dat de man heer en meester is. De Hebr. tekst echter schijnt hier bedorven te zijn, want het Gr. geeft dit vers slechts in algemeene trekken weer. Sommigen verbeteren aldus: ‘en dat hij spreke al wat hem passend toeschijnt’, d.i. bevele wat hem behaagt. Anderen lezen liever: ‘en (dat de man meester is, worde) gezegd in de taal van zijn volk’, d.i. aan allen bekend gemaakt in de taal van ieder volk; dit laatste is wel door Vulg. bedoeld.</note>.</verse>
</chapter>
<chapter osisID="EsthGr.2">
<title>Hoofdstuk II.</title>
<p>De koning denkt weder aan Vasthi. Zijne hovelingen raden hem de schoonste maagden in het paleis te verzamelen, om daaruit de nieuwe koningin te kiezen (v. 1-4). De Jood Mardocheüs heeft eene pleegdochter, Esther genaamd, van uitnemende schoonheid (v. 5-7). Zij wordt in het paleis gebracht en wint de gunst van den bewaker der verzamelde maagden; hare afkomst maakt zij niet bekend (v. 8-14). Toen hare beurt gekomen was, krijgt de koning haar boven allen lief en kiest haar uit als koningin (v. 15-18). - Mardocheüs ontdekt eene samenzwering tegen den koning, maakt haar aan Esther en door haar aan den koning bekend. De schuldigen worden gehangen, het feit in de kronieken opgeteekend (v. 19-23).</p>
<verse osisID="EsthGr.2.1"> Na deze gebeurtenissen, toen de gramschap van koning Assuerus bekoeld was, dacht hij weder aan Vasthi en aan hetgeen zij gedaan en aan hetgeen zij geleden had;</verse>
<verse osisID="EsthGr.2.2"> en de hovelingen des konings en zijne dienaren zeiden: Men zoeke voor den koning jongedochters, maagden en schoon van uiterlijk;</verse>
<verse osisID="EsthGr.2.3"> en men zende naar alle provinciën beambten, die de jongedochters, schoon van uiterlijk en maagden, uitkiezen en ze naar de stad Susan brengen, om ze in het vrouwenverblijf te stellen onder de hoede van den kamerdienaar Egeüs, den overste en bewaker van de vrouwen des konings; en men geve haar vrouwentooi en al wat zij verder behoeven.</verse>
<verse osisID="EsthGr.2.4"> En zij, die boven allen in 's konings oogen behaagt, zal koningin worden in de plaats van Vasthi. Dit voorstel beviel den koning; en hij gebood alzoo te doen, gelijk zij hadden voorgesteld.</verse>
<verse osisID="EsthGr.2.5"> Er was in de stad Susan een Joodsch man, Mardocheüs geheeten, de zoon van Jaïr, den zoon van Semeï, den zoon van Cis, uit het geslacht van Jemini<note n="1829">d.i. een Benjaminiet (zie II Reg. XX 1). Geheel willekeurig beweren sommigen, dat Semeï dezelfde is als in II Reg. XVI 5; III Reg. II 8, 36 en dat Cis de vader is van koning Saül (zie III noot 1).</note>,</verse>
<verse osisID="EsthGr.2.6"> die<note n="1830">Sommigen beschouwen dit als gezegd van Cis, den overgrootvader van Mardocheüs. Maar naar de gewone regelen der spraakkunst en volgens XI 3-4 in Vulg. en Gr. moet het met Mardocheüs verbonden worden. Is echter deze zelf met koning Jechonias in ballingschap weggevoerd, dan was hij onder de regeering van Xerxes I meer dan 120 jaar oud; het is dan onwaarschijnlijk, dat hij nog tot minister van Perzië werd aangesteld en dat zijne nicht Esther nog een jeugdig meisje was. Aannemelijker is daarom het gezegde van Gr. in de Voorrede en V.L. na III 15 (in Vulg. XI 4): ‘hij was van de ballingschap (d.w.z. gesproten uit eene familie), welke Nabuchodonosor in ballingschap gevoerd had’ enz. (vgl. I Esdr. II 1). Hiermede geeft de schrijver te kennen, dat Mardocheüs afstamde van de aanzienlijken, die met Jechonias gevankelijk waren weggevoerd (IV Reg. XXIV 14), niet van de geringeren, die later in ballingschap gingen (IV Reg. XXV 11). De dubbelzinnige Hebr. uitdrukking II 6: ‘die weggevoerd was’ enz., is vermoedelijk toe te schrijven aan den redactor, die Mardocheüs' geslachtlijst hier (v. 5 en 6) invoegde, nadat hij haar met de Voorrede (in Vulg. XI 2 volg.) had laten wegvallen. Immers nog ontbreken II 5 (de geslachtslijst) in V.L., II 6 in Gr. A en beide verzen bij Flav. Jos.</note> weggevoerd was uit Jerusalem in dien tijd, toen Nabuchodonosor, de koning van Babylon, Jechonias, den koning van Juda, had weggevoerd;</verse>
<verse osisID="EsthGr.2.7"> en hij was pleegvader van de dochter zijns broeders<note n="1831">Naar Hebr. en Gr.: ‘van zijn oom’.</note>, van Edissa, die met een anderen naam Esther werd genoemd<note n="1832">Haar Joodsche naam was ‘Hadassa’, welke ‘mirt’ beteekent; aan het hof werd zij Esther genoemd, welke naam verklaard wordt door het Perzische ‘sitareh’, d.i. ster.</note>; en zij had hare beide ouders verloren en was uitermate schoon en bevallig van uiterlijk. En nadat haar vader en hare moeder gestorven waren, had Mardocheüs haar voor zich als dochter aangenomen.</verse>
<verse osisID="EsthGr.2.8"> Toen nu het bevel des konings bekend was geworden, en naar zijne verordening vele schoone maagden naar Susan werden gebracht en den kamerdienaar Egeüs toevertrouwd, werd onder de jongedochters ook Esther hem toevertrouwd om met de overige vrouwen bewaakt te worden.</verse>
<verse osisID="EsthGr.2.9"> En zij behaagde hem en vond gunst in zijne oogen. En hij beval aan een kamerdienaar spoed te maken met haren vrouwentooi en haar hare portiën te geven en de zeven allerschoonste jongedochters uit het huis des konings en zoowel haar zelve als hare dienaressen te tooien en op te schikken<note n="1833">En zij behaagde aan Egeüs, die aan een ondergeschikten kamerdienaar beval spoed te maken met hare voorbereiding, om haar zoo spoedig mogelijk aan den koning voor te stellen, en haar hare portiën, uitgelezen spijzen en dranken, te geven en de zeven allerschoonste jongedochters, slavinnen tot kameniers, en zoowel haar enz., in Hebr.: ‘en hij verplaatste haar en hare dienaressen naar het beste gedeelte van het vrouwenverblijf’.</note>.</verse>
<verse osisID="EsthGr.2.10"> En zij wilde hem haar volk en hare afkomst niet bekend maken, want Mardocheüs had haar geboden hierover ten eenenmale te zwijgen<note n="1834">En zij wilde enz., in Hebr.: ‘Esther maakte haar volk en hare afkomst niet bekend’ aan Egeüs en de hofbeambten; door bemiddeling van eenige vertrouwelingen onderhield zij betrekking met Mardocheüs (vgl. noot 7 en IV 4-17), zooals ook gebeurde in het verhaal van Herodotus III 68 volg. Indien Aman of een zijner aanaanhangers geweten had, dat Esther eene landgenoote, eene nicht van zijn vijand Mardocheüs was (zie de Gr. Voorrede, in Vulg. XII 6), zou hij door zijn invloed hare verheffing tot koningin belet hebben; vandaar het bevel van Mardocheüs aan Esther, die als koningin de Joden zou kunnen beschermen tegen Aman. Dit vers pleit voor de oorspronkelijkheid der Voorrede; zonder deze toch is het bevel van Mardocheüs niet goed verklaarbaar; want dat Esther een Jodin was, kon op zich zelf geen beletsel zijn voor hare verheffing (vgl. noot 12); Mardocheüs immers wordt later tot de hoogste ambten geroepen. - Esther's huwelijk met een heiden was niet in strijd met het verbod van Exod. XXXIV 16 en Deut. VII 3, dat slechts over de Chanaänieten handelt. Zie XIV 15 volg.</note>.</verse>
<verse osisID="EsthGr.2.11"> En hij wandelde dagelijks voor het voorhof van het huis, waarin de uitverkorene maagden bewaakt werden<note n="1835">Hoe hem dit mogelijk was, valt moeielijk te verklaren, als men zich bepaalt bij den Hebr. tekst; maar de Gr. Voorrede (in Vulg. XI en XII) verhaalt, dat Mardocheüs eene betrekking had aan het hof; dit wordt bevestigd door Gr. B in v. 19 en verondersteld door Hebr. in III 2 en V 9; vgl. noot 6.</note>, daar hij zorg had voor den welstand van Esther en wilde weten hoe het haar ging.</verse>
<verse osisID="EsthGr.2.12"> Toen nu de tijd gekomen was, dat elk der jongedochters op hare beurt tot den koning zou gaan, nadat alles volbracht was, wat tot den opschik der vrouwen behoorde, was de twaalfde maand loopende: en wel in dier voege, dat zij zes maanden met myrrheolie zich balsemden, en de andere zes zekere reukwerken en specerijen gebruikten<note n="1836">In Hebr. luidt v. 12: ‘En als de beurt van eene der jongedochters gekomen was om tot koning A. te gaan, nadat met haar gehandeld was naar de verordening op de vrouwen twaalf maanden lang - want zoolang duurden voor haar de dagen van voorbereiding: zes maanden met myrrheolie en zes met balsems en schoonheidsmiddelen der vrouwen - v. 13. en als zoo de jongedochter tot den koning ging, dan werd haar alles gegeven, wat’ enz. Van die beurten spreekt ook Herodotus III 69.</note>.</verse>
<verse osisID="EsthGr.2.13"> Als zij dan tot den koning gingen, kregen zij al wat zij vroegen in zake van opschik mede, en naar haar verlangen getooid gingen zij uit het verblijf der vrouwen naar het verblijf des konings over.</verse>
<verse osisID="EsthGr.2.14"> En die des avonds er binnen ging, kwam er des morgens uit en werd van daar naar een tweede verblijf gebracht, dat onder de hoede stond van den kamerdienaar Susagaz, die de bijvrouwen des konings bewaakte; en zij mocht niet meer tot den koning terugkeeren, tenzij de koning het wilde en haar met name had doen komen.</verse>
<verse osisID="EsthGr.2.15"> Na verloop van tijd nu brak volgens orde de dag aan, waarop Esther, de dochter van Abihaïl, den broeder<note n="1837">In Hebr. en Gr.: ‘den oom’.</note> van Mardocheüs, die haar voor zich als dochter aangenomen had, bij den koning moest komen. En zij vroeg naar geen vrouwensieraden, maar de kamerdienaar Egeüs, de bewaker der maagden, gaf haar tot opschik al wat hij goedvond. Want zij was zeer welgevormd en door hare ongeloofelijke schoonheid eene innemende en lieftallige verschijning voor aller oogen.</verse>
<verse osisID="EsthGr.2.16"> Zij werd dan naar het verblijf van koning Assuerus gebracht in de tiende maand, die Tebeth<note n="1838">Ongeveer van half-December tot half-Januari.</note> genoemd wordt, in het zevende jaar zijner regeering<note n="1839">Vasthi was verstooten in het derde jaar (I 3); wij weten niet wanneer de verzameling der jongedochters (v. 3) en het voorbereidingsjaar van Esther (v. 12) begonnen waren. Velen meenen dat Xerxes intusschen (vóór het verhaalde van II 1 of van II 15) zijn rampspoedigen veldtocht ondernam tegen Griekenland; uit Herodotus IX 108 blijkt inderdaad dat de koning het verdriet zijner nederlagen in wellust trachtte te verzetten.</note>.</verse>
<verse osisID="EsthGr.2.17"> En de koning kreeg haar meer lief dan alle andere vrouwen, en zij vond gunst en genade bij hem boven al de vrouwen, en hij plaatste de koninklijke kroon op haar hoofd en maakte haar koningin in de plaats van Vasthi<note n="1840">Uit Herodotus III 84 kan men niet besluiten tot het bestaan eener Perzische wet, volgens welke de koning alleen uit de zeven voornaamste familiën zijne vrouwen mocht kiezen; Herodotus bedoelt slechts een persoonlijk voorrecht, dat de samenzweerders elkander toekenden, voordat zij Darius tot koning uitriepen. Hoe gemakkelijk overigens de koning van eene dergelijke wet vrijgesteld werd, blijkt uit Cambyses' huwelijk met zijne zuster, waarbij de rechters verklaarden: ‘den koning is het geoorloofd te doen wat hij wil’ (Herod. III 31). Esther was toen Xerxes' gunstelinge boven al zijne vrouwen (Herod. I 135, III 88) en bijzitten.</note>.</verse>
<verse osisID="EsthGr.2.18"> En hij liet voor al zijne vorsten en dienaren een allerluisterrijkst feestmaal aanrichten bij het huwelijk en de bruiloft van Esther. En hij gaf rust<note n="1841">Het Gr. kan beteekenen: vrijstelling van belasting; beter echter naar Hebr.: een rust- of feestdag.</note> aan al de provinciën en deelde geschenken uit met vorstelijke mildheid.</verse>
<verse osisID="EsthGr.2.19"> Toen nu ten tweeden male maagden gezocht en verzameld werden, zat Mardocheüs aan de poort des konings<note n="1842">Toen nu ten tweeden male maagden gezocht en verzameld werden (in Hebr. alleen: ‘verzameld werden’), zat Mardocheüs enz.; dat de koning onmiddellijk na het verhaalde in v. 17 volg. wederom andere jongedochters deed verzamelen, is onwaarschijnlijk. Sommigen meenen, dat hier de verzameling van v. 4 bedoeld is, welke de tweede genoemd wordt, omdat reeds vóór den Griekschen veldtocht eene eerste zou hebben plaats gehad ingevolge het besluit van I 19. Anderen denken aan een tweede groep jongedochters, die, in verafgelegen provinciën verzameld, eerst later in Susan aankwamen. Bij hare aankomst was veel volk voor het paleis bijeen, waaronder ook Mardocheüs en de deurwachters van v. 21. Het is echter opmerkelijk, dat Gr. B en V.L. in v. 19 alleen verhalen: ‘Mardocheüs diende (zat) in het voorhof’; in Gr. A ontbreekt hier geheel het verhaal van v. 19-23, dat reeds was medegedeeld in de Gr. Voorrede (in Vulg. XII 1-6). Het eerste lid van het Hebr. v. 19 is daarom niet zeker oorspronkelijk; misschien heeft de Hebr. redactor, na de Voorrede geschrapt te hebben, hier het verhaal (v. 19-23) ingevoegd om VI 2 voor te bereiden. De eerste woorden van v. 19: ‘En toen ten tweeden male’ enz. moesten wellicht dienen als overgang en om Mardocheüs' aanwezigheid in het paleis te verklaren; want dat deze eene betrekking had aan het hof (zie noot 7) was met de Voorrede weggelaten. Mardocheüs zat aan de poort des konings, deze uitdrukking vinden we ook bij Herodotus III 120.</note>.</verse> 
<verse osisID="EsthGr.2.20"> Nog had Esther niet gezegd van welke afkomst en van welk volk zij was, overeenkomstig zijn bevel. Want al wat hij beval, onderhield Esther; en zij deed alles, zooals zij placht te doen in dien tijd, toen hij haar als kind opvoedde<note n="1843">Dit vers dient om te verklaren, waarom de samenzweerders van v. 21 en zelfs ook Aman in III 5 en 6 zich niet in acht namen voor Mardocheüs (vgl. noot 6). Gr. B. en V.L. vermelden hier den naam van God.</note>.</verse>
<verse osisID="EsthGr.2.21"> In dien tijd dan, toen Mardocheüs aan de poort des konings zat, werden Bagathan en Thares, twee kamerdienaren des konings, die deurwachters waren en aan den eersten ingang van het paleis de wacht hielden, gramstorig; en zij waren voornemens tegen den koning op te staan en hem te vermoorden.</verse>
<verse osisID="EsthGr.2.22"> Dit bleef voor Mardocheüs niet verborgen en aanstonds deelde hij het aan koningin Esther mede; en zij zeide het aan den koning, uit naam van Mardocheüs, die haar de zaak had overgebracht<note n="1844">Volgens de Gr. Voorrede (in Vulg. XII 6) stonden de samenzweerders in verstandhouding met Aman (zie III 2 volg.).</note>.</verse>
<verse osisID="EsthGr.2.23"> Het werd onderzocht en waar bevonden; en die twee werden aan een paal opgehangen<note n="1845">Het Hebr. kan beteekenen: spietsen (kruisigen) of ophangen (Herod. III 125, IV 43).</note>. En het werd opgeteekend in de geschiedboeken en in de kronieken opgenomen, voor de oogen des konings<note n="1846">In het boek, dat den koning steeds ten dienste lag.</note></verse>
</chapter>
<chapter osisID="EsthGr.3"> 
<title>Hoofdstuk III.</title><p>Assuerus verheft Aman boven alle vorsten van zijn rijk en wil dat allen de knie voor hem buigen (v. 1-2). Mardocheüs alleen weigert dit, wat Aman besluit te wreken door de uitroeiing van het Joodsche volk (v. 3-6). Men werpt vóór hem het lot om den dag hiertoe te bepalen (v. .7 Aman maakt de Joden bij den koning verdacht en belooft hem eene aanzienlijke som, waarop Assuerus hem met den zegelring de volmacht geeft om te doen wat hem goeddunkt (v. 8-11). Het bevelschrift om de Joden op den dertienden der twaalfde maand te verdelgen wordt door renboden in alle provinciën des rijks en ook te Susan tot ontsteltenis der Joden afgekondigd (v. 12-15).</p>
<verse osisID="EsthGr.3.1"> Daarna verhief koning Assuerus Aman, den zoon van Amadathi, die uit het geslacht van Agag was<note n="1847">In Hebr.: ‘den Agagiet’, d.w.z. afkomstig uit Agag, volgens de opschriften van Khorsabad eene landstreek in Medië; ook wijzen de Hebr. namen Haman en Hammedatha op een Medo-Perzischen oorsprong. Ongegrond is de meening dat Aman een afstammeling was van Saul's vijand Agag, den koning der Amalekieten (I Reg. XV 8) en hier niet zonder zinnebeeldige beteekenis als tegenstander optreedt van Saul's familielid Mardocheüs (vgl. II noot 1).</note>, en plaatste zijnen zetel boven alle vorsten, die hij bij zich had.</verse>
<verse osisID="EsthGr.3.2"> En al de dienaren des konings, die in de poort van het paleis verkeerden, bogen de knieën en huldigden Aman; want zoo had de koning hun gelast; alleen Mardochaeüs boog niet de knie en huldigde hem niet<note n="1848">Deze handeling (‘proskynein’, d.i. knielen en het voorhoofd tot op den grond buigen, of zelfs de voeten kussen) was als burgerlijk eerbetoon bij de Israëlieten gebruikelijk (II Reg. XIV 4; Judith X 20), maar uit XIII 13 volg. blijkt, dat Mardocheüs Aman's huldiging als eene godsdienstige vereering aanzag; ook v. 4 schijnt dit aan te duiden. En inderdaad volgens Herodotus (VII 136) weigerden eveneens de gezanten van Lacedemonië deze huldiging aan Xerxes, daar zij een mensch niet wilden aanbidden (vgl. Dan. VI 7). De trotsche Aman, die reeds lang een heimelijken wrok had tegen Mardocheüs en de Joden (vgl. Vulg. XII 6), vond in deze weigering eene welkome gelegenheid om de Joden bij den koning van wetsovertreding te beschuldigen.</note>.</verse>
<verse osisID="EsthGr.3.3"> En de dienaren des konings, die aan de poort van het paleis de wacht hielden, zeiden tot hem: Waarom onderhoudt gij niet, gelijk de anderen, het bevel des konings?</verse>
<verse osisID="EsthGr.3.4"> En als zij dit meermalen zeiden en hij niet wilde hooren, deelden zij het aan Aman mede; zij toch wilden weten of hij in zijn gevoelen zou volharden<note n="1849">Volgens Hebr.: ‘of de woorden van Mardocheüs zouden standhouden’, d.w.z. of de reden, te weten dat hij een Jood was, zou worden aangenomen als geldige verontschuldiging.</note>; want hij had hun gezegd dat hij een Jood was.</verse> 
<verse osisID="EsthGr.3.5"> Toen nu Aman dit hoorde en ondervonden had dat Mardocheüs de knie niet voor hem boog en hem niet huldigde, werd hij zeer gramstorig;</verse>
<verse osisID="EsthGr.3.6"> en hij achtte het als niets<note n="1850">D.i. te weinig om zijn wraakzucht te voldoen. Maar volgens de Gr. Voorrede (in Vulg. XII 6) was Mardocheüs' afkomst reeds aan Aman bekend en had deze reeds besloten hem en geheel zijn volk te dooden. Opmerking verdient bovendien, dat de woorden: ‘en hij achtte.... behoorde’ ontbreken in Gr. A en B. Het eerste deel dezer zinsnede vindt men alleen bij Flav. Jos., het tweede alleen in V.L., welke beide, gelijk ook Hebr., XII 6 missen. Vermoedelijk heeft de Hebr. redactor, na de Voorrede geschrapt te hebben, hier ingevoegd, dat Aman om Mardocheüs het geheele Joodsche volk wilde dooden.</note> de hand aan Mardocheüs alleen te slaan, daar hij had vernomen dat hij tot het Joodsche volk behoorde; en liever wilde hij het gansche volk der Joden, die in het rijk van Assuerus waren, verdelgen.</verse>
<verse osisID="EsthGr.3.7"> In de eerste maand (die Nisan<note n="1851">Ongeveer van half-Maart tot half-April.</note> is geheeten), in het twaalfde jaar der regeering van Assuerus, werd het lot, in het Hebreeuwsch phur genaamd, vóór Aman in de urn geworpen<note n="1852">In Hebr.: ‘wierp men (d.i. een der sterrenwichelaars) het pur (poer), d.i. het lot vóór (d.i. ten overstaan van) Aman’; de bijgeloovige Aman wil zekerheid hebben dat zijn moordplan zal gelukken en tracht door het gebruikelijke (zie Herod. III 128) lot den voor hem gunstigen dag te kennen. De herkomst van het woord Pur is onzeker; misschien is het afgeleid van de Perzische woorden ‘pareh’, stuk, of ‘behre’, lot; misschien van het Assyrische ‘puru’ of ‘buru’, steen om het lot te werpen. Dat de naam van het Purimfeest is afgeleid van deze schijnbaar onbeduidende bijzaak, het loten, wordt beter begrijpelijk uit hetgeen het Gr. aanhangsel verhaalt in Vulg. X 10. Opmerkelijk is het, dat de woorden ‘pur’ en ‘purim’ noch in de oude vertalingen (Gr. A en B, V.L. en Flav. Jos.), noch in de oude teksten (de Chaldeeuwsche en Jusipon ben Gorion) voorkomen; Gr. A heeft in IX 26 ‘phoyrdaia’, Flav. Jos. bij IX 23 ‘phroyraioys’ en Gr. B in IX 26 ‘phroyrai, wegens de loten (vgl. X 10), omdat deze in hunnen tongval phroyrai genoemd worden’. Daarom leiden sommigen het woord ‘pur’ af van het Hebr. ‘parar’, d.i. splijten, met de beteekenis van: scherf, steentje om het lot te werpen, Gr. B in III 7 en IX 24 ‘psêphisma’; zie andere verklaringen weerlegd in de Inleiding en vgl. IX 24 volg. Anderen beschouwen de Grieksche benaming als eene corruptie van pur.</note>, (om te weten) op welken dag en in welke maand het volk der Joden moest omgebracht worden; en het lot viel op de twaafde maand, die Adar genoemd wordt<note n="1853">In het Hebr. schijnt hier uitgevallen: ‘en het viel op den 13en dag’ (der 12e maand enz.); Gr. B en V.L. lezen: ‘op den 14en dag’, zie daarover XIII 6.</note>.</verse>
<verse osisID="EsthGr.3.8"> En Aman zeide tot koning Assuerus: Er is een volk, door al de provinciën van uw rijk verspreid en onderling van elkander gescheiden<note n="1854">Hebr.: ‘verspreid en afgezonderd tusschen de volken’, een niet talrijk, maar eigenaardig volk. Aman schijnt den naam van dat volk niet genoemd te hebben (vgl. VI 10, XIII 6), en hij beschuldigt ook Mardocheüs niet, omdat deze den koning van den dood heeft gered (II 22).</note>, dat nieuwe wetten en plechtgebruiken volgt en des konings voorschriften minacht. En gij weet zeer goed, dat het niet in het belang van uw rijk is, indien het door toegevendheid overmoedig wordt.</verse>
<verse osisID="EsthGr.3.9"> Indien het u goeddunkt, geef dan bevel het uit te roeien, en tien duizend talenten zal ik toewegen aan de beheerders uwer schatkist<note n="1855">Tien duizend talenten, ongeveer vijf en veertig millioen gulden, hoopt Aman door verbeurdverklaring van de goederen der Joden in beslag te nemen.</note>.</verse>
<verse osisID="EsthGr.3.10"> Hierop nam de koning den ring, dien hij gebruikte, van zijne hand<note n="1856">Met den zegelring gaf de koning aan Aman volmacht om te doen wat hij wilde (vgl. VIII 2, 8). Eveneens liet Mithridates, koning van Pontus, tachtig duizend Romeinen in zijn land op één dag ombrengen. Bovendien is de wreedheid van Xerxes bekend uit Herodotus (VII 35, 39; VIII 118; IX 113), ofschoon de koning in dit geval vermoedelijk niet wist dat de Joden zoo talrijk waren in zijn land (vgl. noot 8).</note> en gaf dien aan Aman, den zoon van Amadathi uit het geslacht van Agag, den vijand der Joden,</verse>
<verse osisID="EsthGr.3.11"> en zeide tot hem: Het zilver, dat gij belooft, zij het uwe; met het volk kunt gij doen wat u goeddunkt.</verse>
<verse osisID="EsthGr.3.12"> Nu werden in de eerste maand Nisan, op den dertienden dag dier maand, de schrijvers des konings ontboden; en men schreef, gelijk Aman had bevolen, aan al de stadhouders des konings en de bestuurders der provinciën en der verschillende volken, zoodat elk volk het kon lezen en hooren naar de verscheidenheid der talen, in naam van koning Assuerus; en brieven, met zijn ring bezegeld,</verse>
<verse osisID="EsthGr.3.13"> werden door renboden des konings<note n="1857">Over deze boden der rijkspost spreekt Herodotus VIII 98.</note> gezonden naar alle provinciën: dat men al de Joden zou dooden en verdelgen, van kind tot grijsaard, kinderen en vrouwen, op éénen dag, te weten op den dertienden der twaalfde maand, die Adar genoemd wordt, en dat men hunne goederen zou plunderen<note n="1858">Maanden te voren reeds wilde Aman, blind vertrouwende dat die dag hem gunstig moest zijn, zijn moordbevel openbaar maken, waarschijnlijk om zijne wraakzucht te voldoen en de Joden door angst te kwellen. Konden de slachtoffers vóór dien tijd vluchten, dan was het gehate geslacht toch uit het rijk verwijderd, aan ellende en armoede ten prooi en waren hunne goederen verbeurd verklaard.</note>.</verse> 
<verse osisID="EsthGr.3.14"> Dat<note n="1859">Tusschen v. 13 en 14 heeft Gr. het afschrift van den brief, in Vulg. XIII 1-7.</note> nu was de inhoud der brieven, opdat alle provinciën het weten en zich tegen genoemden dag gereed maken zouden.</verse>
<verse osisID="EsthGr.3.15"> Met spoed gingen de renboden, die gezonden waren, 's konings bevel volbrengen. En aanstonds werd te Susan het bevelschrift aangeplakt, terwijl de koning en Aman aan een feestmaal zaten, en al de Joden, die in de stad waren, weenden<note n="1860">Hebr.: ‘en de wet werd in den burcht Susan uitgevaardigd; de koning en Aman zaten te drinken, doch de stad Susan was ontsteld’ (eveneens Gr. B en Flav. Jos.) over dit ongehoorde moordbevel, uit vrees voor burgerkrijg.</note>.</verse>
</chapter>
<chapter osisID="EsthGr.4">
<title>Hoofdstuk IV.</title>
<p>Mardocheüs pleegt openlijk rouw tot voor de poort van het paleis (v. 1-3) en geeft aan Esther, die haren kamerdienaar tot hem gezonden had, de reden daarvan met een afschrift van 's konings bevelbrief, haar verzoekende tot den koning te gaan (v. 4-9). Esther laat hem weten, dat zij ongeroepen niet bij den koning mag komen (v. 10, 11); maar hij wijst haar op het gevaar, dat ook haar als Jodin dreigt en op den plicht om haren invloed tot redding van het volk te gebruiken (v. 12-14). Esther vraagt een gemeenschappelijk gebed en vasten, en besluit bij den koning hunne voorspraak te zijn (v. 15-17).</p>
<verse osisID="EsthGr.4.1"> Toen Mardocheüs dit vernam, scheurde hij zijne kleederen en hulde zich in rouwgewaad en strooide asch op zijn hoofd<note n="1861">Zie II Reg. XIII 19; Jon. III 5.</note>; en op het plein te midden der stad kreet hij met luider stem, de bitterheid zijner ziel openbarend,</verse>
<verse osisID="EsthGr.4.2"> en aldus jammerend kwam hij tot voor de poort van het paleis. Want het was niet geoorloofd in rouwgewaad gehuld het hof des konings binnen te treden.</verse>
<verse osisID="EsthGr.4.3"> Ook in al de provinciën, steden en plaatsen, waar het wreede bevel des konings aankwam, was groote rouw onder de Joden, vasten, gejammer en geween; velen namen zak en asch als legerstede<note n="1862">Zie Is. LVIII 5; Jon. III 6.</note>.</verse>
<verse osisID="EsthGr.4.4"> Toen nu de hofdames en kamerdienaren van Esther bij haar kwamen, deelden zij het haar mede. En dit hoorende ontstelde zij, en zij zond een kleed om hem in de plaats van het rouwgewaad daarmede te kleeden; maar hij wilde het niet aannemen<note n="1863">Eenige hofdames en kamerdienaren kenden zeker reeds Esther's betrekking tot Mardocheüs (vgl. II 22). De koningin kende het moordbevel nog niet en meenende dat Mardocheüs over een persoonlijk ongeval treurde, zond zij hem een kleed om hare deelneming te betuigen, of wel opdat hij het koninklijk paleis zou kunnen binnengaan (v. 2) en haar de reden van zijn rouw mededeelen. Hij wilde het echter niet aannemen: waarschijnlijk durfde hij aan den brenger van het kleed zijn plan niet bekend maken en wilde hij Esther beduiden, dat zij hem een geheel vertrouwd persoon zou zenden (zie II noot 6). Misschien zond Esther het kleed in de meening, dat Mardocheüs tot armoede was vervallen.</note>.</verse>
<verse osisID="EsthGr.4.5"> En zij riep den kamerdienaar Athach, dien de koning haar ten dienste gesteld had, en beval hem naar Mardocheüs te gaan en van hem te vernemen waarom hij dat deed.</verse>
<verse osisID="EsthGr.4.6"> Athach ging dan naar buiten en begaf zich naar Mardocheüs, die op het stadsplein voor de poort van het paleis stond;</verse>
<verse osisID="EsthGr.4.7"> en deze deelde hem al wat geschied was mede, hoe Aman beloofd had in de schatkist des konings geld te storten voor de verdelging der Joden<note n="1864">Mardocheüs deelde aan Athach mede de aanleiding tot Aman's wraak en de wijze, waarop deze voor zijn moordbevel de koninklijke goedkeuring had ontvangen, opdat Esther de onschuld der Joden en de kuiperijen van Aman zou kennen.</note>.</verse>
<verse osisID="EsthGr.4.8"> Ook gaf hij hem een afschrift van de verordening, die in Susan was aangeplakt, opdat hij het aan de koningin zou toonen en haar waarschuwen naar den koning te gaan en hem te smeeken voor haar volk<note n="1865">Na v. 8 volgt in Gr. XV 1-3 onzer Vulgaat.</note>.</verse>
<verse osisID="EsthGr.4.9"> Athach keerde terug en deelde aan Esther mede al wat Mardocheüs gezegd had.</verse>
<verse osisID="EsthGr.4.10"> En zij antwoordde hem en beval aan Mardocheüs te zeggen:</verse> 
<verse osisID="EsthGr.4.11"> Alle dienaren des konings en al de provinciën, die onder zijne heerschappij zijn, weten dat ieder, man of vrouw, die ongeroepen in het binnenhof des konings<note n="1866">Van waaruit men den koning op zijn troon zag zitten (V 1); wie in dit binnenhof kwam, wilde klaarblijkelijk tot den koning binnendringen. Dit verbod kan men ook opmaken uit Herod. III 84.</note> komt, zonder eenig uitstel onmiddellijk gedood wordt, tenzij de koning hem den gouden schepter toereikt ten teeken van genade, en hij aldus mag blijven leven. Hoe zal ik dan naar den koning kunnen gaan, daar ik reeds sedert dertig dagen niet bij hem ontboden ben<note n="1867">Esther kon om een gehoor bij den koning verzoeken (Herod. III 118), maar zij was sedert dertig dagen niet bij hem ontboden en vreesde daarom eene weigering; werd zij eenmaal afgewezen, dan was een ongevraagd binnentreden hoogst gevaarlijk. Werd zij toegelaten, dan moest ze aanstonds haar gewaagd verzoek openbaren, zonder een gunstig oogenblik te kunnen afwachten. Ook was een plotseling binnentreden beter geschikt om het hart des konings te treffen.</note>?</verse>
<verse osisID="EsthGr.4.12"> Toen Mardocheüs dit vernam,</verse>
<verse osisID="EsthGr.4.13"> liet hij Esther wederom boodschappen, zeggende: Meen niet dat van alle Joden gij alleen uw leven zult redden, omdat gij in het huis des konings zijt:</verse>
<verse osisID="EsthGr.4.14"> immers, indien gij nu zwijgt, zullen de Joden wel door eenig ander middel<note n="1868">In Gr. A (gelijk ook in v. 16) en bij Flav. Jos. wordt gezegd: ‘door God’.</note> gered worden, maar zult gij en uws vaders huis omkomen. En wie weet of gij niet daarom tot de koninklijke waardigheid zijt gekomen, om voor een tijd als deze gereed te staan?</verse>
<verse osisID="EsthGr.4.15"> En op hare beurt liet Esther aan Mardocheüs dit antwoord geven:</verse>
<verse osisID="EsthGr.4.16"> Ga, en verzamel al de Joden, die gij in Susan kunt vinden, en bidt voor mij. Eet en drinkt niet in drie dagen en drie nachten<note n="1869">Den eersten en den derden dag slechts gedeeltelijk, als blijkt uit V 1 en 5 (zie V noot 4 en vgl. Matth. XII 40).</note>; en ik zal met mijne dienaressen eveneens vasten, en dan zal ik ongeroepen, tegen de wet in, bij den koning binnentreden en mij aan doodsgevaar blootstellen.</verse> 
<verse osisID="EsthGr.4.17"> Mardocheüs ging dan en deed al wat Esther hem bevolen had<note n="1870">In Gr. volgt het gebed van Mardocheüs en van Esther; in Vulg. XIII 8 - XIV.</note>.</verse>
</chapter>
<chapter osisID="EsthGr.5">
<title>Hoofdstuk V.</title>
<p>Esther begeeft zich tot den koning en wordt door hem gunstig ontvangen (v. 1-3); zij noodigt hem met Aman ten maaltijd en vraagt hen ook den volgenden dag (v. 4-8). Heengaande ontmoet Aman den Jood Mardocheüs, die andermaal weigert voor hem de knie te buigen (v. .9 Hij klaagt aan zijne vrouw en zijne vrienden, dat zijn geluk door Mardocheüs vergald wordt, en laat op hun voorstel het kruishout voor Mardocheüs oprichten (v. 10-14).</p>
<verse osisID="EsthGr.5.1"> Den derden dag nu kleedde zich Esther in koninklijk gewaad en ging staan in het binnenste voorhof van het koninklijk paleis tegenover de zaal des konings, terwijl hij op zijn troon zat in de raadzaal van het paleis tegenover den ingang des huizes<note n="1871">Esther stond tegenover de zaal des konings, en wel tegenover den ingang des huizes, d.i. der koninklijke zaal; door den open ingang zag de koning haar staan. - In Gr. wordt hier breedvoerig Esther's binnentreden beschreven, zie Vulg. XV 4-19. De beschrijving van Gr. is natuurlijker dan die van Hebr. en geeft eene betere verklaring van 's konings liefde en grootmoedige beloften (v. 3).</note>.</verse>
<verse osisID="EsthGr.5.2"> En toen hij de koningin Esther zag staan, behaagde zij in zijne oogen en hij reikte haar den gouden schepter toe, dien hij in de hand had. En zij trad nader en kuste<note n="1872">Hebr.: ‘raakte aan’ met eerbied en vertrouwen.</note> het eind van den schepter.</verse>
<verse osisID="EsthGr.5.3"> En de koning zeide tot haar: Wat wilt gij, koningin Esther? wat is uw verlangen? al vraagt gij ook de helft van mijn rijk, het zal u gegeven worden<note n="1873">Eene dergelijke belofte van Xerxes vinden we eveneens bij Herodotus IX 109.</note>.</verse>
<verse osisID="EsthGr.5.4"> En zij antwoordde: Indien het den koning goeddunkt, bid ik u heden, in gezelschap van Aman, naar mij te komen aan den maaltijd, dien ik bereid heb<note n="1874">Heden, eveneens in Hebr. en Gr. B; maar in V.L. en Gr. A: ‘morgen’; deze laatste vertaling echter schijnt daarmede in tegenspraak in v. 5: ‘roept spoedig Aman, opdat wij aan Esther's verlangen voldoen’. - Alvorens hare gewaagde bede te uiten, wil Esther nog meer 's konings genegenheid winnen. Zij noodigt ook Aman uit om bij dezen geen achterdocht te wekken en te voorkomen dat hij haar plan in het geheim tegenwerkt.</note>.</verse> 
<verse osisID="EsthGr.5.5"> En dadelijk zeide de koning: Roept terstond Aman, opdat hij aan het verlangen van Esther voldoe. Zoo kwamen de koning en Aman aan den maaltijd, dien de koningin hun bereid had.</verse>
<verse osisID="EsthGr.5.6"> En nadat de koning overvloedig wijn gedronken had, zeide hij tot haar<note n="1875">En nadat enz., Hebr.: ‘En de koning zeide bij het wijngelag’, bij de Perzen gebruikelijk volgens Herodotus I 133. De koning had dien morgen uit de opzienbarende komst en de terughoudendheid van Esther opgemaakt, dat zij gekomen was (v. 1) om iets gewichtigs te verzoeken (vgl. noot 3).</note>: Wat verlangt gij, dat u gegeven worde? en wat hebt gij te vragen? al verlangt gij ook de helft van mijn rijk, gij zult het ontvangen.</verse>
<verse osisID="EsthGr.5.7"> En Esther antwoordde hem: Dit is mijn verzoek en mijne bede<note n="1876">Dit is enz., Hebr.: ‘Mijn wensch en mijn verlangen - indien’ enz. v. 8. Esther begint, alsof zij haar verzoek zal openbaren; maar zij stelt nogmaals uit om belangstelling en medelijden op te wekken bij den koning en dezen nog meer door zijn herhaalde beloften te binden.</note>:</verse>
<verse osisID="EsthGr.5.8"> Indien ik gunst in de oogen des konings gevonden heb en het den koning goeddunkt mij te geven wat ik vraag en mijne bede in te willigen, dan kome de koning met Aman aan den maaltijd, dien ik hun bereid heb, en morgen zal ik den koning mijn verlangen openbaren.</verse>
<verse osisID="EsthGr.5.9"> Aman ging dan dien dag vroolijk en opgeruimd henen. Maar toen hij Mardocheüs zag zitten voor de poort van het paleis<note n="1877">Gelijk in II 19; Esther's belofte (IV 16) deed Mardocheüs' hoop herleven; hij had daarom zijn rouwkleed afgelegd en zat wederom ‘in de poort des konings’ (volgens Hebr.).</note>, die niet alleen niet opstond voor hem, maar zich zelfs niet verroerde van de plaats waar hij zat<note n="1878">Niet verroerde enz.; in Hebr.: ‘niet (van ontzag) beefde’, of: ‘niet (eerbiedig) plaats maakte’.</note>, werd hij hevig vergramd.</verse>
<verse osisID="EsthGr.5.10"> Doch hij ontveinsde zijne gramschap en ontbood, thuis weergekeerd, zijne vrienden en zijne vrouw Zares samen bij zich;</verse>
<verse osisID="EsthGr.5.11"> en hij weidde voor hen uit over de grootheid van zijn rijkdom en het aantal zijner zonen<note n="1879">Zie IX 6; een groot aantal zonen gold bij de Perzen (Herod. I 136), gelijk bij de Israëlieten (Ps. CXXVI 4, 5), als een bijzonder geluk.</note> en over de heerlijkheid, waartoe de koning hem boven al zijne vorsten en dienaren verheven had.</verse>
<verse osisID="EsthGr.5.12"> En hij voegde er bij: Zelfs heeft koningin Esther nevens den koning niemand anders aan den maaltijd genoodigd dan mij; en bij haar moet ik ook morgen met den koning het middagmaal gebruiken.</verse>
<verse osisID="EsthGr.5.13"> En ofschoon ik dit alles heb, dunkt het mij dat ik niets heb, zoolang ik den Jood Mardocheüs zie zitten voor de poort des konings.</verse>
<verse osisID="EsthGr.5.14"> Toen antwoordden hem zijne vrouw Zares en de overige vrienden: Laat een hoogen paal gereed maken, die vijftig el hoog is<note n="1880">Vijftig Perzische ellen, d.i. ongeveer 22 meter; de paal werd misschien op eene hoogte geplaatst; maar wijl dezelfde hoogtebepaling in VII 9 zonder eenige reden terugkeert, dient wellicht dit ronde getal alleen om te beteekenen een zeer hoogen paal, overal in de stad zichtbaar, tot meerdere schande (vgl. II noot 17).</note>, en zeg morgen aan den koning, dat men er Mardocheüs aan hange; en dan kunt gij vroolijk met den koning naar den maaltijd gaan. De raad beviel hem, en hij liet een hoog kruis<note n="1881">Hebr.: ‘den paal’.</note> gereed maken.</verse>
</chapter>
<chapter osisID="EsthGr.6">
<title>Hoofdstuk VI.</title>
<p>In een slapeloozen nacht laat Assuerus zich uit de rijkskronieken voorlezen, o.a. hoe Mardocheüs het leven van den koning gered had; vernemend, dat deze daarvoor geene belooning onvangen heeft, laat hij Aman binnentreden, die gekomen was om Mardocheüs te doen ophangen, en vraagt hem wat te doen aan den man, dien de koning wil eeren (v. 1-6). Aman, meenend dat hem die eer gold, vraagt het hoogste openlijk eerbetoon, dat hij, op last des konings, aan Mardocheüs moet bewijzen (v. 7-11). Verbitterd keert hij naar huis, alwaar zijne vrouw en zijne vrienden hierin een teeken van zijn val zien (v. 12, 13). Aman wordt gehaald voor den maaltijd bij Esther (v. .14</p>
<verse osisID="EsthGr.6.1"> Dien nacht bracht de koning slapeloos door<note n="1882">In Gr. en V.L. begint v. 1: ‘In dien nacht verdreef de Heer den slaap van den koning’.</note>, en hij beval de geschiedboeken en de kronieken der vroegere tijden hem aan te brengen. En toen men hem daaruit voorlas,</verse> 
<verse osisID="EsthGr.6.2"> kwam men aan die plaats, waar geschreven stond, hoe Mardocheüs de kuiperijen had uitgebracht van de kamerdienaars Bagathan en Thares, die koning Assuerus hadden willen vermoorden<note n="1883">Vgl. II 21.</note>.</verse>
<verse osisID="EsthGr.6.3"> En toen de koning dit hoorde, zeide hij: Wat eer en belooning heeft Mardocheüs voor die daad van trouw bekomen? Zijne dienaren en hovelingen zeiden tot hem: Volstrekt geene belooning heeft hij ontvangen<note n="1884">Volgens Hebr. vraagt de koning: ‘Welke eer en grootheid is Mardocheüs daarvoor aangedaan?’ en antwoorden de hovelingen: ‘Er is hem niets geschied’: openbare hulde, zooals de weldoeners des konings gewoonlijk ontvingen (Herod. VIII 85), was aan Mardocheüs niet gebracht, al had hij ook eenige belooning ontvangen volgens XII 5. Misschien las Hebr. oorspronkelijk (gelijk thans nog Gr. A) niet eene vraag, maar een uitroep: ‘Welke eer’ enz., m.a.w. niets in vergelijking met zulk eene weldaad (zooals V.L. leest); wat vervolgens door de dienaren wordt bevestigd.</note>.</verse>
<verse osisID="EsthGr.6.4"> En onmiddellijk<note n="1885">Onmiddellijk ontbreekt in Hebr.; intusschen was de morgen aangebroken en stond Aman reeds in het voorhof (V 14).</note> zeide de koning: Wie is in het voorhof? Nu was Aman in het binnenhof<note n="1886">Binnenhof, Hebr.: ‘buitenste voorhof’, het voorvertrek, waar misschien altijd eenige dienaren 's konings bevelen afwachtten. Het verbod van IV 11 gold alleen voor het binnenhof.</note> van het koninklijk paleis gekomen om den koning te overreden, dat hij Mardocheüs zou doen ophangen aan de galg, die voor hem gereed was gemaakt.</verse>
<verse osisID="EsthGr.6.5"> De dienaren antwoordden: Aman staat in het voorhof. En de koning zeide: Laat hem binnenkomen.</verse>
<verse osisID="EsthGr.6.6"> En toen hij binnengekomen was, sprak hij tot hem: Wat moet men den man doen, dien de koning wil eeren? Aman nu dacht in zijn hart en meende dat de koning niemand anders dan hem eer wilde bewijzen;</verse>
<verse osisID="EsthGr.6.7"> daarom antwoordde hij: De man, dien de koning wil eeren,</verse>
<verse osisID="EsthGr.6.8"> moet met een koninklijk gewaad worden bekleed<note n="1887">Hebr. voegt er bij: ‘waarmede de koning is gekleed geweest’: vgl. I Reg. XVIII 4; Plutarchus, Artaxerxes 24.</note> en op een paard geplaatst, dat door den koning bereden wordt, en hij moet eene koninklijke kroon op zijn hoofd krijgen<note n="1888">En eene koninklijke kroon op zijn hoofd, in Hebr.: ‘en op welks kop eene koninklijke kroon is geplaatst’, ten teeken, dat het een paard des konings is; op de Assyrische beeldwerken dragen de koninklijke paarden eene soort van kroon; dit verslid ontbreekt in Gr.; vgl. III Reg. I 33.</note>;</verse> 
<verse osisID="EsthGr.6.9"> en de eerste van de vorsten en grooten des konings houde zijn paard bij den toom en over het stadsplein<note n="1889">Het stadsplein voor de poort van het paleis (IV 6).</note> voortgaande roepe hij en zegge: Zoo zal geëerd worden, wien de koning wil eeren<note n="1890">In Hebr. luidt v. 9: ‘En men geve het gewaad en het paard aan een van de vorsten en voornamen des konings, opdat zij daarmede den man kleeden, dien de koning wenscht te eeren, en hem op het paard doen rijden over het plein der stad en roepen voor hem uit: Zoo geschiedt den man, in wiens vereering de koning behagen neemt’.</note>!</verse>
<verse osisID="EsthGr.6.10"> En de koning zeide tot hem: Haast u, neem het kleed en het paard, en doe, zooals gij gezegd hebt, aan Mardocheüs, den Jood, die voor de poort van het paleis zit<note n="1891">Mardocheüs, den Jood, die voor de poort van het paleis zit (vgl. II 19); de koning heeft wel aan zijne dienaren nadere inlichtingen omtrent Mardocheüs gevraagd, en diens afkomst was misschien opgeteekend in de kronieken, maar hij schijnt niet te weten, dat het moordbevel van Aman de Joden betreft (vgl. VII noot 3).</note>. Wacht u iets na te laten<note n="1892">In Hebr.: ‘laat niets achterwege enz.’.</note> van hetgeen gij gezegd hebt.</verse>
<verse osisID="EsthGr.6.11"> Zoo nam dan Aman het kleed en het paard, kleedde Mardocheüs op het stadsplein<note n="1893">Op het stadsplein, behoort volgens Hebr. bij: ging voor hem uit.</note>, deed hem het paard bestijgen en ging voor hem uit, roepende: Zoo verdient geëerd te worden, wien de koning wil eeren.</verse>
<verse osisID="EsthGr.6.12"> Daarop keerde Mardocheüs terug naar de poort van het paleis; en Aman spoedde zich heen naar zijn huis, treurig en het hoofd omhuld<note n="1894">Van schaamte en verdriet (vgl. II Reg. XV 30; Jerem. XIV 3).</note>.</verse>
<verse osisID="EsthGr.6.13"> En hij verhaalde al wat hem wedervaren was aan zijne vrouw Zares en zijn vrienden. En de wijzen, die hem met raad bijstonden, en zijne vrouw antwoordden hem: Als Mardocheüs, voor wien gij begonnen zijt te vallen, van het geslacht der Joden is, zult gij niet tegen hem bestand zijn, maar tegenover hem ten val komen<note n="1895">De wijzen, die Aman onder zijne vrienden had (zie I 13), en zijne vrouw hielden deze gebeurtenis voor een ongunstig voorteeken; ‘si’ voor ‘siquidem’, zooals in Gr. A en Flav. Jos. eene bevestiging, wegens V 13. Was de Jood Mardocheüs door den koning tegen den wil van Aman tot de hoogste eer verheven en een oogenblik boven hem gesteld, dan stond den vervolger der Joden, den doodvijand van Mardocheüs, het ergste te wachten. In Gr. en bij Flav. Jos. wordt er eene andere reden bijgevoegd: ‘want God is met hem (onder hen)’; vgl. I Reg. IV 8; Judith V 6 volg.</note>.</verse> 
<verse osisID="EsthGr.6.14"> Terwijl zij nog met hem spraken, kwamen de kamerdienaren des konings en drongen hem met spoed te gaan naar den maaltijd, dien de koningin bereid had.</verse>
</chapter>
<chapter osisID="EsthGr.7">
<title>Hoofdstuk VII.</title>
<p>De koning met Aman andermaal ten maaltijd bij Esther, vraagt haar opnieuw wat zij begeert (v. 1, 2). Zij smeekt den koning om haar leven en dat van haar volk, hetwelk belaagd wordt door Aman (v. 3-6). Assuerus staat vertoornd op, terwijl Aman zich voor Esther neerwerpt om lijfsbehoud (v. 7, 8). De koning spreekt het vonnis over hem uit en laat hem ophangen aan den voor Mardocheüs bestemden paal (v. 9. .10</p>
<verse osisID="EsthGr.7.1"> De koning en Aman kwamen dan om met de koningin te drinken.</verse>
<verse osisID="EsthGr.7.2"> En ook op den tweeden dag zeide de koning tot haar, toen hij door wijn verhit was: Wat is uw verzoek, Esther, opdat het u gegeven worde? en wat wilt gij dat geschiede? al vraagt gij ook de helft van mijn rijk, gij zult het ontvangen.</verse>
<verse osisID="EsthGr.7.3"> En zij antwoordde hem: Indien ik gunst in uwe oogen, o koning, gevonden heb en indien het u goeddunkt, schenk mij mijn leven, waarvoor ik bid, en mijn volk, waarvoor ik smeek.</verse>
<verse osisID="EsthGr.7.4"> Want wij zijn uitgeleverd<note n="1896">Hebr.: ‘wij zijn verkocht’, eene zinspeling op III 9.</note>, ik en mijn volk, om vertreden, vermoord en verdelgd te worden. En werden wij nog tot slaven en slavinnen verkocht, het zou een dragelijk onheil wezen, en zuchtend zou ik zwijgen; maar nu hebben wij een verdrukker, wiens wreedheid op den koning terugvalt<note n="1897">Maar nu enz. De gruweldaad van Aman zal den koning worden aangerekend, die bovendien zoovele trouwe onderdanen zal verliezen en zelfs zijne gemalin Esther. Sommigen verklaren Hebr. in dezelfde beteekenis: ‘de verdrukker kan de schade des konings niet vergoeden’. Letterlijk luidt het daar: ‘want de verdrukker is de schade des konings niet waard’, d.w.z. ik zou gezwegen hebben, omdat het niet de moeite waard is voor zulk een verdrukker (zulk eene verdrukking) den koning lastig te vallen. Anderen echter willen den Hebr. tekst verbeteren (‘hattzala’, gelijk IV 14, voor ‘hattzar’) en vertalen: ‘want de redding is de schade des konings niet waard’, wij zouden niet van de slavernij gered willen worden tot schade des konings, die den verkoopprijs zou verliezen.</note>.</verse> 
<verse osisID="EsthGr.7.5"> En koning Assuerus antwoordde en zeide: Wie is hij en wat macht heeft hij om dat te durven doen<note n="1898">Hebr.: ‘wie is hij en waar is hij, dien zijn hart heeft opgezet om dat te doen?’ Xerxes schijnt niet te weten, dat Aman's moordbevel tegen de Joden gericht was (vgl. III noot 8).</note>?</verse>
<verse osisID="EsthGr.7.6"> En Esther zeide: Onze verdrukker en vijand is die snoode Aman. En toen deze dit hoorde, verstomde hij terzelfder stond en kon het aangezicht van den koning en de koningin niet verdragen.</verse>
<verse osisID="EsthGr.7.7"> De koning in woede ontstoken stond op en ging uit de eetzaal in den met boomen beplanten hof<note n="1899">Opgewonden door den wijn, en vol woede over de wandaad van zijn gunsteling.</note>. Ook Aman stond op om van koningin Esther lijfsbehoud af te smeeken; want hij begreep dat hem van 's konings wege onheil bereid was.</verse>
<verse osisID="EsthGr.7.8"> En toen deze<note n="1900">Hebr.: ‘de koning’.</note> uit den met boomen beplanten hof teruggekeerd en de eetzaal binnengetreden was, vond hij Aman neergevallen op het rustbed, waarop Esther lag<note n="1901">De koning vond Aman neergevallen op den rand van (of vóór) Esther's rustbed om genade af te smeeken; aan eene aanranding kon Aman in deze omstandigheden niet denken; maar de koning, onthutst en opgewonden, roept met grimmigen spot uit: Ook de koningin enz. Hoe wispelturig de genegenheid van Xerxes was, blijkt uit Herodotus VIII 118 en IX 108-113.</note>, en hij zeide: Ook de koningin wil hij, in mijn bijzijn, in mijn huis, geweld aandoen! En nog was het woord uit 's konings mond niet uitgegaan, of op hetzelfde oogenblik omhulde men diens gelaat<note n="1902">Velen verklaren: nauwelijks was dat woord (‘ook de koningin’ enz., waarin de dienaren eene veroordeeling zagen) of het doodvonnis uit 's konings mond uitgegaan, of men omhulde Aman's gelaat, zooals dat oudtijds met ter dood veroordeelden gebruikelijk was. Men kan echter het bestaan van zulk een gebruik, zeker wat de Perzen betreft, met grond in twijfel trekken; bovendien, heeft de koning hier reeds het doodvonnis uitgesproken? Gr. B en Flav. Jos. hebben: Het gelaat van Aman werd met schaamte (met doodskleur) overdekt. In dien zin kan men Hebr. hetzij overdrachtelijk verklaren: ‘zijn aangezicht betrok’, of liever met eene geringe tekstwijziging (‘chaferu’ voor ‘chafu’) vertalen: ‘zijn aangezicht ontstelde’ van schrik bij die aanklacht en de woede des konings.</note>.</verse>
<verse osisID="EsthGr.7.9"> En Harbona, een der kamerdienaren, die den koning ten dienste stonden, zeide: Zie, de paal, dien hij bestemd heeft voor Mardocheüs, die in het belang des konings gesproken heeft, staat<note n="1903">Om 's konings doodvonnis uit te voeren. Men kan echter Hebr. ook vertalen: ‘En ook, zie de paal’ enz., als eene bevestiging van Esther's aanklacht en een nieuw bewijs van Aman's haat tegen de Joden, zelfs tegen Mardocheüs, den redder des konings. Ook werd misschien thans aan den koning verhaald wat de reden was van Aman's haat (vgl. XVI 12 volg.), dat deze namelijk betrokken was in de samenzwering van II 21. Dan eerst volgde het doodvonnis (zie noot 7): ‘En de koning zeide: Hangt hem daaraan op (vgl. II noot 17).</note>, vijftig el hoog, bij Aman's huis. En de koning zeide tot hem: Hangt hem daaraan op.</verse>
<verse osisID="EsthGr.7.10"> Zoo werd Aman opgehangen aan de galg, die hij voor Mardocheüs bereid had; en de toorn des konings bedaarde.</verse>
</chapter>
<chapter osisID="EsthGr.8">
<title>Hoofdstuk VIII.</title>
<p>Assuerus geeft aan Esther de bezittingen van Aman en verheft Mardocheüs in diens plaats (v. 1, 2). Op het verzoek van Esther vaardigt hij een nieuw bevelschrift uit, waarin hij de Joden van zijn rijk machtigt zich tegen hunne vijanden te verdedigen en hen om te brengen en te plunderen (v. 3-14). Vreugde te Susan en in al de steden des rijks; vele heidenen gaan tot den Joodschen godsdienst over (v. 15-17).</p>
<verse osisID="EsthGr.8.1"> Te dien dage schonk koning Assuerus aan koningin Esther het huis van Aman<note n="1904">D.w.z. al zijne bezittingen, welke verbeurdverklaard werden (vgl. Tob. I 22).</note>, den vijand der Joden, en Mardocheüs kwam voor het aangezicht des konings<note n="1905">Mardocheüs werd toegelaten in tegenwoordigheid des konings gelijk de hooge ambtenaren (vgl. I noot 15).</note>. Want Esther had hem bekend gemaakt dat hij haars vaders broeder was.</verse>
<verse osisID="EsthGr.8.2"> En de koning nam den ring, dien hij Aman had doen afnemen, en gaf dien aan Mardocheüs<note n="1906">Hierdoor werd Mardocheüs, die den koning van Aman's aanslag had gered (vgl. VII noot 8), verheven tot Aman's waardigheid (zie noot 5; III 10 en X 3). Geen enkel woord van Herodotus III 84 doet vermoeden, wat sommigen beweren, dat vreemdelingen niet de eerste ambten in het Perzische rijk konden bekleeden; zie integendeel Herod. VIII 104, IX 107. Ter vergelding van veel geringer weldaden werden anderen door Darius en Xerxes tot bestuurders van gewesten aangesteld volgens Herodotus III 139 volg. en IX 107; zie Dan. V 16.</note>. En Esther stelde Mardocheüs aan over haar huis<note n="1907">Haar huis, Hebr.: ‘het huis van Aman’ als bestuurder.</note>.</verse>
<verse osisID="EsthGr.8.3"> En hiermede niet tevreden, viel zij den koning te voet en sprak weenend tot hem en smeekte, dat hij zou gelasten de boosheid van Aman, den Agagiet, en zijne allersnoodste aanslagen, die hij tegen de Joden beraamd had, te verijdelen.</verse>
<verse osisID="EsthGr.8.4"> En hij stak haar, volgens het gebruik, met de hand den gouden schepter toe, waarmede het teeken van genade gegeven werd<note n="1908">In plaats van 2-7 verhaalt Gr. A, dat de koning aan M. vroeg: wat verlangt gij? en het zal u geschieden. Waarop M. antwoordde: dat het bevelschrift van Aman worde ingetrokken. Dan gaf de koning hem de heerschappij. Esther vroeg daarna en verkreeg ook van den koning verlof om de kinderen van Aman te dooden (zie IX 13). - En hij stak haar enz., in Hebr. leest men enkel: ‘En de koning strekte naar Esther den gouden schepter uit’. Vermoedelijk had Esther het wederom gewaagd ongevraagd tot den koning binnen te treden (vgl. V 2).</note>; en zij richtte zich op en stond voor hem</verse>
<verse osisID="EsthGr.8.5"> en zeide: Indien het den koning goeddunkt en indien ik genade in zijne oogen gevonden heb, en mijne bede hem niet onwelgevallig schijnt, zoo bid ik dat de eerste brieven van Aman, den belager en vijand der Joden, waarin hij gelast heeft hen in al de provinciën des konings om te brengen, door nieuwe brieven worden vervangen<note n="1909">Zoo bid ik, dat de eerste brieven van Aman.... door nieuwe brieven worden vervangen, naar Hebr.: ‘dan worde er geschreven, dat de brieven (met) het plan van Aman worden herroepen’ (vgl. v. 8 en noot 7).</note>.</verse>
<verse osisID="EsthGr.8.6"> Hoe toch zou ik de vermoording en slachting van mijn volk kunnen verdragen?</verse>
<verse osisID="EsthGr.8.7"> En koning Assuerus antwoordde aan koningin Esther en den Jood Mardocheüs: Het huis van Aman heb ik aan Esther geschonken en hem aan het kruis doen hechten, omdat hij de hand heeft durven slaan aan de Joden<note n="1910">De koning beroept zich op deze gunsten ten bewijze, dat hij aan de Joden al het mogelijke wil toestaan, ofschoon het onmogelijk is het bevelschrift van Aman te herroepen (v. 8 naar Hebr.: vgl. I 19 en Dan. VI 8).</note>.</verse>
<verse osisID="EsthGr.8.8"> Schrijft dan in 's konings naam aan de Joden naar het u goeddunkt, en zegelt den brief met mijnen ring. Want het was de gewoonte, dat niemand het dorst wagen zich te verzetten tegen de brieven, die in den naam des konings werden gezonden en met zijnen ring gezegeld waren<note n="1911">Aan de Joden, Hebr. kan men vertalen: ‘aangaande de Joden’. Want het was enz., duidelijker naar Hebr.: ‘want een geschrift, dat in naam des konings geschreven en met 's konings zegelring gezegeld is (zooals dat van Aman), kan niet herroepen worden’ (zooals in v. 5, naar Hebr., Esther gevraagd had aangaande Aman's bevelschrift). Het moordbevel van Aman kan niet worden herroepen, maar wel door een anderen brief krachteloos gemaakt worden (zie v. 11-13).</note>.</verse>
<verse osisID="EsthGr.8.9"> En men ontbood de schrijvers en kanseliers des konings (het was toen de tijd van de derde maand, die Siban<note n="1912">Siban, Hebr. ‘Sivan’, in het Babylonisch Si-va-nu, ongeveer half-Mei tot half-Juni.</note> wordt genoemd) op den drie en twintigsten dag daarvan en schreef, gelijk Mardocheüs goedvond, brieven aan de Joden en aan de vorsten en landvoogden en rechters, die aan het hoofd stonden van de honderd zeven en twintig provinciën, van Indië tot Ethiopië, naar elke provincie en naar elk volk in zijn eigen taal en schrift<note n="1913">Zie I 1 en 22.</note>, en aan de Joden, zooals zij het lezen en verstaan konden<note n="1914">Hebr.: ‘en aan de Joden in hun schrift en hunne taal’.</note>.</verse>
<verse osisID="EsthGr.8.10"> En die brieven, in den naam des konings gezonden, werden met zijn ring gezegeld en afgezonden door renboden te paard, die al de provinciën moesten doorkruisen om de oude brieven door nieuwe bevelschriften te voorkomen<note n="1915">In Hebr. luidt v. 10: ‘En hij (d.i. Mardocheüs) schreef in naam van koning A. en zegelde met 's konings zegelring en zond brieven door ijlboden te paard, die op renpaarden uit de koninklijke stoeterijen reden (v. 11), dat de koning toestond’ enz. De Hebreeuwsche woorden ‘achaschteranim’ (koninklijke) en ‘rammakim’ (stoeterijen) zijn gevormd van de Perzische ‘khshatra’ en ‘ramah’.</note>.</verse>
<verse osisID="EsthGr.8.11"> En de koning gelastte hun dat zij de Joden in iedere stad zouden opzoeken en bevelen<note n="1916">En de koning enz., Hebr.: ‘dat de koning den Joden in alle steden toestond, zich te verzamelen’ enz.</note> zich bijeen te verzamelen om voor hun leven op te komen en al hunne vijanden met vrouwen en kinderen en alle huisgenooten om te brengen en te verdelgen en hun buit te plunderen<note n="1917">Hunne vijanden, Hebr.: ‘alle gewapenden van volk of provincie, die hen zouden aanvallen’; met vrouwen en kinderen enz., bij de beoordeeling van dergelijke handelwijze moet men rekening houden met de zeden van dien tijd (Jos. VII 24; Dan. VI 24; Herod. III 119). Hier werd aan de Joden het in den oorlog gebruikelijke recht toegestaan als zijnde het eenig afdoend middel van verweer; wellicht hoopte Mardocheüs, dat men na dit bevelschrift de Joden met rust zou laten. Daar echter v. 11 b ontbreekt in Gr., V.L. en Flav. Jos., en gevormd schijnt in navolging van III 13, terwijl noch in XVI der Vulg., noch in IX sprake is van den moord op vrouwen en kinderen (over den buit zie IX 10, 16), is waarschijnlijk dit vers afkomstig van den Hebreeuwschen redactor, die het bevelschrift zelf wegliet (vgl. noot 15).</note>.</verse> 
<verse osisID="EsthGr.8.12"> En voor al de provinciën werd één dag ter wraakneming vastgesteld, te weten de dertiende der twaalfde maand Adar.</verse>
<verse osisID="EsthGr.8.13"> De brief nu hield in<note n="1918">Hebr.: ‘Afschrift van het schrijven’; men kan deze woorden moeielijk anders verklaren dan als het inleidend woord van den brief zelf, die in het Hebr. is weggelaten. Met dezelfde woorden wordt nu nog het bevelschrift ingeleid bij Gr. B, Flav. Jos. en V.L.; in plaats van v. 13 heeft Gr. het afschrift van den brief (zie in Vulg. XVI)</note>, dat in al de landen en bij alle volken, die aan de heerschappij van koning Assuerus onderworpen waren, zou afgekondigd worden dat de Joden gereed zouden zijn om wraak te nemen op hunne vijanden<note n="1919">Indien zij werden aangevallen (zie noot 14).</note>.</verse>
<verse osisID="EsthGr.8.14"> En de renboden te paard gingen haastig uit om de boodschap over te brengen, en de verordening des konings werd te Susan aangeplakt.</verse>
<verse osisID="EsthGr.8.15"> Mardocheüs nu trad te voorschijn uit het paleis en uit 's konings tegenwoordigheid en hij prijkte in koninklijk gewaad, te weten in paars en hemelsblauw, dragende een gouden kroon op het hoofd en omhangen met een zijden en purperen mantel<note n="1920">Hemelsblauw, Hebr. ‘wit’; vgl. Dan. V 16. Na de redding van zijn volk vertoonde Mardocheüs zich in koninklijk gewaad en met een kroon, zooals ook de gunstelingen des konings mochten dragen, wel te onderscheiden van de koninklijke kidaris of tiara recta.</note>. En geheel de stad jubelde en was verblijd<note n="1921">De bevolking meende wellicht dat het gevaar voor burgerkrijg was geweken (zie III 15).</note>.</verse>
<verse osisID="EsthGr.8.16"> En bij de Joden zag men een nieuw licht opgaan en blijdschap en eer en vreugdedans.</verse>
<verse osisID="EsthGr.8.17"> Bij al de volken, steden en provinciën, overal waar het bevel des konings aankwam, heerschte<note n="1922">Naar Hebr.: ‘was bij de Joden’ enz.; in v. 16 is bijgevolg sprake van de Joden in Susan alleen.</note> wonderbare opgetogenheid, men richtte partijen en maaltijden aan en vierde feest; ja zelfs velen, die tot een ander volk en eene andere gezindte behoorden, omhelsden hun- nen godsdienst en hunne plechtigheden<note n="1923">De reden daarvan was niet alleen het aanzien van Mardocheüs en Esther, maar ook de onloochenbare bescherming Gods over zijn volk (vgl. Judith XIV 6). Sommigen verklaren het Hebr. woord, dat elders in den Bijbel niet voorkomt: ‘hielden het met de Joden’, sloten zich bij hen aan tegen Aman's partij.</note>. Want groot ontzag voor den Joodschen naam had allen bevangen.</verse>
</chapter>
<chapter osisID="EsthGr.9">
<title>Hoofdstuk IX.</title><p>Op den bepaalden dag verzamelen zich de Joden in al de plaatsen des rijks om zich tegen hunne vijanden te verweren en, geholpen door de beambten des konings, oefenen zij bloedige wedervergelding (v. 1-10). Op verzoek van Esther geeft Assuerus aan de Joden van Susan een tweeden dag tot afweer (v. 11-19). Overeenkomstig den brief van Mardocheüs vieren de Joden jaarlijks die dagen door een plechtig en vroolijk feest, ter gedachtenis aan hunne redding en den ondergang van Aman en zijn huisgezin (v. 20-28). Een tweede brief bekrachtigt dit plechtig gebruik (v. 29-32).</p>
<verse osisID="EsthGr.9.1"> In de twaalfde maand nu, die, gelijk wij reeds vroeger zeiden, Adar genoemd wordt, op den dertienden dag, waarop men voornemens was al de Joden om te brengen en de vijanden op hun bloed belust waren, geschiedde het tegendeel: de Joden begonnen de overhand te krijgen en zich op hunne haters te wreken<note n="1924">De Joden begonnen enz., in Hebr.: ‘zoodat de Joden hunne haters overmeesterden’.</note>.</verse>
<verse osisID="EsthGr.9.2"> En zij verzamelden zich in al de steden, burchten en plaatsen, om de hand te slaan aan hunne vijanden en vervolgers. En niemand durfde<note n="1925">Aan hunne vijanden en vervolgers, in Hebr,: ‘aan hen, die hun verderf zochten’; de slachting, door de Joden aangericht, was hier en in v. 15 zelfverdediging (vgl. noot 5 en VIII noot 14). En niemand durfde weerstand bieden, Hebr.: ‘Niemand hield stand voor hen’, d.w.z. de Joden overwonnen gemakkelijk, dewijl de schrik enz. in v. 2 volg.</note> weerstand bieden, dewijl de schrik voor hunne macht al de volken had doordrongen.</verse>
<verse osisID="EsthGr.9.3"> Want zelfs de bestuurders der provinciën en de vorsten en de landvoogden en iedere aanzienlijke, die over wat plaats en werk ook gesteld was, steunden de Joden, uit vrees voor Mardocheüs.</verse> 
<verse osisID="EsthGr.9.4"> van wien zij wisten dat hij aan het hof groot was en veel vermocht; ook de roem van zijn naam nam elken dag toe en ging overal van mond tot mond.</verse>
<verse osisID="EsthGr.9.5"> De Joden richtten dan eene groote slachting aan onder hunne vijanden en brachten hen om het leven, hun vergeldende wat dezen voornemens waren geweest aan de Joden te doen<note n="1926">Hun vergeldende enz., Hebr.: ‘en handelden met hunne haters naar goeddunken’; dit vers ontbreekt in de oude vertalingen; zie noot 5 en VIII noot 14.</note>;</verse>
<verse osisID="EsthGr.9.6"> zoozeer dat zij zelfs in Susan vijfhonderd man doodden, behalve de tien zonen van den Agagiet Aman, den Jodenvervolger, wier namen zijn als volgt:</verse>
<verse osisID="EsthGr.9.7"> Pharsandatha en Delphon en Esphatha</verse>
<verse osisID="EsthGr.9.8"> en Phoratha en Adalia en Aridatha</verse>
<verse osisID="EsthGr.9.9"> en Phermesta en Arisaï en Aridaï en Jezatha.</verse>
<verse osisID="EsthGr.9.10"> Maar, hoewel zij hen doodden, wilden zij de hand niet slaan aan den buit hunner bezittingen<note n="1927">De Joden handelden alleen uit zelfverdediging. In het bevelschrift (XVI der Vulg.) wordt geen verlof tot plundering gegeven en VIII 11 is misschien niet oorspronkelijk (vgl. VIII noot 14). Volgens Gr. A en B echter: ‘zij plunderden (al hunne have)’; in v. 15 en 16 daarentegen zegt Gr. B: ‘zij plunderden niets’.</note>.</verse>
<verse osisID="EsthGr.9.11"> En terstond werd het getal dergenen, die in Susan gedood waren, aan den koning medegedeeld.</verse>
<verse osisID="EsthGr.9.12"> En hij sprak tot de koningin: In de stad Susan hebben de Joden omgebracht vijfhonderd man en daarbij de tien zonen van Aman; wat een slachting, meent gij, richtten zij niet aan in de gezamenlijke provinciën? Wat vraagt gij nog meer en wat wilt gij dat ik zal doen geschieden?</verse>
<verse osisID="EsthGr.9.13"> En zij antwoordde hem: Indien het den koning goeddunkt, dan worde den Joden vergunning gegeven om gelijk zij heden in Susan deden, zoo ook morgen te doen, en de tien zonen van Aman hange men aan den paal<note n="1928">Tot een afschrikwekkend voorbeeld (I Esdr. VI 11; Herod. III 125, VII 238). Esther had reden om te vreezen, dat de aanhangers van Aman, in Susan voorzeker nog talrijk, den volgenden dag of later onverhoeds de verspreide en ongewapende Joden zouden overvallen. Deze handelwijze van Esther en de vreugde der Joden moet men beoordeelen volgens de zeden van dien tijd en daarbij in aanmerking nemen, dat hier het volk, valschelijk beschuldigd, een strijd levert om zijn bestaan. Gr. A en V.L. spreken niet over een tweeden moorddag.</note>.</verse> 
<verse osisID="EsthGr.9.14"> En de koning gebood dat aldus moest geschieden. En terstond werd de verordening in Susan aangeslagen, en de tien zonen van Aman werden opgehangen.</verse>
<verse osisID="EsthGr.9.15"> De Joden verzamelden zich op den veertienden dag der maand Adar, en er werden in Susan driehonderd man omgebracht; maar hunne have werd door hen niet buitgemaakt.</verse>
<verse osisID="EsthGr.9.16"> En ook in al de provinciën, die aan de heerschappij des konings onderworpen waren, kwamen de Joden voor hun leven op, door hunne vijanden en vervolgers om te brengen, zoozeer dat het getal der gedooden vijf en zeventig duizend bedroeg; maar niemand sloeg de hand aan iets van hunne bezittingen<note n="1929">Vijf en zeventig duizend, naar Gr. B: ‘vijftien duizend’ (zie III noot 10). De schrijver zwijgt over de verliezen, door de Joden ongetwijfeld geleden. Maar niemand sloeg de hand enz., zie noot 4.</note>.</verse>
<verse osisID="EsthGr.9.17"> De dertiende dag der maand Adar nu is bij hen altemaal de eerste dag der slachting geweest, en den veertienden dag hielden zij op met moorden. En dezen maakten zij tot een feestdag om in het vervolg te allen tijde dien dag te vieren met gelagen, vroolijkheid en maaltijden<note n="1930">In Hebr. luidt v. 17: ‘op den dertienden dag der maand Adar (dit behoort ook in Gr. B bij v. 16); en zij hadden rust op den veertienden en dezen maakten zij tot een dag van maaltijd en vreugde’.</note>.</verse>
<verse osisID="EsthGr.9.18"> Maar zij, die in de stad Susan de slachting hadden aangericht, waren den dertienden en veertienden dag aan het moorden geweest, den vijftienden dag echter hadden zij met moorden opgehouden. En daarom maakten zij dezen laatsten dag tot een feestdag van maaltijden en vroolijkheid.</verse>
<verse osisID="EsthGr.9.19"> Die Joden echter<note n="1931">In Hebr. begint v. 19: ‘Daarom maken de Joden op het land, die in de landsteden wonen’ enz.; de schrijver geeft hier rekenschap van het bestaande verschil omtrent den dag der feestviering; volgens de Mischna moest in de dorpen en open steden het boek Esther op den veertienden, in de ommuurde steden op den vijftienden gelezen worden.</note>, die in niet ommuurde steden en vlekken woonden, bepaalden den veertienden der maand Adar tot een dag van maaltijden en vroolijkheid, zoodat zij op dien dag feestvieren en aan elkander portiën van de feestmalen en spijzen zenden<note n="1932">Vooral de armen werden goed bedacht (v. 22), opdat ook zij het feest in vreugde zouden kunnen vieren. Dat de instelling van een feestdag naar aanleiding dezer redding niet iets ongewoons was onder de Joden, blijkt uit II Mach. XV 36.</note>.</verse>
<verse osisID="EsthGr.9.20"> Mardocheüs nu schreef al deze dingen op en zond het in een brief vervat aan de Joden<note n="1933">Naar Hebr.: ‘En Mardocheüs schreef deze dingen op (den aanslag en de redding, vgl. XII 4) en zond brieven aan al de Joden’ enz., om het verschil, in v. 18 volg. vermeld, te doen ophouden en beide dagen door alle Joden te doen vieren; later werd dit door hen gedaan. Maar II Mach. XV 37 spreekt nog slechts van één feestdag; daarom meenen anderen, dat Mardocheüs in v. 20-22 bedoelde het feest algemeen en blijvend te doen vieren in de ommuurde steden op den 15en, daarbuiten op den 14en (zie noot 8), zooals zij volgens v. 23 begonnen waren te doen (deze woorden echter ontbreken in Gr.).</note>, die woonden in al de provinciën des konings, zoo in de dichtbij als in de veraf gelegene:</verse>
<verse osisID="EsthGr.9.21"> dat zij den veertienden en den vijftienden dag der maand Adar als feestdagen zouden houden en elk jaar plechtig vieren -</verse>
<verse osisID="EsthGr.9.22"> omdat op die dagen de Joden zich gewroken hadden op hunne vijanden en rouw en droefheid in vroolijkheid en vreugde verkeerd waren - en dat die dagen zouden zijn dagen van maaltijd en vroolijkheid, waarop zij aan elkander portiën van de spijzen zonden en aan de armen giften uitdeelden.</verse>
<verse osisID="EsthGr.9.23"> Zoo hebben de Joden tot een plechtgebruik aangenomen al wat zij in dien tijd begonnen waren te doen en wat Mardocheüs te doen had voorgeschreven.</verse>
<verse osisID="EsthGr.9.24"> Want<note n="1934">Voor v. 23-32 zie de Inleiding. De hoofdinhoud van het boek wordt in v. 24-28 herhaald ter verklaring van den naam Purimfeest. Sommigen zijn van meening, dat deze benaming eerst later werd ingevoerd, omdat het woord ‘pur’ bij de oudere teksten ontbreekt in III 7 (zie aldaar noot 6) en het feest in II Mach. XV 37 nog genoemd wordt ‘Mardocheüs-dag’.</note> Aman, de zoon van Amadathi, uit het geslacht van Agag, de vijand en vervolger der Joden, had kwaad tegen hen beraamd, om hen te dooden en te verdelgen; en hij had het phur, dat in onze taal beteekent het lot, geworpen.</verse>
<verse osisID="EsthGr.9.25"> En daarop is Esther tot den koning gegaan, om hem te smeeken, dat zijne aanslagen door den brief des konings mochten verijdeld worden en het kwaad, dat hij tegen de Joden beraamd had, op zijn hoofd mocht terugkomen. Ten slotte heeft men hem en zijne zonen aan het kruis gehecht<note n="1935">In Hebr. luidt v. 25: ‘En toen zij (Esther, of: toen de zaak) voor den koning kwam, beval hij met het geschrift: moge de booze aanslag, dien hij tegen de Joden benaamd heeft, op zijn hoofd terugvallen. En men heeft hem en zijne zonen aan den paal gehangen’. Dat Aman met zijne zonen werd opgehangen, wordt vermeld in den bevelbrief XVI 18; de uitdrukking ‘het geschrift’ duidt aan, dat die bevelbrief destijds nog in den Hebr. tekst voorhanden was.</note>.</verse>
<verse osisID="EsthGr.9.26"> En sedert dien tijd noemde men die dagen phurim, dat is lotdagen, omdat het phur, dat is het lot, in de urn geworpen was. En in de rol van dezen brief, dat is van dit boek, is alles vervat wat er geschied is,</verse>
<verse osisID="EsthGr.9.27"> zoowel wat zij geleden hebben, als de omkeer, welke later gevolgd is; de Joden namen aan<note n="1936">In Hebr. v. 26: ‘Deswege noemden zij deze dagen Purim naar het woord pur; daarom, wegens al de woorden van dezen brief en om hetgeen zij in deze gezien hadden en hetgeen hun overkomen was, v. 27. stelden de Joden vast en namen aan’ enz.; twee redenen bewogen de Joden om het feest te vieren: het voorschrift van Mardocheüs en hun eigen ondervinding.</note> voor zich zelven en voor hun nakroost en voor allen, die zich bij hunnen godsdienst wilden aansluiten, dat niemand deze twee dagen, die het geschrift aanwijst en die in de elkander voortdurend opvolgende jaren op vaste tijden terugkeeren, ongevierd zou mogen doorbrengen.</verse>
<verse osisID="EsthGr.9.28"> Dit zijn de dagen, welke geene vergetelheid ooit zal uitwisschen, maar alle provinciën op de geheele aarde van geslacht tot geslacht zullen vieren; ook is er geene stad<note n="1937">Ook is er geene stad enz., in v. 28 b zegt Hebr.: ‘en deze Purimdagen zullen niet verdwijnen onder de Joden en hunne herinnering zal niet vergaan bij hunne nakomelingen’.</note>, waarin de phurim, dat is de lotda- gen, niet onderhouden worden door de Joden en door hun nakroost, dat tot deze plechtgebruiken verplicht is.</verse>
<verse osisID="EsthGr.9.29"> En koningin Esther, de dochter van Abihaïl, en de Jood Mardocheüs schreven nog een tweeden<note n="1938">Gr. B: ‘En koningin Esther, de dochter van Aminadab, en de Jood Mardocheüs schreven wat zij gedaan hadden, ter bekrachtiging van den Purimbrief’ (zie XI 1). Het Hebr. wordt verschillend vertaald: ‘schreven zeer nadrukkelijk om dezen tweeden (of: “ten tweeden male om dezen”) Purimbrief te bekrachtigen’, of: ‘dat men den inhoud van dien tweeden Purimbrief zou gestand doen’. De zin van v. 29-32 is duister; zie de Inleiding over den oorsprong van het kortere Hebr. Esther-boek.</note> brief om zoo nadrukkelijk mogelijk dezen feestdag voor het vervolg te bekrachtigen.</verse>
<verse osisID="EsthGr.9.30"> En zij zonden hem aan al de Joden, die in de honderd zeven en twintig provinciën van koning Assuerus woonden, dat zij vrede zouden hebben en trouw betoonen</verse>
<verse osisID="EsthGr.9.31"> door het onderhouden der lotdagen, en die op den bepaalden tijd met vroolijkheid zouden vieren, zooals Mardocheüs en Esther hadden vastgesteld en zooals zij zelven voor zich en voor hun nakroost hadden aangenomen de vasten en het geroep en de lotdagen te onderhouden<note n="1939">Hebr. in v. 30: ‘Men zond brieven naar alle Joden in de 127 provinciën van Assuerus' rijk, woorden van vrede en waarheid, v. 31. om deze Purimdagen vast te stellen op hun tijd, zooals de Jood Mardocheüs en koningin Esther voor hen bepaald hadden en gelijk zij voor zich en hunne nakomelingen hadden vastgesteld de voorschriften van vasten en hun weeklagen’. Beide verzen ontbreken in de oude vertalingen. In navolging van Esther en Mardocheüs (IV 16 volg.) zullen de Joden in die dagen ook boete plegen. De tijd daarvoor wordt hier niet bepaald; uit latere geschriften vernemen wij, dat de 13e Adar een vastendag was; zie echter II Mach. XV 37.</note>,</verse>
<verse osisID="EsthGr.9.32"> benevens alles, wat in de geschiedenis van dit boek, dat den naam van Esther draagt, vervat is<note n="1940">Hebr.: ‘Het bevel van Esther stelde deze Purim-voorschriften vast, en het werd in het boek opgeschreven’, d.i. waarschijnlijk het boek der Purimvoorschriften, dat de schrijver kende, of het geschrift van Mardocheüs (v. 20, XII 4).</note>.</verse>
</chapter>
<chapter osisID="EsthGr.10"> 
<title>Hoofdstuk X.</title><p>Assuerus legt zijn land belastingen op (v. .1 Mardocheüs, de eerste na den koning en in groot aanzien bij zijn volk (v. 2, 3). Uit de gebeurtenissen begrijpt Mardocheüs de beteekenis van een vroegeren droom (v. 4-13).</p>
<verse osisID="EsthGr.10.1"> Koning Assuerus nu legde aan het gansche land en al de eilanden der zee belastingen op<note n="1941">Mardocheüs was grootvizier (v. 3) van een der machtigste wereldvorsten, die belasting (in Hebr.: ‘heerendienst’) ontving van het gansche land, van de zeekusten en eilanden.</note>.</verse>
<verse osisID="EsthGr.10.2"> En zijne macht en heerschappij, benevens de waardigheid en de grootheid, waartoe hij Mardocheüs verhief, zijn beschreven in de boeken der Meden en Perzen<note n="1942">D.i. in de rijksannalen (II 23, VI 1).</note>;</verse>
<verse osisID="EsthGr.10.3"> alsook hoe Mardocheüs, van Joodsche afkomst, de eerste na koning Assuerus geweest is en in groot aanzien bij de Joden en welgevallig aan de menigte zijner broeders, daar hij het goede zocht van zijn volk en sprak wat tot vrede strekte van zijn nakroost<note n="1943">Nakroost, Hebr.: ‘geslacht’, d.i. zijn volk.</note>. <hi type="italic">Wat in het Hebreeuwsch staat, heb ik zeer getrouw vertaald. Maar hetgeen volgt, heb ik geschreven gevonden in de gewone uitgave, en het staat in de Grieksche taal en letters</hi><note n="1944">Deze en de andere aanteekeningen in cursiefletters zijn van den H. Hiëronymus. In de gewone uitgave, d.i. in de Septuagint, welke algemeen in de Kerk gebruikt werd en in verschillende talen was overgezet. In plaats van ‘continentur’ geeft eene andere lezing ‘continetur’, zoodat men zou moeten vertalen: ‘de gewone uitgave, welke is opgesteld in de Grieksche taal en letters’. Niet de Itala is hier bedoeld, want van deze wijkt de Vulgaat herhaaldelijk af; zie b.v. XI noot 2.</note><hi type="italic">; vooreerst dan bevond zich daar aan het einde van het boek dit hoofdstuk, welks begin wij volgens onze gewoonte met een obelus, dat is met een pijltje</hi>, <hi type="italic">gemerkt hebben</hi><note n="1945">Een obelus, d.i. het teeken, waarmede de Alexandrijnsche critici de ingeschoven of verdachte teksten merkten.</note>.</verse>
<verse osisID="EsthGr.10.4"> En Mardocheüs zeide: Door God zijn deze dingen geschied<note n="1946">Eerste Toevoegsel X 4 - XI 1.</note>.</verse>
<verse osisID="EsthGr.10.5"> Ik herinner mij den droom, dien ik zag en die dit alles voorbeduidde, en niets daarvan is onvervuld gebleven<note n="1947">Het bewijs voor het gezegde van v. 4; deze droom wordt verhaald in Vulg. XI 2-12, maar in Gr. I 1 (vgl. Eccli. XXXIV noot 6).</note>.</verse> 
<verse osisID="EsthGr.10.6"> De kleine bron, die tot een stroom aanwies en in een licht en eene zon veranderde en zich in zeer vele wateren uitstortte<note n="1948">Naar Gr. A luiden v. 6-8: ‘De kleine bron is Esther en de twee draken ben ik en Aman; de stroom zijn de volken, verzameld om de Joden te verdelgen; de zon en het licht, welke opgingen voor de Joden, zijn de verschijningen (d.i. de tusschenkomst en de bescherming, v. 9) van God’.</note>, is Esther, die de koning tot gemalin nam en wilde dat koningin zou worden.</verse>
<verse osisID="EsthGr.10.7"> En de twee draken, dat ben ik en Aman<note n="1949">De twee draken ten strijde gereed; vgl. XI 6.</note>.</verse>
<verse osisID="EsthGr.10.8"> De volken<note n="1950">Zie XI 7-10.</note>, die zich verzamelden, zijn zij, die getracht hebben den naain der Joden uit te delgen.</verse>
<verse osisID="EsthGr.10.9"> En mijn volk is Israël, dat tot den Heer riep; en de Heer gaf redding aan zijn volk en verloste ons van alle onheilen en deed groote teekenen en wonderen onder de volken<note n="1951">Onder de volken, volgens Gr.: ‘zooals er geen gebeurd zijn onder de volken’.</note>.</verse>
<verse osisID="EsthGr.10.10"> Ook heeft Hij verordend, dat er tweeërlei lot zou zijn<note n="1952">Lot, d.i. lotsbestemming voor de Joden en voor hunne vijanden; vgl. III noot 6.</note>, het een voor het volk Gods en het ander voor al de volken.</verse>
<verse osisID="EsthGr.10.11"> En het een en het ander lot kwam op den reeds van dien tijd af vastgestelden dag voor Gods aanschijn over alle volken<note n="1953">In Gr. A: ‘en pasin ethnesin’, maar Gr. B heeft: ‘kai pasin ethnesin’, wat vermoedelijk is ontstaan uit eene Hebreeuwsche schrijffout (‘vav’ in plaats van ‘be’) en aldus zou wijzen op een Hebreeuwschen grondtekst.</note>.</verse>
<verse osisID="EsthGr.10.12"> En de Heer was zijn volk indachtig en ontfermde zich over zijn erfdeel.</verse>
<verse osisID="EsthGr.10.13"> En deze dagen zullen in de maand Adar, op den veertienden en vijftienden dag dier maand, met allen ijver en met vroolijkheid gevierd worden door het bijeenvergaderde volk, in alle volgende geslachten van het volk Israël.</verse>
</chapter>
<chapter osisID="EsthGr.11"> 
<title>Hoofdstuk XI.</title><p>Bemerking betreffende de Grieksche vertaling (v. .1 - Droom van Mardocheüs (v. 2-12).</p>
<verse osisID="EsthGr.11.1"> In het vierde jaar der regeering van Ptolemeüs en Cleopatra brachten Dositheüs, die zich priester en van het geslacht der Levieten noemde, en zijn zoon Ptolemeüs dezen brief betreffende de phurim aan, en zeiden dat deze vertaald was door Lysimachus, den zoon van Ptolemeüs, te Jerusalem<note n="1954">Dit onderschrift bevindt zien alleen in Gr. B, Vulg. en één codex van Gr. A; bedoeld is de overbrenging van het Esther-boek (vgl. IX 29) naar Egypte, want er is sprake van de Egyptische vorsten Ptolemeüs en Cleopatra. Daar echter vier vorstenparen van Egypte deze namen hebben gedragen, valt het moeielijk den tijd dezer overbrenging te bepalen; bijna algemeen denkt men aan Ptolemeüs VI Philometor (181 - 146); vgl. II Mach. I 10 en II 13 volg. De overige personen hier genoemd zijn geheel onbekend. Niet zonder reden worden hunne afkomst en waardigheid vermeld; want dit onderschrift moest dienen als getuigenis, dat te Alexandrië de goddelijke ingeving van dit boek en de getrouwheid der vertaling waren aangenomen op gezag der Palestijnsche Joden.</note>. <hi type="italic">Ook stond in de gewone uitgave dit begin</hi><note n="1955">Namelijk XI 2 - XII 6 der Vulg., waarin de droom van Mardocheüs en de ontdekking der samenzwering worden beschreven. V.L. echter verhaalt dit tweede feit niet in de Inleiding, maar alleen in II 21 volg.; daarom is op haar niet toepasselijk wat de H. Hiëronymus zegt na XII 6: ‘Tot hiertoe de inleiding’, en is zij bijgevolg niet ‘de gewone uitgave’, waarover X noot 4 gesproken is.</note>, <hi type="italic">dat noch in het Hebreeuwsch, noch bij eenig anderen vertaler</hi><note n="1956">Dit is waar van het Hebreeuwsche handschrift door den H. Hiëronymus gebruikt, ook van de vertalingen door Aquila, Symmachus en bij Flav. Jos.; maar niet zeker wat betreft Theodotion's vertaling, ofschoon het gezegde van Origenes, ad Afric. 3, misschien alleen op het toevoegsel van het boek Job doelt. Hieruit volgt echter niet, dat deze stukken oorspronkelijk niet in het Hebr. waren geschreven. Integendeel, het verhaal van Mardocheüs' aanwezigheid in het paleis (II 11 en 19) wordt eerst recht duidelijk door het gezegde van XI 3, XII 5 (vgl. II noot 7).</note> <hi type="italic">voorkomt.</hi>
</verse>
<verse osisID="EsthGr.11.2"> In het tweede jaar der regeering van den zeer beroemden Artaxerxes<note n="1957">Tweede Toevoegsel XI 2 - XII 6. De naam Artaxerxes in de deutero-canonische stukken is afkomstig uit Gr. B en ontstond door verkeerde schrijfwijze van het Hebr. ‘Achaschwerosch’ (zie I noot 2; Gr. A leest overal: ‘Assuerus’).</note>, op den eersten dag der maand Nisan, zag Mardocheüs, de zoon van Jaïr, den zoon van Semeï, den zoon van Cis, uit den stam van Benjamin, eenen droom;</verse>
<verse osisID="EsthGr.11.3"> hij was een Jood, die in de stad Susan woonde, een man van aanzien en onder de eersten van 's konings hof<note n="1958">Den zoon van Semeï enz., zie II noot 1; onder de eersten van 's konings hof: aldus in Gr. B en V. Lat.; niets in II 16, 19 belet ons aan te nemen, dat Mardocheüs reeds in het tweede jaar van Xerxes' regeering eene betrekking had aan het hof; integendeel schijnt II 11 dit te veronderstellen (vgl. II noot 7).</note>.</verse>
<verse osisID="EsthGr.11.4"> Hij nu behoorde tot dat getal gevangenen, die Nabuchodonosor, de koning van Babylon, uit Jerusalem met Jechonias, den koning van Juda, had weggevoerd<note n="1959">Zie II noot 2.</note>.</verse>
<verse osisID="EsthGr.11.5"> En dit was zijn droom<note n="1960">Zie de verklaring van v. 5-11 in X 4 volg.</note>. Er kwamen geluiden en gedruisch en donderslagen en aardbevingen en verwarring op de aarde.</verse>
<verse osisID="EsthGr.11.6"> En zie, twee groote draken stonden tegenover elkander ten strijde gereed<note n="1961">In v. 6 en 10 heeft Gr. A een hebraïsme (‘kai’, d.i. ‘vav’ van den nazin).</note>.</verse>
<verse osisID="EsthGr.11.7"> Op hunnen kreet maakten alle volken<note n="1962">Die namelijk aan Perzië onderworpen waren.</note> zich op om te strijden tegen het volk der rechtvaardigen<note n="1963">De Joden, namelijk na het moordbevel van Aman.</note>.</verse>
<verse osisID="EsthGr.11.8"> En het was een dag van duisternis en gevaar, van verdrukking en benauwdheid, en groote bevreesdheid was er op aarde.</verse>
<verse osisID="EsthGr.11.9"> Het volk der rechtvaardigen, voor zijn rampen beducht, was ontsteld en hield zich voorbereid op den dood.</verse>
<verse osisID="EsthGr.11.10"> En zij riepen tot God, en op hun geroep wies een kleine bron aan tot een machtigen stroom en stortte zich uit in zeer vele wateren.</verse>
<verse osisID="EsthGr.11.11"> Licht en zon gingen op; en de geringen<note n="1964">Gr. A: ‘potamoi’ d.i. de rivieren, een schrijffout voor ‘tapeinoi’, de geringen.</note> verhieven zich en verslonden de grooten.</verse>
<verse osisID="EsthGr.11.12"> En toen Mardocheüs dit gezien had en van zijn bed was opgestaan, overdacht hij wat God voornemens was te doen; en de droom bleef in zijn geest geprent, en hij was verlangend te weten wat hij beteekende<note n="1965">Mardocheüs begreep, dat deze droom van God kwam en betrekking had op de toekomst. Wat Vulg. hier door ‘fixum’ weergeeft, luidt in Gr. A: ‘en panti kairôi’, in Gr. B: ‘en panti logôi’; V.L. heeft: ‘conjunctum’; dit schijnt te wijzen op een oorspronkelijken Hebreeuwschen tekst met ‘dabar’, dat verschillend kon vertaald worden.</note>.</verse>
</chapter>
<chapter osisID="EsthGr.12"> 
<title>Hoofdstuk XII.</title>
<p>Mardocheüs, aan het hof, ontdekt eene samenzwering en redt den koning het leven (v. 1-5); daaruit ontstaat de haat van Aman tegen Mardocheüs en zijn volk (v. .6</p>
<verse osisID="EsthGr.12.1"> Te dien tijde nu verbleef hij aan het hof des konings met Bagatha en Thara<note n="1966">In Gr. B Gabatha en Thara; het zijn verschrijvingen van de Hebr. namen Bigthan en Theresch, II 21 en VI 2. Hetzelfde feit wordt ook verhaald II 21 volg. in Hebr., Gr. B en V.L.; dáár echter volgens Hebr. als geschied na de verheffing van Esther (zie II noot 14). Maar de juiste tijd der ontdekking wordt hier niet aangegeven in Gr. A en B, welke XII 1 nauw verbinden met XI 12: Hij was verlangend te weten, wat dit (deze droom) beteekende ‘tot aan den dag, waarop (volgens A; “den nacht waarin”, zoo moet men B wel verbeteren) Mardocheüs’ enz. In dit verhaal komen Mardocheüs en Aman, de twee draken, voor het eerst met elkander in strijd (v. 6).</note>, 's konings kamerdienaren, die de deurwachters van het paleis waren.</verse>
<verse osisID="EsthGr.12.2"> En daar hij op hunne overleggingen acht geslagen en hunne voorzorgen oplettend nagegaan had, bemerkte hij dat zij poogden de hand te slaan aan koning Artaxerxes, en hij gaf daarvan kennis aan den koning.</verse>
<verse osisID="EsthGr.12.3"> En deze deed beiden ondervragen en, nadat zij bekend hadden, ter dood brengen.</verse>
<verse osisID="EsthGr.12.4"> De koning nu schreef deze gebeurtenis op ter kanselarij, en ook Mardocheüs stelde het ter gedachtenis te boek.</verse>
<verse osisID="EsthGr.12.5"> Daarop gebood hem de koning aan het hof van het paleis te verblijven en gaf hem voor het aanbrengen geschenken<note n="1967">Zie VI noot 3.</note>.</verse>
<verse osisID="EsthGr.12.6"> Voorts was Aman, de zoon van Amadathi, een Bugeër<note n="1968">Bugeër, Gr. B: ‘Boygaios’, zoo schrijven Gr. A en B III 1 en IX 10 in plaats van het Hebr. ‘haʼagagi’ (vgl. III noot 1); het is daarom wel eene vervalsching van dien naam. Gr. A leest hier ‘Macedôn’; vgl. XVI 10.</note>, in zeer hooge eer bij den koning, en hij was voornemens aan Mardocheüs en zijn volk kwaad te doen om de twee kamerdienaren, die ter dood gebracht waren<note n="1969">Hij was betrokken in deze samenzwering (vgl. XVI 12); deze omstandigheid, in Hebr. II 21 volg. niet vermeld, is dienstig ter opheldering van III 6.</note>. <hi type="italic">Tot hiertoe de inleiding</hi><note n="1970">Als inleiding staat in Gr. XI 2 - XII 6 der Vulg.</note>. <hi type="italic">Het volgende</hi><note n="1971">Het bevelschrift van Aman, XIII 1-7.</note> <hi type="italic">stond in het boek te dier plaatse, waar geschreven is:</hi>
En zij plunderden hunne goederen of bezittingen<note n="1972">Dus na III 13, alwaar het ook nu nog te lezen staat; maar in Gr. B eindigt v. 13 met: ‘en dat zij hunne have zouden plunderen’; de H. Hiëronymus schreef bij vergissing ‘diripuerunt’ in plaats van ‘diriperent’; na IX 10 immers past dit moordbevel niet, ofschoon Gr. A daar leest: ‘en zij plunderden al hunne have’.</note>;
<hi type="italic">en wij vonden dit alleen in de gewone uitgave</hi><note n="1973">Zie X noot 4 en XI noot 3.</note>. 
Dit<note n="1974">Hier begint het derde Toevoegsel, dat eindigt XIII 7.</note> nu was het afschrift van den brief.</verse>
</chapter>
<chapter osisID="EsthGr.13">
<title>Hoofdstuk XIII.</title>
<p>Afschrift van Aman's brief aan de bestuurders der provinciën betreffende de verdelging der Joden (v. 1-7). Gebed van Mardocheüs: God kan de Joden redden (v. 8-11); zij worden vervolgd om Mardocheüs' godsdienstijver (v. 12-14); Israël is Gods uitverkoren volk (v. 15-17). - Evenzoo bidden de Joden (v. .18</p>
<verse osisID="EsthGr.13.1"> Artaxerxes, de allergrootste koning, aan de vorsten der honderd zeven en twintig provinciën van Indië tot Ethiopië<note n="1975">Dit bevelschrift (gelijk ook het andere in XVI) is in zuiverder Grieksch geschreven dan de overige toevoegsels. Sommigen zoeken de oorzaak hiervan in eene vrijere vertaling, waarin zij echter nog eenige sporen van den Hebr. grondtekst meenen te ontdekken. Anderen veronderstellen dat de vertaler de oorspronkelijke bevelschriften bezigde, welke in alle talen des lands (III 12 en VIII 9), bijgevolg voor Klein-Azië ook in het Grieksch waren opgesteld. Neemt men echter aan dat de bevelschriften in dezen vorm zijn uitgevaardigd, dan stuit men bij de verklaring op vele moeilijkheden (zie XIII 6 en XVI 14, 16, 18, 22). - Van Indië enz., vgl. I noot 1.</note>, en aan de hem onderhoorige bestuurders, heil!</verse>
<verse osisID="EsthGr.13.2"> Hoewel ik over zeer vele volken gebood en de geheele wereld aan mijne heerschappij had onderworpen, wilde ik toch geenszins de grootheid mijner macht misbruiken, doch met goedertierenheid en zachtheid mijne onderdanen besturen, opdat zij zonder eenige vrees hun leven in gerustheid doorbrengen en den voor alle stervelingen gewenschten vrede genieten.</verse> 
<verse osisID="EsthGr.13.3"> Toen ik nu mijne raadslieden vroeg, hoe dit bereikt kon worden, heeft een hunner, die in wijsheid en trouw boven de anderen uitmunt en de eerste na den koning is, Aman geheeten,</verse>
<verse osisID="EsthGr.13.4"> mij medegedeeld, dat er over het gansche aardrijk een volk verspreid is, hetwelk volgens ongewone wetten leeft en tegen de gewoonte van alle volken handelend de bevelen des konings minacht en de eendracht aller natiën door zijne vijandige gezindheid verstoort.</verse>
<verse osisID="EsthGr.13.5"> Toen wij dit vernomen hadden en zagen dat een enkel volk, tegen het geheele menschelijk geslacht wederspannig, slechte wetten naleefde en onze verordeningen weerstreefde en den vrede en de eendracht der aan ons onderworpen provinciën verstoorde,</verse>
<verse osisID="EsthGr.13.6"> hebben wij bevolen, dat al degenen, die Aman, aan het hoofd van al de provinciën gesteld en de eerste na den koning en door ons als een vader geëerd<note n="1976">Vgl. Gen. XLV 8: d.w.z. 's konings vriend en raadsman.</note>, zal aanwijzen, met hunne vrouwen en kinderen zullen worden omgebracht door hunne vijanden, zonder dat iemand hun genadig zij, op den veertienden<note n="1977">Op den veertienden, zoo lezen hier Gr. A, B en Flav. Jos., eveneens Gr. B III 7, in tegenstelling met Hebr. III 13 en IX 1. Volgens sommigen was door Aman de veertiende als moorddag aangewezen en kregen de Joden verlof om de uitvoering van dit bevel te voorkomen en reeds den dertienden op te treden (Gr. B en Flav. Jos. in IX 17 en XVI 20: ‘de dertiende’). Dit is echter in strijd met Hebr. IX 1 en 2: ‘op den dertienden dag, .... op dien dag, waarop de vijanden der Joden gehoopt hadden hen te overmeesteren’, zegevierden de Joden. Ook volgens Gr. A, B en Flav. Jos. (in XVI 20 volg.) wordt den Joden toegestaan zich te verdedigen op denzelfden dag, die voor hunne verdelging was bepaald. Waarschijnlijk ontstond later dit verschil in lezing, omdat de Joden op verschillende dagen hun Purimfeest vierden (IX 18 volg.). Want de Gr. toevoegsels zelf luiden niet eenstemmig; in XVI 20 volg. der Vulg. veronderstellen Gr. B en Flav. Jos. dat de verdelging der Joden op den dertienden was bepaald: ‘den dertienden.... Want dezen heeft de albesturende God in plaats van ten ondergang van het uitverkoren geslacht tot vreugde voor hen gemaakt’. Zie XVI noot 11.</note> dag der twaalfde maand Adar van het loopende jaar<note n="1978">De koning geeft aan Aman volmacht (vgl. III noot 8; VII noot 3). De naam van het veroordeelde volk wordt niet genoemd; zie over den vorm van het bevelschrift XVI noot 12 (vgl. III 13 en IV 3).</note>;</verse>
<verse osisID="EsthGr.13.7"> opdat die misdadige menschen, op één dag ter onderwereld afdalend, den vrede, dien zij verstoord hebben, aan ons rijk wedergeven. <hi type="italic">Tot hiertoe het afschrift van den brief. Het volgende heb ik geschreven gevonden achter die plaats, waar men leest:</hi> Mardocheüs ging dan en deed al wat Esther hem bevolen had<note n="1979">In Vulg. IV 17.</note>. <hi type="italic">Maar ook dit staat niet in het Hebreeuwsch en is bij geen enkelen vertaler te vinden.</hi></verse>
<verse osisID="EsthGr.13.8"> Mardocheüs nu bad tot den Heer en was al Diens werken indachtig<note n="1980">Vierde Toevoegsel XIII 8 - XIV 19. Zie XI noot 3. Mardocheüs was indachtig, herinnerde zich vertrouwvol Gods macht en goedheid, betoond bij de schepping, de uitverkiezing van Israël en de bevrijding uit Egypte.</note>,</verse>
<verse osisID="EsthGr.13.9"> en zeide: Heer, Heer, almachtige Koning, alles toch is aan uwe macht onderworpen<note n="1981">Is aan uwe macht onderworpen, Gr. A: ‘hoy en têi’; Gr. B: ‘hoti.... soy’, Vulg.: ‘enim’: alles wijst op een Hebreeuwschen grondtekst met ‘ascher’, namelijk: ‘aan wiens macht alles’ enz.</note> en er is niemand, die uwen wil kan wederstaan, indien Gij besloten hebt Israël te redden!</verse>
<verse osisID="EsthGr.13.10"> Gij hebt den hemel en de aarde gemaakt en al wat de uitgestrektheid des hemels omvat!</verse>
<verse osisID="EsthGr.13.11"> Gij zijt de Heer van alles en niemand is er, die uwer majesteit wederstaat<note n="1982">D.w.z. de uitoefening uwer heerlijke macht beletten kan.</note>!</verse>
<verse osisID="EsthGr.13.12"> Gij kent alles en weet dat ik niet uit hoovaardij en versmading en eenige eerzucht gehandeld heb, toen ik den allerhoogmoedigsten Aman niet huldigde<note n="1983">Zie III noot 2.</note></verse>
<verse osisID="EsthGr.13.13"> (want gaarne was ik bereid voor het heil van Israël zelfs zijne voetstappen<note n="1984">Gr.: ‘voetzolen’, vgl. Is. XLIX 23, een teeken van diepen eerbied.</note> te kussen);</verse>
<verse osisID="EsthGr.13.14"> maar ik vreesde de eer van mijnen God over te dragen aan een mensch en iemand buiten mijnen God te huldigen<note n="1985">In Gr. luidt v. 14: ‘Maar ik deed dit om de eer eens menschen niet te stellen boven de eer van God. En ik zal niemand huldigen (d.i. aanbidden, vgl. III noot 2) dan U, mijnen Heer, en deze dingen niet doen (d.i. Aman's huldiging niet weigeren) uit trotschheid’.</note>.</verse> 
<verse osisID="EsthGr.13.15"> Nu dan, Heer, Koning, God van Abraham, ontferm U over uw volk, want onze vijanden willen ons ombrengen en uw erfdeel verdelgen.</verse>
<verse osisID="EsthGr.13.16"> Versmaad uw aandeel niet, dat Gij voor U uit Egypte hebt vrijgekocht.</verse>
<verse osisID="EsthGr.13.17"> Verhoor mijn gebed en wees uw lot en snoer<note n="1986">Vgl. Deut. XXXII 9.</note> genadig, en verkeer onzen rouw in vreugde, opdat wij, in het leven blijvend, uwen naam, Heer, prijzen; en sluit den mond niet van die U lofzingen<note n="1987">Vgl. Ps. VI 6: de dooden kunnen God geen uiterlijken eeredienst meer bewijzen.</note>.</verse>
<verse osisID="EsthGr.13.18"> Ook gansch Israël riep in denzelfden geest en met een dergelijk gebed tot den Heer, omdat een wisse dood hen bedreigde.</verse>
</chapter>
<chapter osisID="EsthGr.14">
<title>Hoofdstuk XIV.</title>
<p>Boete van Esther (v. 1, 2). Haar gebed: God alleen kan uitkomst geven (v. 3, 4); belijdenis van Gods goedheid en van de zonden des volks (v. 5-7). De vijanden randen Gods eer aan (v. 8-10). Tot redding van haar volk vraagt zij Gods hulp tegenover den koning (v. 11-14). Belijdenis harer getrouwheid aan de Wet (v. 15-19).</p>
<verse osisID="EsthGr.14.1"> Ook koningin Esther nam hare toevlucht tot den Heer, sidderend voor het dreigende gevaar.</verse>
<verse osisID="EsthGr.14.2"> En na haar koninklijk gewaad te hebben afgelegd, trok zij bij geween en rouw passende kleederen aan, en in plaats van de velerlei zalven strooide zij haar hoofd vol asch en vuilnis en verootmoedigde haar lichaam door het vasten, en al de plaatsten, waar zij zich te voren placht te verheugen, bedekte zij met uitgerukte haren<note n="1988">Rouw van Esther in boetezak, en stof en asch (vgl. Is. III 24, Joël I noot 14); en al de plaatsen van het paleis, waar zij enz. (vgl. I Esdr. IX 3); de Gr. teksten kunnen beteekenen, dat Esther hoofd en lichaam, vroeger met sieraden en waardigheidsteekenen getooid, thans met haar (uitgerukte of loshangende) haren bedekte.</note>.</verse>
<verse osisID="EsthGr.14.3"> En zij bad tot den Heer, den God van Israël, zeggende: Mijn Heer, die alleen onze Koning zijt, help mij, verlatene, en voor wie er buiten U geen andere helper is!</verse>
<verse osisID="EsthGr.14.4"> Mijn levensgevaar is in mijne handen<note n="1989">D.w.z. nabij, als God mij niet helpt bij de intrede tot den koning.</note>.</verse>
<verse osisID="EsthGr.14.5"> Ik heb gehoord van mijnen vader<note n="1990">Gr. A: ‘ik hoorde uit het boek der vaderen’; Gr. B: ‘ik hoorde van kindsbeen af in den stam van mijn geslacht’. Een eeuwig erfdeel, vgl. Gen. XIII noot 12.</note> dat Gij, Heer, Israël hebt aangenomen uit alle volken en onze vaderen uit al hunne vroegere voorzaten, om hen als een eeuwig erfdeel te bezitten; en Gij hebt met hen gedaan naar hetgeen Gij gesproken hebt.</verse>
<verse osisID="EsthGr.14.6"> Wij hebben gezondigd voor uw aangezicht, en daarom hebt Gij ons overgeleverd in de handen onzer vijanden.</verse>
<verse osisID="EsthGr.14.7"> Wij toch hebben hunne goden vereerd<note n="1991">Zinspeling op Israël's herhaalde afgoderij, waarvoor het boette in de ballingschap; zie v. 15 volg. en XIII 14.</note>. Rechtvaardig zijt Gij, Heer.</verse>
<verse osisID="EsthGr.14.8"> En thans is het hun niet genoeg dat zij ons door de hardste dienstbaarheid onderdrukken; maar de kracht hunner handen toeschrijvende aan de macht der afgoden<note n="1992">Maar de kracht enz., Gr.: ‘maar legden hunne handen op de handen hunner afgoden’, verbonden zich met hen door plechtigen eed (I Esdr. X 19; I Mach. XI 50); waarschijnlijk eene zinspeling op een gebruik bij de koningen van Babylon, in wier opschriften telkens bij hunne kroning en bij den aanvang des jaars vermeld staat: ‘de koning greep de handen van Bel’ (den hoofdgod van Babylon).</note>,</verse>
<verse osisID="EsthGr.14.9"> willen zij uwe beloften verijdelen en uw erfdeel uitroeien en den mond sluiten van die U prijzen en de heerlijkheid van uwen tempel en uw altaar te niet doen<note n="1993">Uwe beloften, vgl. Is. VI 13; den mond sluiten, zie XIII noot 13; de tempel was sinds vele jaren herbouwd.</note>,</verse>
<verse osisID="EsthGr.14.10"> om den mond der heidenen te openen en de macht der afgoden te prijzen en een koning van vleesch te verheerlijken voor immer<note n="1994">Te openen en de macht enz., Gr. ‘te openen voor de voortreffelijkheden der afgoden’, wegens de verdelging der Joden, en daarvoor ook koning Assuerus te verheerlijken voor immer, d.w.z. met eene eer, die God alleen toekomt.</note>.</verse>
<verse osisID="EsthGr.14.11"> Lever, o Heer, uwen schepter niet over aan hen, die niet zijn<note n="1995">Uwen schepter, uwe macht of uw rijk Israël, niet over aan hen, die niet zijn, de afgoden (vgl. Sap. XIV noot 8; Jerem. II 5).</note>, opdat zij met onzen ondergang niet lachen; maar keer hun opzet tegen hen en verderf dengene, die begonnen is tegen ons te woeden<note n="1996">En verderf, Gr. ‘maak te schande’ dengene, die enz., d.i. Aman.</note>.</verse>
<verse osisID="EsthGr.14.12"> Wees gedachtig, Heer, en toon U aan ons in den tijd onzer verdrukking, en geef mij vrijmoedigheid, Heer, Koning der goden en van alle heerschappij<note n="1997">Vermeende goden en koningen.</note>.</verse>
<verse osisID="EsthGr.14.13"> Leg gepaste woorden in mijnen mond tegenover den leeuw, en neig zijn hart tot haat tegen onzen vijand, opdat deze omkome, hij en de overigen, die het met hem houden<note n="1998">Den leeuw, den machtigen en geduchten Assuerus. Dat deze omkome, want dit is het eenige middel om de Joden te redden.</note>.</verse>
<verse osisID="EsthGr.14.14"> Ons echter, red ons door uwe hand en help mij, die geen anderen toeverlaat heb dan U, Heer, die kennis van alles hebt</verse>
<verse osisID="EsthGr.14.15"> en weet dat ik den luister der goddeloozen verfoei en verafschuw de sponde van onbesnedenen en van elken vreemdeling<note n="1999">Als zijnde dikwijls een beletsel voor het onderhouden der Wet; zie II noot 6.</note>.</verse>
<verse osisID="EsthGr.14.16"> Gij weet dat ik genoodzaakt ben<note n="2000">Dat ik genoodzaakt ben de echtgenoote des konings te zijn (v. 15).</note>, dat ik een afkeer heb van het teeken mijner verheffing en heerlijkheid, hetwelk ik op de dagen, waarop ik mij vertoonen moet, op mijn hoofd draag, en dit verafschuw als een doek van eene, die de maandstonden heeft, en het niet draag op de dagen mijner eenzaamheid,</verse>
<verse osisID="EsthGr.14.17"> en dat ik niet heb gegeten aan de tafel van Aman, noch behagen geschept in het gastmaal des konings en den wijn der plengoffers niet heb gedronken<note n="2001">In plaats van ‘Aman’ leest Gr. A: ‘autôn hama’, d.w.z. gezamenlijk aan hunne (der heidenen) tafel; het streven van Esther om zooveel mogelijk de Mozaïsche spijswetten te onderhouden, bracht haar herhaaldelijk in moeilijkheden (v. 18).</note>,</verse>
<verse osisID="EsthGr.14.18"> en dat uwe dienstmaagd, van den tijd af dat ik hierheen gebracht ben tot heden toe, zich nimmer verheugd heeft, tenzij in U, Heer, God van Abraham.</verse> 
<verse osisID="EsthGr.14.19"> God, machtig boven allen, verhoor het geroep dergenen, die geene andere hoop hebben, en red ons uit de hand der goddeloozen en verlos mij van mijne vreeze!</verse>
</chapter>
<chapter osisID="EsthGr.15">
<title>Hoofdstuk XV.</title>
<p>Op verzoek van Mardocheüs (v. 1-3) gaat Esther, prachtig uitgedost, tot den koning; bij zijn verschijning valt zij in onmacht (v. 4-10). God verandert het gemoed des konings, die haar omarmt en bemoedigt (v. 11-19).</p>
<p><hi type="italic">Ook dit toevoegsel vond ik in de gewone uitgave</hi><note n="2002">De H. Hiëronymus zegt niet op welke plaats der Gr. vertaling hij deze verzen vond, maar hij herhaalt gedeeltelijk IV 8; bijgevolg moesten v. 1-3 geplaatst zijn vóór de gebeden van Mardocheüs en Esther.</note>.</p>
<verse osisID="EsthGr.15.1"> En hij (ongetwijfeld Mardocheüs) beval haar tot den koning te gaan en te bidden voor haar volk en voor haar land<note n="2003">Vijfde Toevoegsel XV 1-3. De woorden; ‘ongetwijfeld Mardocheüs’ in v. 1 en: ‘zeide hij’ in v. 2, zijn van den H. Hiëronymus. In plaats van ‘esset’ v. 1 lezen andere uitgaven: ‘Esther(i)’: en hij beval haar (ongetwijfeld Mardocheüs aan Esther) enz. En haar land staat slechts in weinige Gr. handschriften.</note>.</verse>
<verse osisID="EsthGr.15.2"> Gedenk (zeide hij) de dagen uwer geringheid, hoe gij door mijne hand zijt opgevoed; want Aman, de eerste na den koning, heeft tegen ons ten doode gesproken;</verse>
<verse osisID="EsthGr.15.3"> gij dan, roep den Heer aan, en spreek bij den koning voor ons ten beste, en red ons van den dood. <hi type="italic">En ook dit, wat hier volgt.</hi></verse>
<verse osisID="EsthGr.15.4"> Den derden dag nu legde zij de kleederen harer voorbereiding<note n="2004">Zesde Toevoegsel XV 4-19, eene aanvulling van het verhaal in Hebr. en Vulg. V 1 en 2 (zie V noot 1). De kleederen harer voorbereiding, zoo vertalen we hier met het oog op het Gr.: ‘therapeias’, de kleederen waarin zij hare godsdienstoefeningen ter voorbereiding had volbracht. Misschien is ‘ornatus’ eene schrijffout voor ‘oratus’, d.i. hare bedekleederen (vgl. Bar. IV 20). Anderen vertalen Gr.: ‘de kleederen der dienstbaarheid’, het slavengewaad, het ruwe boetekleed.</note> af, en omhing zich met haar pronkgewaad.</verse>
<verse osisID="EsthGr.15.5"> Aldus schitterend in koninklijken dos, nam zij, na God, den bestuurder en den behoeder van allen, te hebben aangeroepen, twee dienstmaagden mede;</verse> 
<verse osisID="EsthGr.15.6"> en op de eene leunde zij, als van geneugte en overgroote verteedering niet bij machte zich staande te houden<note n="2005">Als van geneugte.... houden, in Gr. alleen: ‘als eene weekelijke’, Cant. II 5, V 8; Is. XLVII 1.</note>;</verse>
<verse osisID="EsthGr.15.7"> terwijl de andere dienstmaagd achter hare meesteres volgde, om het over den grond nedergolvend gewaad te dragen.</verse>
<verse osisID="EsthGr.15.8"> En zij, zij verborg achter een rooskleurig gelaat en vriendelijke en schitterende oogen de droefheid van haar hart, dat door overgroote vreeze beklemd was.</verse>
<verse osisID="EsthGr.15.9"> Nadat zij dan al de deuren achtereenvolgens was doorgegaan, bleef zij staan in het gezicht van den koning, ter plaatse waar hij, in koninklijk gewaad en schitterend van goud en edelgesteenten, gezeten was op zijn rijkstroon, en vreeselijk was hij om aan te zien<note n="2006">Zie de beschrijving der troonzaal V noot 1; de koning zat in plechtgewaad op zijnen troon, om aan zijne rijksgrooten gehoor te verleenen.</note>.</verse>
<verse osisID="EsthGr.15.10"> En toen hij de oogen opsloeg en door zijn vlammenden blik de verwoedheid zijns harten verried, zonk de koningin ineen, hare gelaatskleur verbleekte en machteloos boog zij het hoofd op het dienstmeisje neder.</verse>
<verse osisID="EsthGr.15.11"> Maar God veranderde het gemoed des konings tot goedaardigheid, en bezorgd sprong hij schielijk van den troon op, en haar met zijne armen ondersteunend, totdat zij weder tot zich zelve kwam, sprak hij haar vriendelijk toe met deze woorden:</verse>
<verse osisID="EsthGr.15.12"> Wat is er, Esther? Ik ben uw broeder<note n="2007">D.w.z. uw gelijke, uw beschermer, niet uw koning (vgl. v. 13).</note>, vrees niet!</verse>
<verse osisID="EsthGr.15.13"> Gij zult niet sterven; want niet voor u, maar voor het algemeen is deze wet gesteld<note n="2008">Deze wet, dat namelijk niemand ongeroepen tot den koning mag komen. In Gr.: ‘gemeenschappelijk is onze zaak (A), ons gebod’ (B), d.w.z. gij deelt als koningin in mijne onschendbaarheid (XVI 13). Men kan Gr. B ook vertalen in den zin van Vulg.; ‘een algemeen is ons gebod’.</note>.</verse>
<verse osisID="EsthGr.15.14"> Kom dan nader en raak den schepter aan.</verse>
<verse osisID="EsthGr.15.15"> En terwijl zij nog zweeg, nam hij den gouden schepter en legde dien op haren hals<note n="2009">Om haar nog meer gerust te stellen, legde de koning op haren hals zijn schepter, dien zij daarna aanraakte (IV 11, V 2).</note>, en hij kuste haar en zeide: Waarom spreekt gij niet tot mij?</verse>
<verse osisID="EsthGr.15.16"> En zij antwoordde: Ik zag u, heer, als een engel Gods<note n="2010">Hetzelfde gezegde vindt men in Gen. XXXIII 10; II Reg. XIV 17, 20.</note>, en mijn hart werd ontsteld uit ontzag voor uwe majesteit.</verse>
<verse osisID="EsthGr.15.17"> Want, heer, gij zijt in hooge mate bewonderenswaard, en uw aangezicht is vol bevalligheid<note n="2011">De majesteit en bewonderenswaardige praal (v. 9) hadden op Esther indruk gemaakt; hiervan alleen spreekt zij, terwijl ze behendig zwijgt over zijne grimmige oogen en zijne woede (v. 10), die haar het meest hadden ontsteld.</note>.</verse>
<verse osisID="EsthGr.15.18"> En terwijl zij sprak, zonk zij andermaal ineen en viel bijna in onmacht<note n="2012">Zonk zij enz., Gr. A: ‘En haar gelaat was met zweet bedekt’; Gr. B: ‘viel zij neder uit onmacht’. Hierna volgt V 3.</note>.</verse>
<verse osisID="EsthGr.15.19"> De koning nu was ontsteld en al zijne dienaren spraken haar moed in.</verse>
</chapter>
<chapter osisID="EsthGr.16">
<title>Hoofdstuk XVI.</title><p>Bevelschrift des konings ten gunste der Joden.</p>
<p><hi type="italic">Afschrift van den brief van koning Artaxerxes, dien hij ten gunste der Joden naar al de provinciën van zijn rijk zond; ook dit staat niet in de Hebreeuwsche boekrol</hi><note n="2013">Zevende Toevoegsel: XVI, dat in Gr. staat tusschen VIII 13 en 14 (zie VIII noot 15 en IX noot 12).</note>.</p>
<verse osisID="EsthGr.16.1"> Artaxerxes, de groote koning, aan de vorsten der honderd zeven en twintig provinciën van Indië tot Ethiopië, en aan de ons onderhoorige bestuurders, heil!</verse>
<verse osisID="EsthGr.16.2"> Velen misbruiken de goedheid der vorsten en de eer, die hun wordt aangedaan, tot hoovaardij;</verse>
<verse osisID="EsthGr.16.3"> en niet alleen trachten zij de onderdanen der koningen te ver- drukken, maar, niet in staat de hun verleende eer te dragen, smeden zij aanslagen tegen hen, die haar bewezen.</verse>
<verse osisID="EsthGr.16.4"> En het is hun niet genoeg geen dankbaarheid te betoonen voor de weldaden en de rechten der hun betoonde menschelijke goedheid te schenden<note n="2014">De rechten enz. is herhaling van het eerste verslid; Gr. B heeft: ‘zich ook in de hoogte laten steken door de loftuiterij van hen, die in het goede onervaren zijn (waarschijnlijk naar V.L. te verbeteren: ‘die gunsten van hen verwachten’). De koning doelt in v. 2-9 zijdelings op Aman.</note>, maar zij wanen zelfs het oordeel van den alzienden God te kunnen ontkomen.</verse>
<verse osisID="EsthGr.16.5"> En tot zulk eene uitzinnigheid zijn zij vervoerd, dat zij degenen, die zich van de hun toevertrouwde bedieningen zorgvuldig kwijten en zich in alles zoo gedragen, dat zij aller lof waardig zijn, door bedrieglijke listen ten val zoeken te brengen,</verse>
<verse osisID="EsthGr.16.6"> terwijl zij de argelooze ooren der vorsten, die anderen naar hunne eigen inborst beoordeelen, door listig bedrog verschalken<note n="2015">Waarschijnlijk moet men v. 5 van Gr. B aldus vertalen: ‘Dikwijls ook heeft de raad van hen, wien het beheer van de zaken der vrienden (d.i. van 's konings dierbare onderdanen) was toevertrouwd, vele machthebbenden medeplichtig gemaakt aan onschuldig bloed en in heillooze moeilijkheden gewikkeld’, enz.</note>.</verse>
<verse osisID="EsthGr.16.7"> Dat dit zoo is, blijkt èn uit de oude geschiedboeken èn uit hetgeen dagelijks voorvalt, hoe (namelijk) door booze inblazingen van sommigen de bedoelingen der koningen ten kwade gekeerd worden<note n="2016">In Vulg. zijn v. 7-9 meer eene verklaring dan eene vertaling van het Gr., dat hier en daar verminkt is.</note>.</verse>
<verse osisID="EsthGr.16.8"> Daarom dient er gezorgd voor de rust van al de provinciën.</verse>
<verse osisID="EsthGr.16.9"> En gij moet niet denken, dat, indien wij tegenstrijdige verordeningen geven, dit voortkomt uit lichtzinnigheid, maar dat wij beslissingen nemen naar den aard en de noodwendigheid der tijden, gelijk het welzijn van het gemeenebest vordert.</verse>
<verse osisID="EsthGr.16.10"> En opdat gij duidelijker begrijpt wat wij zeggen: Aman, de zoon van Amadathi, van inborst en afkomst een Macedoniër<note n="2017">Aman wordt een Macedoniër genoemd ook in Gr. B IX 24 (in plaats van het Hebr. ‘haʼagagi’) en Gr. A XII 6; hier daarentegen in Gr. A ‘Boygaios’ (vgl. XII noot 3) en bij Flav. Jos. overal: ‘Amalêkitês’ (vgl. III noot 1). De naam Macedoniër is misschien het werk van een Griekschen vertaler, die leefde na de verovering van Perzië door Alexander den Groote. Zie noot 12.</note>, die niets gemeen had met het bloed der Perzen en door zijne wreedheid onze goedertierenheid tot schande strekte, werd als gastvriend door ons opgenomen,</verse>
<verse osisID="EsthGr.16.11"> en heeft zoovele blijken van vriendschap jegens zich ondervonden, dat hij onze vader genoemd en door allen gehuldigd werd als de eerste na den koning.</verse>
<verse osisID="EsthGr.16.12"> Maar tot zulk een graad van laatdunkendheid heeft hij zich opgeblazen, dat hij er naar getracht heeft ons van kroon en leven te berooven.</verse>
<verse osisID="EsthGr.16.13"> Want<note n="2018">Dat Aman betrokken was in de samenzwering van XIII 6, wordt in v. 12 herinnerd. In Hebr. begint v. 13. ‘terwijl hij Mardocheüs’ enz.</note> Mardocheüs, aan wiens trouw en goede diensten wij het leven te danken hebben, en de deelgenoote van ons koningschap, Esther, met geheel haar volk, heeft hij door nieuwe en ongehoorde kuiperijen naar het leven gestaan;</verse>
<verse osisID="EsthGr.16.14"> met dit plan om, na hen gedood te hebben, ons in onze hulpeloosheid te belagen en de heerschappij der Perzen op de Macedoniërs<note n="2019">Flav. Jos. zegt hier: ‘aan anderen’ of: ‘aan vreemdelingen’, Aman was namelijk een Mediër (III 1); zie noot 5 en Judith I noot 7: onder Xerxes' voorganger, Darius Hystaspis, was in Medië een geweldige opstand uitgebroken; zie noot 12.</note> over te brengen.</verse>
<verse osisID="EsthGr.16.15"> Wij nu bevinden dat de door den allerboosten der stervelingen ten doode bestemde Joden volstrekt aan niets schuldig zijn, maar integendeel naar rechtmatige wetten leven,</verse>
<verse osisID="EsthGr.16.16"> en dat zij kinderen zijn van den allerhoogsten en grootsten en altijd levenden God, door wiens goedheid èn onzen vaderen èn ons het koningschap is gegeven en tot den dag van heden in stand wordt gehouden<note n="2020">Cyrus ook erkende zijn rijk te hebben ontvangen van den God der Joden volgens I Esdr. I 2. Zie noot 12.</note>.</verse>
<verse osisID="EsthGr.16.17"> Weet derhalve dat die brieven, die hij in onzen naam heeft afgezonden, krachteloos zijn<note n="2021">Dat het koninklijk bevelschrift, door Aman verzonden, hier niet wordt ingetrokken, is nog duidelijker uit Gr.: ‘Gij zult goed doen met geen gebruik meer te maken van de brieven, die door Aman zijn gezonden’ (vgl. VIII noot 8).</note>.</verse> 
<verse osisID="EsthGr.16.18"> En voor die misdaad hangt hij aan den paal voor de poorten van deze stad, Susan namelijk, zoowel hij, de aanlegger, als geheel zijne maagschap<note n="2022">Aman's lijk hing voor de poorten der stad tot grootere schande en tot een afschrikwekkend voorbeeld (vgl. IX 13, 25). Tien zonen van Aman werden eerst op den 13en Adar gedood (IX 6); in plaats van maagschap vertaalt men beter: ‘huis’ (dat echter in Gr. A ontbreekt), d.i. Aman's vrouw (zooals V.L. verhaalt in VII 9) en zijne kinderen (naar de gewoonte der Perzen, zie VIII noot 5 en Dan. VI 24). Tien zonen van Aman woonden niet meer in het vaderlijk huis, want VIII 1 en IX 10 wordt hunne have van Aman's bezittingen onderscheiden.</note>, terwijl niet wij maar God hem vergolden heeft naar verdienste.</verse>
<verse osisID="EsthGr.16.19"> Dit bevel nu, dat wij thans zenden, moet in alle steden worden aangeslagen, opdat het den Joden vrijsta naar hunne wetten te leven.</verse>
<verse osisID="EsthGr.16.20"> En gij moet hen bijstaan, opdat zij degenen, die gereed waren hen te dooden, kunnen ombrengen op den dertienden dag der twaalfde maand, die Adar genoemd wordt<note n="2023">In Gr. B luidt v. 20: ‘dat men hen bijsta om ten tijde der benauwing - den dertienden der twaalfde maand Adar - op denzelfden dag hunne aanvallers af te weren’ (vgl. XIII noot 3). Gr. A noemt hier niet den dertienden Adar, maar zegt (wat hij IX 16 volg. niet vermeldde), dat de Joden hadden besloten op den veertienden en vijftienden feest te vieren.</note>;</verse>
<verse osisID="EsthGr.16.21"> want dezen dag van droefheid en rouw heeft de almachtige God hun in vreugde verkeerd.</verse>
<verse osisID="EsthGr.16.22"> Daarom zult ook gij<note n="2024">Dat het woord is gericht tot de Joden alleen, blijkt uit niets. Dit vers ontbreekt bij Flav. Jos.; Gr. A verhaalt beneden (zie noot 15), dat Mardocheüs in een brief, met 's konings ring gezegeld, schreef dat zijn volk moest rustig blijven en Gode een feest vieren. Zijn de bevelschriften in dezen vorm eene fictie van den schrijver? De ver uiteenloopende lezing der teksten belet ons een stellig antwoord te geven; zie de Inleiding blz. 482.</note> dezen dag onder de overige feestdagen rekenen en hem vieren met alle vroolijkheid, opdat men ook in de toekomst wete,</verse>
<verse osisID="EsthGr.16.23"> dat al degenen, die trouw aan de Perzen gehoorzamen, een verdiend loon voor hunne trouw ontvangen, maar dat zij, die hun koninkrijk belagen, om hunne misdaad omkomen.</verse>
<verse osisID="EsthGr.16.24"> En elke provincie en stad, die dit feest niet wil medevieren<note n="2025">Gr.: ‘die niet daarnaar handelt’, d.i. die dit bevelschrift niet onderhoudt.</note>, zal door zwaard en vuur omkomen en dermate verdelgd worden, dat zij niet alleen voor de menschen, maar ook voor de dieren ontoegankelijk zij<note n="2026">Met dergelijke bedreigingen eindigen ook de Perzische bevelschriften bij I Esdr. VI 11, VII 26.</note> voor immer, tot een voorbeeld tegen versmading en ongehoorzaambeid<note n="2027">Gr. A vermeldt hier in het kort het gezegde van VIII 8-10 en XVI 22, terwijl Gr. B hier VIII 13 weergeeft.</note>.</verse>
</chapter>
</div>
	<div canonical="true" osisID="Job" type="book">
		<title short="Job" type="main">Het Boek Job</title>
		<title>Inleiding</title>
		<p><hi type="bold">D</hi>it Boek draagt zijnen naam naar den man Job, die door Ezechiël (XIV 14-20) als een toonbeeld van vroomheid, in het Boek Ecclesiasticus (XLIX 11 Hebr., zie Eccli. XLIX noot 12) als een toonbeeld van gerechtigheid, in het Boek Tobias (II 12-15) en in den brief van Jacobus (V 11) als een toonbeeld van geduld wordt voorgesteld. Het verhaalt ons in welke omstandigheden en vooral op wat wijze hij die deugden beoefend heeft.</p>
<p> </p>
<p><hi type="italic">De proloog</hi> (I en II) beschrijft eerst den rijkdom en voorspoed van den deugdzamen Job, vervolgens zijne berooving en ellende, met Gods toelating door den Satan veroorzaakt om hem tegen God in opstand te brengen, waartoe ook zijne vrouw hem aanspoort; maar Job blijft getrouw. Daarna wordt melding gemaakt van zijn drie vrienden, Eliphaz, Baldad en Sophar, die hem in plaats van te troosten, de zwaarste beproeving zullen aanbrengen.</p>
<p><hi type="italic">De kern</hi> van het Boek (III-XLII 6) schetst het verloop van deze beproeving in samen- en alléénspraken.</p>
<p>Jammerklachten van Job (III) zijn aanleiding tot een twistgeding tusschen hem en zijne vrienden (IV-XXII). Dezen treden beurtelings op en worden beurtelings door Job terechtgewezen. De vrienden zijn  overtuigd, dat alle rampen, die den mensch overkomen, straffen zijn voor zijne zonden. Daarom houden zij Job voor een groot zondaar. Zij vermanen hem zijne schuld te bekennen en zich te beteren; dan zal het hem wederom goed gaan. Zijne onschuldbetuigingen beschouwen zij als huichelarij, terwijl zij hem dreigen met Gods grimmigsten toorn en met hopeloozen ondergang wegens zijne verstoktheid. - Door deze verdenking zijner vrienden is Job in het diepst zijner ziel gekrenkt. Krachtig is hij zich bewust van zijne onschuld. Hij verzekert en bezweert, dat hij geen zondaar is, maar dat God hem straft zonder dat hij het verdiend heeft. Aldus spreekt hij in zoo heftige bewoordingen, dat hij ongetwijfeld niet vrij blijft van oneerbiedigheid jegens God; maar tot opstand tegen God, tot groote zonde, laat hij zich niet vervoeren. Integendeel, naarmate zijne vrienden halsstarriger zijn in hunne weigering om den lijder naar gerechtigheid te beoordeelen, des te meer begint zijne hoop zich te vestigen op het alwetend en rechtvaardig oordeel van God. Vurig verlangt hij nog vóór zijnen dood zijne onschuld door God erkend te zien; dan zal hij gaarne sterven (IV-XXI en XXII).</p>
<p>Als eindelijk de vrienden tot zwijgen gebracht zijn (XXIII-XXVII), sluit Job zich nauwer bij God aan, diens wijsheid verheerlijkend (XXVIII). Daarom zijn vertrouwen vestigend op God alleen, legt hij nog eenmaal zijn tegenwoordigen toestand en zijn vroeger leven bloot, den Almachtige smeekend zijne zaak te beoordeelen (XXIX-XXXI). - Terwijl nu allen zwijgen, treedt plotseling uit de omstanders een nieuwe spreker op, met name Eliu, die zich kenmerkt als iemand, die door God tot spreken werd aangedreven. In een lange rede (XXXII-XXXVII) ontvouwt hij het geheim des lijdens. Hij toont aan, dat het lijden de menschen dikwijls treft om hen te onderrichten en te verbeteren, en niet alleen om onboetvaardigen te straffen, ja zelfs, dat soms rechtvaardigen door lijden worden bezocht, om hen in de deugd te bewaren en hooger op te voeren. Tevens berispt hij Job met scherpe woorden om zijne oneerbiedigheid en de al te groote overschatting van zichzelf tegenover God; doch hij geeft toe, dat het lijden van Job een beproevingslijden en Job derhalve niet voor een groot zondaar te houden is. Maar de plannen van Gods wijsheid en almacht kunnen wij niet doorgronden, ootmoedig moeten wij er ons aan onderwerpen. - Ten laatste treedt God zelf sprekend op (XXXVIII-XLII 6). De laatste gedachten van Eliu verder uitwerkend wijst Hij op zijne almacht en wijsheid, zich openbarend in de levenlooze en levende natuur, waaruit 's menschen onmacht blijkt om Gods handelwijze te achterhalen. En Job, nogmaals berispt, verootmoedigt zich voor God.</p>
<p><hi type="italic">De epiloog</hi> (XLII 7-16) geeft het eindvonnis des Heeren. Glansrijk komt de onschuld van Job (zijn vrij-zijn van groote zonde) uit; want God is vertoornd op de drie vrienden, omdat zij Job verkeerd hebben beoordeeld, maar door de voorbede van den beproefde kunnen zij vergeving ontvangen. Job zelf wordt in eere hersteld: hij krijgt het dubbele van zijn vroegere bezittingen terug, gewint eenzelfde getal kinderen als hij te voren had en sterft in hoogen ouderdom.</p>
<p>Uit het bovenstaande blijkt, dat van het gansche Boek <hi type="italic">grondbegrip en hoofdgedachte</hi> is: het lijden van den rechtvaardige in verband met  Gods gerechtigheid. Als ter verduidelijking van de leer des Ouden Verbonds, dat vooral tijdelijke zegen en straf toezegde, wordt passend slechts weinig gerept van een toekomstig leven, maar nadrukkelijk aangetoond, dat deugd en ondeugd op aarde niet altijd naar verdienste vergolden worden; dat er verborgene redenen (Gods verheerlijking, Satans beschaming, 's menschen waarachtig heil) kunnen bestaan, waarom de brave lijden moet; dat eindelijk de volkomen oplossing van het raadsel berust in Gods ondoorgrondelijk raadsbesluit.</p>
<p> </p>
<p>De kern van het Boek is een <hi type="italic">dichtwerk</hi>, dat door allen om den rijkdom van gedachten, de hoogheid van taal, de pracht der beschrijvingen, en vooral om de zuivere weerspiegeling van velerlei verschillende zielsaandoeningen geprezen wordt als het meesterstuk van Israëlietische letterkunde. - Over den aard van het dichtwerk bestaat verschil van gevoelen. Sommigen noemen het een heldendicht, anderen een leerdicht, weer anderen met meer reden een treurspel. Zeker heeft het met de laatste dichtsoort de meeste overeenkomst; maar het is een drama met sterk sprekend didactische strekking, waarbij de actie bestaat alleen in de opeenvolging, verwikkeling en ontwikkeling van ideeën en gemoedsaandoeningen.</p>
<p>Wat den uiterlijken vorm betreft, vertoont het gedicht in den Hebreeuwschen tekst, zooals Joseph Hontheim S.J. (Bibl. Stud. Band IX. Heft 1-3. 1904) met voldoende zekerheid heeft aangetoond, een uiterst kunstige techniek en een bijzondere symmetrie, terwijl al de verschillende geledingen niet alleen door den uiterlijken vorm maar ook door den gedachten-inhoud zich kenmerken. De 1020 verzen, waaruit volgens hem het dichtwerk bestaat, bevatten ieder gewoonlijk twee leden (stichen), zelden (60 maal) drie (tristichen), die elk afzonderlijk een meer of min zelfstandige gedachte weergeven en meestal synoniem - of antithetisch -, slechts zelden synthetisch-parallel aan elkander zijn. (Vergel. Inleiding op de Psalmen p. 15-16). In den regel bevat ieder verslid drie toondragende woorden (voeten), zelden twee of vier, nooit meer en nooit minder, zoodat het geheele vers gewoonlijk uit zes (hexameter), zelden uit vier (tetrameter) of acht (octometer) voeten bestaat, waarop alleen de 60 tristichen een uitzondering maken, die, omdat zij drie leden bevatten, méérvoetig kunnen zijn.</p>
<p>Drie of meer verzen, die door hun gedachten-inhoud, hun vorm en nog door andere teekenen het kenmerk dragen van bij elkaar te behooren, vormen strophen. Iedere strophe bevat minstens drie verzen. Strophen van meer dan drie verzen bestaan nooit uit louter op zichzelf staande verzen, maar uit groepen van twee of drie, waarnaast echter een op zichzelf staand vers kan plaats vinden. Zulke op zichzelf staande verzen komen er in het gedicht slechts 60 voor, zoodat behalve die 60 zelfstandige verzen het gedicht bestaat uit groepen van twee of drie verzen, die tezamen verbonden de strophen uitmaken.</p>
<p>Groepen van strophen, wederom door vorm en inhoud bij elkaar behoorende, maken de verschillende reden (of afgeronde rededeelen) uit, waarvan het gedicht er 28 (= 4 × 7) bevat. Die reden (of rededeelen) zijn koorgedichten, d.w.z. zij bestaan uit twee of meer strophenparen,  waarvan de vóórstrophe door inhoud en vorm parallel is met de nàstrophe, terwijl ieder voorafgaand strophenpaar door een tusschenstrophe is gescheiden van het volgende paar. Iedere rede (of rededeel) bestaat derhalve uit minstens vijf (d.i. 2 + 1 + 2) strophen; maar van de 28 reden zijn er 12 die méér dan één tusschenstrophe hebben, en die dus 8 (2 + 1 + 2 + 1 + 2) of 11 (2 + 1 + 2 + 1 + 2 + 1 + 2) of 14 (2 + 1 + 2 + 1 + 2 + 1 + 2 + 1 + 2) strophen bevatten.</p>
<p>De strophen (200 in getal, nl. 48 tusschenstrophen en 76 strophenparen) bestaan gewoonlijk uit 3-6 verzen. Slechts 32 strophen hebben een grooteren omvang. Van die 32 grootere zijn er 20 (het. 10<hi type="super">de</hi> deel van het geheele getal der strophen) dubbel-strophen, waarvan nl. de inhoud en vorm aangeeft, dat zij te verdeelen zijn in twee helften, ieder van 4-6 verzen. Daartoe behooren alle tien- en twaalf- en de meeste acht-verzige strophen. Van de andere 12, die geen dubbel-strophen zijn en toch meer dan 6 verzen bevatten, komen er 6 voor als tusschenstrophen (3 zes- en 3 negen-verzige) en eveneens 6 als parige strophen (één paar zeven-, één paar acht- en één paar negen-verzige). - Van de 20 dubbel-strophen komen er 14 (2 × 7) voor als parige strophen in die reden, waarin Job klachten uitbrengt, en slechts één paar in de eerste rede van Eliphaz; de andere 4 komen voor als tusschenstrophen.</p>
<p>De strophen zijn te onderscheiden in symmetrische, waarvan de verzenverbinding zoowel van achteren naar voren als van voren naar achteren beschouwd denzelfden vorm heeft, en asymmetrische, waarvan de vorm van achteren naar voren beschouwd anders is dan van voren naar achteren. Symmetrisch bijv. zijn de vier-verzige strophen, die aldus gevormd zijn: 2 + 2 of 1 + 2 + 1; asymmetrisch, die dezen vorm vertoonen: 1 + 3 of 3 + 1. Zoo ook, symmetrisch zijn de vijfverzige strophen van dezen vorm: 2 + 1 + 2 of 1 + 3 + 1; maar asymmetrisch van dezen vorm: 2 + 3 of 3 + 2. Enzoovoorts. Op geheel bijzondere wijze nu heeft de dichter in zijne strophen en strophen-verbindingen de symmetrie in acht gehouden. Dit blijkt hieruit: <hi type="italic">a</hi>) alle tusschenstrophen (die immers op zichzelf staan) zijn symmetrisch; <hi type="italic">b</hi>) alle strophenparen en alle dubbelstrophen maken een symmetrisch geheel uit, d.w.z.: is de vóórstrophe of de eerste halfstrophe symmetrisch, dan heeft de nàstrophe of de tweede halfstrophe denzelfden vorm; maar is de vóór- of eerste halfstrophe asymmetrisch, dan heeft de nà- of tweede halfstrophe zulk een vorm, dat de symmetrie tusschen de vóór- en nàstrophe of tusschen de eerste en tweede halfstrophe hersteld wordt. Heeft bijv. de vóórstrophe of de eerste halfstrophe dezen vorm: 3 + 2, dan is de nàstrophe of de tweede halfstrophe aldus gevormd: 2 + 3.</p>
<p>Hierboven merkten wij op, dat de strophen vereenigd zijn in groepen, die de reden (of afgeronde rededeelen) uitmaken. Maar ook die reden en rededeelen staan niet op zich zelf. En uit hun inhoud èn uit verschillende uiterlijke teekenen blijkt, dat de dichter ze heeft samengevoegd in 10 groepen, die wij tooneelen kunnen noemen. Verder zijn ook deze tooneelen wederom samengevat in 4 groepen, die akten kunnen geheeten worden. En ten laatste zijn ook deze akten in 2 groepen, ieder van twee akten, vereenigd. - Zoo bestaat het geheele gedicht,  volgens Hontheim, uit twee gelijke hoofddeelen ieder van 510 verzen en ieder bevattend 2 akten, 5 tooneelen en 14 reden (of afgeronde rededeelen).</p>
<p>Een schema der <hi type="italic">indeeling</hi> van het gedicht met korten inhoud der deelen laten wij hier volgen:</p>
<p> </p>
<list>
   <head><hi type="italic">A.</hi> Eerste hoofddeel (III-XXII). <hi type="italic">Samenspraken.</hi> Verhandeling tusschen Job en zijne vrienden in 510 verzen.
   </head>
   <item>
      <label>I.</label> E<hi type="small-caps">erste</hi> A<hi type="small-caps">kt</hi> (III-XIV) 300 verzen. De vrienden trachten Job tot bekentenis van schuld te bewegen door <hi type="italic">beloften.</hi> Job ondervindt zware bekoring tot moedeloosheid en opstand tegen God. - Deze akt is vervat in 2 tooneelen, het eerste met 4, het tweede met 3 (dus 4 + 3) reden. 
      <list>
         <item>
            <label>1<hi type="super">o</hi>.</label> <hi type="italic">Eerste tooneel</hi> (III-VIII). Job zoekt tevergeefs troost bij zijne vrienden. 
            <list>
               <item><label>a.</label> <hi type="bold">Eerste rede</hi> (III). <hi type="italic">Job</hi> vloekt den dag zijner geboorte en tracht daardoor het medelijden op te wekken der vrienden.</item>
               <item><label>b.</label> <hi type="bold">Tweede rede</hi> (IV-V). <hi type="italic">Eliphaz</hi> betoogt, dat alle lijden straf is voor zonde; dat weet hij door langdurige <hi type="italic">ondervinding</hi> en (daemonische) <hi type="italic">openbaring.</hi> Maar <hi type="italic">God is barmhartig;</hi> Hij zal Job geluk hergeven, als hij zich bekeert.</item>
               <item><label>c.</label> <hi type="bold">Derde rede</hi> (VI-VII). <hi type="italic">Job</hi> betuigt, dat zijn lijden zwaarder is dan hij kan verdiend hebben. Hij klaagt geweldig over de onmeedoogendheid zijner vrienden en de (schijnbare) <hi type="italic">hardvochtigheid van God;</hi> maar toch zal hij God niet verlaten.</item>
               <item><label>d.</label> <hi type="bold">Vierde rede</hi> (VIII). <hi type="italic">Baldad</hi> verdedigt <hi type="italic">Gods rechtvaardigheid.</hi> Hij herhaalt de verdenking van Eliphaz met een beroep op <hi type="italic">de voorvaderen.</hi> Job zal voorspoed herwinnen, als hij zich bekeert.</item>
            </list>
         </item>
         <item>
            <label>2<hi type="super">o</hi>.</label> <hi type="italic">Tweede tooneel</hi> (IX-XIV). Job begint zich van zijne vrienden af te scheiden en bij God troost te zoeken. 
            <list>
               <item><label>a.</label> <hi type="bold">Vijfde rede</hi> (IX-X). <hi type="italic">Job</hi> erkent, dat voor God niemand rechtvaardig is; maar Hij maakt geen onderscheid tusschen misdaad en misstap, en straft (kleine fouten) al te gestreng. Mocht Hij hem in staat stellen, zich voor Hem te verantwoorden!</item>
               <item><label>b.</label> <hi type="bold">Zesde rede</hi> (XI). <hi type="italic">Sophar</hi> herhaalt de verdenking der beide vrienden en beroept zich op <hi type="italic">Gods grootheid.</hi> Als Job zich betert, zal zijne ellende in vreugde veranderen.</item>
               <item><label>c.</label> <hi type="bold">Zevende rede</hi> (XII-XIV). <hi type="italic">Job</hi> kent de grootheid Gods zeer wel, maar juist in zijne grootheid handelt Hij met de menschen naar willekeur, zonder te letten op verdiensten. Hij gebiedt zijne vrienden te zwijgen. Hij wil zijne zaak verdedigen voor God. Daarvoor zou hij willen sterven, als hij dan maar mocht terugkeeren tot het leven. Maar helaas! die hoop is ijdel; hij vergaat na een ellendig bestaan.</item>
            </list>
         </item>
      </list>
   </item>
   <item>
      <label>II.</label> T<hi type="small-caps">weede</hi> A<hi type="small-caps">kt</hi> (XV-XXII) 210 verzen. De vrienden trachten hun doel te bereiken door <hi type="italic">bedreigingen.</hi> Job bestrijdt en overwint zijne bekoring. - Deze akt is vervat in 3 tooneelen, waarvan het eerste en derde 3, het middelste 1 rede behelst (dus 3 + 1 + 3). 
      <list>
         <item>
            <label>3<hi type="super">o</hi>.</label> <hi type="italic">Derde tooneel</hi> (XV-XVIII). In de ziel van Job wordt de verandering ten goede voorbereid. 
            <list>
               <item><label>a.</label> <hi type="bold">Achtste rede</hi> (XV). <hi type="italic">Eliphaz</hi> beweert, dat Job door zijn goddelooze grootspraak en booze hoovaardij schuld heeft bewezen. De onboetvaardige zondaar zal ellendig vergaan.</item>
               <item><label>b.</label> <hi type="bold">Negende rede</hi> (XVI-XVII). <hi type="italic">Job</hi> verwerpt de dwaze taal der vrienden. In zijne ellende stelt hij zijn vertrouwen op God, niet voor dit leven, maar voor hiernamaals.</item>
               <item><label>c.</label> <hi type="bold">Tiende rede</hi> (XVIII). <hi type="italic">Baldad</hi> beweert, dat de goddelooze, die weigert naar rede te luisteren en zich te bekeeren, rampzalig is, niet alleen in dit leven, maar ook daarnà; de schande volgt hem na den dood.</item>
            </list>
         </item>
         <item><label>4<hi type="super">o</hi>.</label> <hi type="italic">Vierde tooneel:</hi> <hi type="bold">Elfde rede</hi> (XIX). Job hekelt de hardheid zijner vrienden; zijn Godsvertrouwen op rechtvaardiging en vergelding na den dood stijgt ten top.</item>
         <item>
            <label>5<hi type="super">o</hi>.</label> <hi type="italic">Vijfde tooneel</hi> (XX-XXII). De straftheorie der vrienden wordt schitterend weerlegd. 
            <list>
               <item><label>a.</label> <hi type="bold">Twaalfde rede</hi> (XX). <hi type="italic">Sophar</hi> herhaalt de bedreigingen der beide andere vrienden: al verbergt de zondaar zijne misdaad en al verhoovaardigt hij zich, weldra zal hij ontmaskerd en diep vernederd worden.</item>
               <item><label>b.</label> <hi type="bold">Dertiende rede</hi> (XXI). Schitterend toont <hi type="italic">Job</hi> aan, dat zelfs de grootste zondaren (hier op aarde, dikwijls) ongestraft blijven. N.B. Hiermede is het twistgeding eigenlijk geëindigd. Noch Eliphaz noch Baldad kunnen verder iets belangrijks inbrengen. Sophar zwijgt geheel.
               </item>
               <item><label>c.</label> <hi type="bold">Veertiende rede</hi> (XXII). <hi type="italic">Eliphaz</hi> scheldt Job voor een groot zondaar, die, door eigen schuld ongelukkig, nog ongelukkiger zal worden, als hij zich niet bekeert.</item>
            </list>
         </item>
      </list>
   </item>
</list>
<list>
   <head><hi type="italic">B.</hi> Tweede hoofddeel (XXIII-XLII 6). <hi type="italic">Alléénspraken</hi>, slechts zelden kort onderbroken door een tweeden spreker. Verhandeling tusschen Job en God (eerst door Eliu, later in eigen persoon) in 510 verzen.</head>
   <item>
      <label>III.</label> D<hi type="small-caps">erde</hi> A<hi type="small-caps">kt</hi> (XXIII-XXXI) 210 verzen. Alléénspraak van Job, waarin hij afrekent met de vrienden en in onderhandeling treedt met God. - Deze akt, gelijkvormig aan de tweede, is eveneens vervat in 3 tooneelen, waarvan het eerste en laatste 3, het middelste 1 rede behelst (dus 3 + 1 + 3). 
      <list>
         <item>
            <label>6<hi type="super">o</hi>.</label> <hi type="italic">Zesde tooneel</hi> (XXIII-XXVII). De onderhandeling met God wordt voorbereid, met de vrienden wordt afgerekend. 
            <list>
               <item><label>a.</label> <hi type="bold">Vijftiende rede</hi> (XXIII-XXIV). <hi type="italic">Job</hi> klaagt, dat God zijne zaak niet onderzoekt, gelijk Hij zoo dikwerf de goeden in verdrukking en de kwaden in voorspoed laat leven.</item>
               <item><label>b.</label> <hi type="bold">Zestiende rede</hi> (XXV-XXVI). Op een korte onderbreking van <hi type="italic">Baldad</hi> over Gods grootheid verheerlijkt <hi type="italic">Job</hi> de majesteit van God.</item>
               <item><label>c.</label> <hi type="bold">Zeventiende rede</hi> (XXVII). <hi type="italic">Job</hi> houdt eene strafrede tegen de drie vrienden en verslaat hen met hun eigen theorie.</item>
            </list>
         </item>
         <item><label>7<hi type="super">o</hi>.</label> <hi type="italic">Zevende tooneel:</hi> <hi type="bold">Achttiende rede</hi> (XXVIII). <hi type="italic">Job</hi> bezingt de Wijsheid als het hoogste goed, bij God alleen te vinden. N.B. Met deze rede sluit Job zich ten nauwste aan bij God, in wien hij zijn hoogste goed erkent. De toeleg van Satan is volkomen mislukt.
         </item>
         <item>
            <label>8<hi type="super">o</hi>.</label> <hi type="italic">Achtste tooneel</hi> (XXIX-XXXI). <hi type="italic">Job</hi> legt aan God zijne zaak bloot. 
            <list>
               <item><label>a.</label> <hi type="bold">Negentiende rede</hi> (XXIX). <hi type="italic">Job</hi> beschrijft zijn vroeger geluk.</item>
               <item><label>b.</label> <hi type="bold">Twintigste rede</hi> (XXX). Tegenover zijn vroeger geluk stelt <hi type="italic">Job</hi> zijn tegenwoordig ongeluk.</item>
               <item><label>c.</label> <hi type="bold">Eén en twintigste rede</hi> (XXXI). <hi type="italic">Job</hi> toont, dat hij die treurige verandering in zijn lot niet heeft verdiend door zijne daden. Hij noodigt God uit, daartegenover zijn bezwaarschrift tegen hem in te dienen.</item>
            </list>
         </item>
      </list>
   </item>
   <item>
      <label>IV.</label> V<hi type="small-caps">ierde</hi> A<hi type="small-caps">kt</hi> (XXXII-XLII 6). Alléénspraken van Eliu en God, waarin aan de uitnoodiging van Job wordt voldaan. - Deze akt beantwoordt aan de eerste; evenals deze bestaat hij uit 300 verzen en is hij vervat in 2 tooneelen, doch hier behelst het eerste tooneel 3 en het tweede 4 reden (dus 3 + 4). 
      <list>
         <item>
            <label>9<hi type="super">o</hi>.</label> <hi type="italic">Negende tooneel</hi> (XXXII-XXXVII). God antwoordt Job door Eliu. 
            <list>
               <item><label>a.</label> <hi type="bold">Twee en twintigste rede</hi> (XXXII-XXXIII 30). <hi type="italic">Eliu</hi> doet zien dat het lijden dikwijls een middel is in Gods hand om den mensch tot verbetering van leven te brengen en voor ondergang te bewaren; het openbaart dus <hi type="italic">Gods goedheid.</hi></item>
               <item><label>b.</label> <hi type="bold">Drie en twintigste rede</hi> (XXXIII 31 - XXXV). Dikwijls ook is lijden een straf voor zonden, en openbaart het dus <hi type="italic">Gods gerechtigheid.</hi> Job wordt om zijn oneerbiedige uitdrukkingen jegens God streng berispt.</item>
               <item><label>c.</label> <hi type="bold">Vier en twintigste rede</hi> (XXXVI-XXXVII). Ten laatste is het lijden dikwerf een beproeving voor rechtvaardigen, en openbaart het <hi type="italic">Gods wijsheid en almacht.</hi> Zoo is het ook bij Job. De wegen echter van Gods voorzienigheid kunnen wij niet nagaan. Door de beschrijving van een onweer wordt Gods verschijning aangekondigd.</item>
            </list>
         </item>
         <item>
            <label>10<hi type="super">o</hi>.</label> <hi type="italic">Tiende tooneel</hi> (XXXVIII-XLII 6). God antwoordt Job in eigen persoon. 
            <list>
               <item><label>a.</label> <hi type="bold">Vijf en twintigste rede</hi> (XXXVIII 1-38). Door de verhevenheid zijner macht over de <hi type="italic">levenlooze</hi> natuur toont <hi type="italic">God,</hi> dat niemand bevoegd is zijne handelingen te beoordeelen of Hem daarover ter verantwoording te roepen.</item>
               <item><label>b.</label> <hi type="bold">Zes en twintigste rede</hi> (XXXVIII 39 - XXXIX 30). Het  voorafgaande bewijst <hi type="italic">God</hi> door de verhevenheid zijner macht over de <hi type="italic">levende</hi> natuur.</item>
               <item><label>c.</label> <hi type="bold">Zeven en twintigste rede</hi> (XL 10 - XLI). De verhevenheid en onaantastbaarheid van God toont zich op bijzondere wijze in zijne heerschappij over nijlpaard en krokodil.</item>
               <item><label>d.</label> <hi type="bold">Acht en twintigste rede</hi> (XXXIX 31 - XL 9 en XLII 1-6). <hi type="italic">God</hi> brengt Job zijne oneerbiedigheid jegens Hem onder het oog. <hi type="italic">Job</hi> vernedert zich en toont berouw, waardoor hij volkomen wordt gerechtvaardigd. 
                  <br/>
                  N.B. In deze verdeeling ziet men dat de 28 reden aldus zijn gerangschikt: [(4 + 3) + (3 + 1 + 3)] + [(3 + 1 + 3) + (3 + 4)]; waaruit alweer blijkt, dat de dichter ook in de rangschikking der verschillende reden de symmetrie heeft in acht genomen.
               </item>
            </list>
         </item>
      </list>
   </item>
</list>
<p>Uit de voortreffelijkheid van het dichtwerk kan worden afgeleid, dat het boek Job moet ontstaan zijn in den bloeitijd der Israëlietische letterkunde en wel in den tijd tusschen Salomon en Ezechias (972-698 v.Chr.). Deze meening houdt het midden tusschen het gevoelen van sommige ouden, die Moses, ja zelfs Job of een der vrienden van Job den schrijver noemen, en dat van nieuweren, die den oorsprong ervan stellen na de Babylonische gevangenschap, ja zelfs in het tijdvak der Machabeën. Ofschoon derhalve over den tijd van het ontstaan des boeks alles behalve éénstemmigheid heerscht, kan toch het bovengenoemde tijdvak met groote waarschijnlijkheid voor het ontstaan van ons boek worden aangenomen. Van den eenen kant toch kan zulk een kunstwerk niet afkomstig zijn uit een begintijd van letterkundige ontwikkeling, terwijl het van den anderen kant niet zoo laat kan geschreven zijn als enkelen der nieuweren wel aangeven. Immers het boek was reeds bekend aan den schrijver van Ecclesiasticus, die zijn werk schreef vóór of in het begin van het tijdvak der Machabeën (zie Inleiding op Ecclesiasticus p. 4-8 en hoofdst. XLIX noot 12). Daarenboven reeds Jeremias en Isaïas, evenzoo de Spreuken en eenige Psalmen, bevatten niet weinig, dat aan het boek Job herinnert en wellicht daaruit is overgenomen. Vooral is dit het geval, naar het oordeel der meesten, met eerstgenoemden profeet.</p>
<p>In welken tijd echter de schrijver moge geleefd hebben, hij was een Israëliet. Dit betuigt zijn denk- en spreekwijze (o.a. reeds het gebruik van den Godsnaam Jahve) en veelmeer nog de beteekenis van het boek voor Israël, dat in zijn strenge afzondering nimmer van een ander volk zulk een gave zou aanvaard hebben.</p>
<p> </p>
<p>Dat het boek uit de pen van den oorspronkelijken schrijver is voortgekomen zóó als wij het thans bezitten, ontkennen vele beoefenaars der letterkundige kritiek, katholieke zoowel als onkatholieke. Niet alleen enkele verzen, maar geheele brokstukken houdt men voor latere interpolaties. Enkelen beschouwen den proloog, meerderen den epiloog, velen de Jahve-reden, de meesten de Eliu-reden als toevoegsels van lateren tijd. Zoo maakt o.a. de geleerde Leuvensche professor Van  Hoonacker (Rev. Bibl. n<hi type="super">o</hi> 2 an. 1903) de hypothese, dat het boek oorspronkelijk eindigde bij XXXI 37; doch vóór de Septuagintvertaling vervaardigde een tweede redactor de Jahve-reden en den epiloog; onafhankelijk van dezen en terzelfder tijd dichtte een ander de Eliu-reden; terwijl bij een volgende redactie, maar nog vóór de Septuagintvertaling, deze latere stukken met elkander vereenigd aan het boek werden toegevoegd. De Jahve-reden echter waren niet geheel nieuw. De vervaardiger ervan heeft ze nl. grootendeels ontleend aan de samen- en alléénspraken van Job en zijn drie vrienden, waaruit hij ze lichtte, om- en bijwerkte, en ze ten laatste aan het einde van het boek bijeenvoegde, terwijl hij de daardoor in het oorspronkelijke dichtstuk ontstane gapingen met zijn eigen scheppingen aanvulde. Zoo moeten dan ook o.a. XXIV 5-12, XXX 4-24, XXVII 7-10 en 14-20, en wellicht de lofrede op de Wijsheid in XXVIII als latere aanvullingen beschouwd worden.</p>
<p>Het is hier niet de plaats, om de verschillende meeningen der kritiekbeoefenaars uiteen te zetten en aan een nauwkeurig onderzoek te onderwerpen. Wij hebben ons te bepalen bij den tekst, zooals die thans bestaat en aan de H. Kerk als Gods Woord werd overgeleverd, niet zooals hij wellicht volgens sommigen oorspronkelijk geweest is. Enkele opmerkingen evenwel aangaande den proloog, de lofrede op de Wijsheid van XXVIII, de Jahveverschijning, de Eliu-reden en den epiloog mogen hier niet achterwege blijven.</p>
<p><hi type="italic">De proloog</hi> is onontbeerlijk voor het goed begrip van de latere samen- en alléénspraken, die zonder kennis van hetgeen in den proloog wordt verhaald den lezer volstrekt geen belang kunnen inboezemen.</p>
<p>Als beweerd wordt, dat <hi type="italic">de lofrede op de Wijsheid</hi> van XXVIII even goed en nog beter kan gemist worden, dan houdt men geen voldoende rekening met de bedoeling van den dichter, die ons in zijn werk wil laten zien, hoe de toeleg van Satan, om Job afvallig te maken van God, verijdeld werd, hoe zijn held niettegenstaande diens onbeschrijfelijke ellende en geweldige bekoring getrouw bleef aan God. Dat echter zien wij juist in XXVIII. Daar toch verheerlijkt Job de Wijsheid, bij God alleen te vinden, als het hoogste goed, waaraan de mensch kan deelachtig worden door zich aan God en diens wil te onderwerpen. In deze lofrede verklaart de geduldige lijder, die van alles en allen verlaten niet den minsten troost vindt bij de schepselen, dat hij zijn geluk en troost wil zoeken en vinden zal bij God. In deze lofrede sluit de beproefde man zich nauwer dan tevoren bij God aan; daarin zegeviert Job over zijne bekoring, wordt de nederlaag van den Satan voltooid en behaalt God in zijnen dienaar een volkomen overwinning op den duivel. Deze lofrede derhalve is het middelpunt, waaromheen alle gedachten en aandoeningen van het dichtwerk zich concentreeren. Zou deze lofrede dan niet-oorspronkelijk en een liever te missen toevoeging van lateren tijd kunnen zijn?</p>
<p>Wat <hi type="italic">de Jahve-verschijning en -reden</hi> betreft: men beweert, dat het boek ten doel heeft te leeren, dat de verdeeling van geluk en ongeluk in deze wereld een onbegrijpelijk, voor de menschen niet te achterhalen geheim is, dat de rechtvaardige, wien rampen treffen, voor zichzelf  niets anders te doen heeft dan geduldig zich aan het lijden te onderwerpen, zooals Job dat deed, en dat anderen den door lijden getroffene niet ongunstig mogen beoordeelen, zooals de drie vrienden deden. Maar is de onbegrijpelijkheid van Gods handelwijze in de beschikking van geluk en ongeluk de les, die de dichter met zijn kunstwerk beoogde, deze les wordt juist bekrachtigd door de verschijning van Jahve zelf, die èn door zijn overweldigend optreden te midden van storm en onweder èn door de klare voor-oogen-stelling van zijne macht (niet het allerminst in de beschrijving van het nijlpaard en den krokodil) over geheel de schepping, op de meest aangrijpende wijze 's menschen onbevoegdheid om zijn oordeel te laten gaan over de plannen en daden Gods gevoelen doet.</p>
<p>Doch veel uitgebreider en volkomener is de les, die ons door het boek wordt voorgehouden. Het leert ons niet alleen de onbegrijpelijkheid van het geheim des lijdens, het <hi type="italic">stelt</hi> niet alleen het probleem des lijdens, maar het <hi type="italic">geeft er ook de oplossing van</hi> en doet ons de redenen kennen, waarom God soms toelaat, dat de rechtvaardige door rampen wordt getroffen. Om den deugdzamen mensch, wanneer hij door lijden wordt bezocht, moed en troost te verschaffen, onderricht ons het boek Job, dat zulk lijden niet alleen somwijlen noodzakelijk is ter verheerlijking van God en ter beschaming van den Satan, maar dat het soms dienstig en noodig is voor het waarachtig heil van den lijder zelf. - Voor deze onderrichting nu zijn de <hi type="italic">Eliu-reden</hi> een noodzakelijk bestanddeel van het boek. Eliu toch is de persoon, die optreedt in naam van God, om volgens de herhaalde en dringende opvordering van Job op menschelijke wijze met den beproefde in het gericht te komen en hem recht te verschaffen tegenover de lasteringen der drie vrienden; om gezichtspunten aangaande het lijden te openen, die noch door Job noch door de drie in hun twistreden werden ontdekt; om te leeren, dat het lijden niet altijd straf is voor begane zonden, maar dikwijls ook in Gods wijsheid en goedheid een middel, om den mensch te brengen tot verbetering van leven, om hem ook voor de toekomst van zonden af te houden, om hem in de deugd te doen volharden en tot hooger deugd en rijker verdiensten op te voeren. Eliu is de eenige persoon, die deze redenen van het lijden verkondigt, de eenige persoon ook, die in het <hi type="italic">gedicht</hi> het lijden van Job doet kennen als een beproeving, gelijk dat tevoren in den <hi type="italic">proloog</hi> werd verhaald. De Eliu-reden zijn derhalve een althans zeer gewenscht bestanddeel van het gedicht; want zonder deze zou het probleem des lijdens onopgelost blijven en de aangetaste eer van Job niet voldoende worden hersteld. - Eliu maakt ook de verschijning van Jahve niet overbodig, maar bereidt veeleer daartoe op passende wijze voor. Immers herhaaldelijk en dringend had Job gesmeekt, dat God met hem in gericht zou treden, maar op menschelijke wijze, zonder hem door zijne Majesteit te verpletteren. Aan dit verlangen nu wordt voldaan door het optreden van Eliu, die eerst tot Job spreekt in naam van God, terwijl daarna God zelf diens woord bekrachtigt, als Hij opneemt en verder uitwerkt, wat Eliu in het einde van zijne reden was begonnen te spreken. Eliu is een profeet, die, plotseling door den geest Gods bezield en op het juiste oogenblik tot  spreken aangedreven, wordt vooruitgezonden voor het aanschijn van Jahve, om diens komst voor te bereiden. En dat doet Eliu; hij bereidt de verschijning van Jahve voor door de ware oorzaken van het lijden uiteen te zetten, door Job als een rechtvaardigen beproefde in eere te herstellen, maar tevens door den lijder te wijzen op de fouten, waaraan hij zich tijdens zijne beproeving heeft schuldig gemaakt, door hem tot boetvaardigheid daarover op te wekken, niet zooals de drie vrienden dat deden, die hem wilden dwingen boete te doen over vroegere misdaden, die hij niet had bedreven, en waardoor zij hem in plaats van tot boetvaardigheid te stemmen tot grootere bitterheid prikkelden, - maar door zijn waarlijk begane misslagen hem voor oogen te stellen. Eindelijk bereidt Eliu de komst van Jahve voor door reeds vooraf diens grootheid en majesteit aan te kondigen en door een beschrijving te geven van het onweder, waarin de verschijning van God zal plaats hebben. - Maar is Eliu een vertegenwoordiger en plotseling opgewekte profeet des Heeren, dan is het ook begrijpelijk, waarom de dichter hem tevoren in den proloog niet noemde onder de vrienden van Job, en waarom hij later in den epiloog niet wordt vermeld onder degenen, wier woorden door God berispelijk worden verklaard.</p>
<p><hi type="italic">De prozaïsche epiloog</hi> is niet noodzakelijk voor het goed begrip van het gedicht, zooals de proloog dat is. Het hoofddoel, dat de schrijver zich voorstelde, nl. de onderrichting, dat het lijden op deze wereld dikwijls nog andere reden heeft dan bedreven zonde, wordt in het gedicht zelf, voorafgegaan door den proloog, volkomen bereikt. De epiloog draagt daartoe volstrekt niets meer bij. Doch door den proloog en het gedicht wordt de belangstelling van den lezer in het lot van Job zoozeer opgewekt, dat de schrijver zijne lezers zeker onbevredigd zou gelaten hebben, wanneer hij met het gedicht zijn werk had geëindigd en niet met enkele woorden het herstel van Job's geluk had medegedeeld, zooals dat geschiedt in den epiloog. Wij kunnen ons dan ook moeielijk voorstellen, dat niet de schrijver zelf maar een latere bewerker eerst in die behoefte zou hebben voorzien. - Daarbij was het volstrekt niet noodig iets te zeggen over den Satan, die uit den proloog gekend wordt als de bewerker van Job's ongeluk. Immers in het gedicht zelf is de mislukking van zijn toeleg om Job tot afval van God te brengen volkomen afgespeeld. Van Satan behoefde niet meer gesproken te worden. - Dat in den epiloog het geluk van Job wordt hersteld eerst nadat hij boetvaardigheid gedaan heeft, is geenszins in strijd met de gekende bedoeling van den schrijver. Want Job doet boetvaardigheid niet over vroegere groote zonden, zooals de drie vrienden het van hem verlangden en waartegen de lijder zich krachtig verzette, maar over de fouten, waaraan hij zich werkelijk tijdens zijne beproeving had schuldig gemaakt. In het gedicht werden die fouten hem onder het oog gebracht door Eliu en Jahve, en door Job zelf erkend. - Overigens staat de inhoud van den epiloog ook weer in symmetrisch verband met dien van den proloog en het gedicht. Immers in tegenstelling met den inhoud van het gedicht doen ons de proloog en de epiloog Job aanschouwen als een man, bij wien deugd en geluk met elkander in overeenstemming zijn.</p> 
<p>Nog een enkele opmerking. Wij gaven reeds aan, dat het geheele werk in de samenstelling van zijn verschillende deelen een met opzet berekend symmetrisch geheel vormt. Zou nu die symmetrie ontstaan zijn doordat een of meer latere bewerkers uit het oorspronkelijk werk heele brokstukken uitlichtten, andere daarvoor in de plaats stelden en weer andere er aan toevoegden? Is het niet veel redelijker aan te nemen, dat de symmetrie van het geheel aan den eersten dichter te danken is, en dat wij behoudens enkele geringe veranderingen en eenige tekstverschuivingen het werk thans nog voor ons hebben gelijk het uit zijne hand is voortgekomen?</p>
<p>Wij zeiden: ‘behoudens eenige tekstverschuivingen’. Immers voor het herstel van de stropheering en voor de systematische verdeeling van het gedicht volgens bovengenoemden Joseph Hontheim zijn eenige tekstverschuivingen noodig. Daartegen echter zal wel niemand eenig bezwaar hebben; want iedereen geeft toe, dat in onzen tegenwoordigen Masoretentekst niet alles meer op zijn oorspronkelijke plaats staat. Te minder, daar alle verschuivingen, die voor de stropheering noodig zijn, door den inhoud zelf reeds worden aangegeven of gewenscht. Voor de stropheering alléén vordert J.H. slechts de herhaling van III 3 als refreinvers na III 9, 19 en 26. - Waar zulk eene tekstverschuiving dient te worden aangenomen, zullen wij in onze noten aangeven.</p>
<p> </p>
<p>Zooals bekend is, werd het boek oorspronkelijk in het Hebreeuwsch geschreven. De oudste <hi type="italic">vertaling</hi> is die der Grieksche Septuagint, die waarschijnlijk omtrent het midden der tweede eeuw vóór Christus ontstond. Maar deze vertaling was niet gelukkig. Zij week dikwijls af van den oorspronkelijken tekst en sloeg zelfs verschillende plaatsen over. Van die vertaling nu was de oude Latijnsche Itala een overzetting; zij bezat al de gebreken ervan en nog meer. De H. Hiëronymus, die haar naar de Hexapla van Origenes verbeterde, noemde haar wellicht niet zonder eenige overdrijving: ‘een verkort, verminkt en afgeknabbeld boek’ en verklaarde, dat er vóór de door hem aangebrachte verbetering wel 7 à 800 verzen aan ontbraken<a class="footnote-link" href="_hei009heil11_01-notes.xhtml#n2029" id="n2029T"><note n="2028">Zie Praef. S. Hieron. in librum Job. - De critici van onzen tijd oordeelen echter over de Septuagint-vertaling gunstiger dan de H. Hiëronymus. Dat de Septuagint en bijgevolg ook de oude Itala zooveel afweek van den Hebr. tekst en zooveel beknopter was, schrijven zij toe niet alleen aan de gebrekkigheid van deze vertaling maar ook en vooral hieraan, dat de Hebr. tekst na de Septuagint-vertaling verschillende veranderingen et toevoegingen heeft ondergaan (vgl. Zeitschrift für kath. Theologie. 1886. blz. 557 volg.)</note>. Maar ook na die verbetering kon zij den heiligen Schriftuurleeraar niet behagen. Daarom ondernam hij een geheel nieuwe vertaling uit den Hebreeuwschen grondtekst, waarbij ook zijne kennis van de Arabische en Syrische talen hem goede diensten bewees. Dit is de vertaling, die wij thans in onze Vulgaat bezitten en die over het algemeen nauwkeurig overeenstemt met den Masoretischen tekst.</p>
<p> </p>
<p>Uit datgene wat wij reeds omtrent het boek hebben gezegd blijkt,  dat het de schepping is van een <hi type="italic">dichter,</hi> niet het verhaal van een <hi type="italic">geschiedschrijver.</hi> Toch past hier de vraag of het alleen verdichting, ofwel ook <hi type="italic">geschiedenis</hi> bevat. - Sommigen houden het geheel voor een soort parabel, door den dichter uitgedacht, om daaraan zijne leering vast te knoopen. - Ongetwijfeld is de beschijving van de hemelsche raadsvergadering (I 6-12; II 1-6) niet in letterlijken zin op te vatten. Evenzoo is het onmogelijk, dat de samen- en alléénspraken ooit in dien verheven stijl en dichterlijken vorm zijn gehouden, waarin ze werden te boek gesteld. Omtrent de Jahve-reden en wel bepaaldelijk omtrent de wijze, waarop God sprak ‘uit den stormwind’ (XXXVIII 1), merkte reeds de H. Thomas op, dat dit kan worden opgevat als een overdrachtelijke spreekwijze, die aanduidt, dat de inhoud der Jahve-reden bij inwendige ingeving door God aan Job (of aan den schrijver) werd bekend gemaakt. Maar met dat al is Job zelf in zijn lijden en zegevierend geduld nog geen dichterlijk schijnbeeld. Integendeel de wijze waarop de schrijver over zijnen held spreekt en de bijzonderheden, die hij van hem en zijne vrienden mededeelt vooral in den proloog en epiloog, wettigen het vermoeden, dat hij de geschiedenis van Job niet zelf verzon, maar reeds vóór zich had hetzij in geschrifte hetzij alleen in den mond van het volk, en dat hij derhalve een bestaand verhaal bezigde om daaraan de door hem bedoelde leering te verbinden. Daaruit volgt echter nog niet, dat de dichter door het bestaand verhaal over te nemen voor de historische juistheid van alle bijzonderheden heeft willen instaan; maar wel kunnen wij daaruit besluiten, dat hij den hoofdzakelijken inhoud ervan, voor zoover hij dezen stelde tot ondergrond van zijne onderrichting, als werkelijk historisch aannam. Het is inderdaad zeer goed mogelijk, dat er een goede oude traditie bestond, volgens welke er in het patriarchale tijdvak in een der grenslanden van Palestina werkelijk een rechtvaardige heeft geleefd, die even vermogend als deugdzaam was, maar door elkander haastig opvolgende rampen van have en goed en gezondheid beroofd werd; dat er toen werkelijk tusschen hem en eenige zijner vrienden over de oorzaak van zijn ongeluk is geredetwist, waarbij meeningen werden geopperd overeenkomende met die, welke door den dichter zijn uitgewerkt; dat de rechtvaardige man niettegenstaande zijne beproeving en de verdenkingen zijner vrienden in zijn vertrouwen op God bleef volharden, en dat later zijn geluk wederom hersteld werd. - Deze opvatting omtrent het historisch bestaan van Job strookt met de traditie der oude Vaders en met de H. Schrift, die op verschillende plaatsen (Ezech. XIV 14-20; Tob. II 12-15; Eccli. XLIX 11; Jac. V 10-11) over Job als over een historisch persoon schijnt te spreken. Zij strookt ook met het oordeel van vele nieuweren, die verklaren, dat de verdichting van een hoofdpersoon als Job niet in den geest der oudheid viel en geen voldoende belangstelling zou gewekt hebben. Ten laatste wordt zij nog waarschijnlijker gemaakt door de overweging, dat een Hebreeuwsch dichter, wanneer hij voor zijn volk een godsdienstig en leerzaam gedicht wilde schrijven en zelf een verhaal had uitgedacht, hetwelk de grondslag moest uitmaken van zijne onderrichting, er nooit toe zou gekomen zijn, aan zijn volk als een toonbeeld van deugd en Godsvertrouwen voor te stellen een vreemdeling, buiten de familie der stamvaders van Israël, buiten de Wet en zelfs buiten het vaderland levend. Het exclusivisme van het Israëlietische volk staat ons daar borg voor.</p>
<p> </p>
<p>Altijd heeft de H. Kerk het boek Job voor een <hi type="italic">canoniek</hi> boek gehouden. Het is derhalve op ingeving van God geschreven. Dat wil echter niet zeggen, dat alles, wat daarirf te lezen staat, goddelijke waarheid is. Immers in den Bijbel is wel alles geschreven op ingeving van God, maar daarom is nog niet alles, wat er in geschreven werd, bijbelsche waarheid. <hi type="italic">Bijbelsche waarheid is alleen datgene wat de Bijbel ons voorhoudt</hi> <hi type="small-caps">als waarheid</hi>. Zoo ook in het Boek Job. Alles daarin is geschreven op inspiratie van God; maar niet alles daarin is goddelijke waarheid. <hi type="italic">Alleen datgene, wat de schrijver als waarheid wil bevestigen of als waarheid ons leeren wil, alleen</hi> <hi type="small-caps">dat</hi> <hi type="italic">is goddelijke waarheid; het overige niet.</hi> Wat derhalve de schrijver aangaande de geschiedenis van Job in den proloog en epiloog verhaalt, is wel tot in de kleinste bijzonderheden geïnspireerd, maar behoeft daarom nog niet werkelijk gebeurd te zijn. Immers uit het feit, dat de hagiograaf deze geschiedenis bezigde om daarop zijn godsdienstige onderrichting te bouwen, volgt volstrekt nog niet, dat hij de historische werkelijkheid ervan heeft willen bevestigen.</p>
<p>Evenzoo is in de samen- en alléénspraken wel alles geschreven op goddelijke ingeving; maar niet alles, wat de schrijver zijne personen in den mond legt, is onfeilbare waarheid. Immers zelfs van Job wordt in het einde (XXXVIII 2) gezegd, dat hij woorden zonder verstand gesproken heeft, en nog veel erger afkeuring treft de drie vrienden. Doch goddelijke, onfeilbare waarheid is al datgene, wat de schrijver, en dus ook God, door die samen- en alléénspraken ons <hi type="italic">als waarheid leeren wil.</hi> Hieruit kunnen wij het volgende besluit trekken:</p>
<p>Alles, wat de dichter God laat verkondigen in de Jahve-reden, is onfeilbaar waar. Ook zijn wij van gevoelen dat ditzelfde moet gezegd worden van de Eliu-reden; want volgens onze overtuiging is Eliu een profeet, die optreedt in den naam en als vertegenwoordiger van God; maar omdat omtrent dit karakter van Eliu de traditie der H. Kerk niet algemeen is, kunnen wij ons gevoelen niet als zeker bevestigen. - Echter houde men ook hier in het oog, dat over natuur-wetenschappelijke zaken de dichter al zijne personen, ook God en Eliu, laat spreken volgens de meeningen van zijnen tijd zonder de juistheid dier meeningen te willen bevestigen, omdat hij volstrekt niet de bedoeling heeft les te geven in natuurwetenschappen.</p>
<p>Wat de reden van Job en zijne vrienden aangaat: over het algemeen wordt door den schrijver het standpunt der vrienden af- en dat van Job goedgekeurd. Doch al keurt de schrijver het standpunt der vrienden over het algemeen af, daarmede is toch niet uitgesloten, dat hij hen soms meeningen laat verkondigen, die waarheid, goddelijke waarheid bevatten; zoo zien wij bijv. dat de H. Paulus (I Cor. III 19) een gezegde van Eliphaz (Job V 13) aanhaalt onder de formule: ‘er staat geschreven’. Van den anderen kant, ofschoon de dichter het standpunt van Job, tegenover dat der drie vrienden, als het betere ons te verstaan  geeft, is toch niet alles, wat Job zegt, goddelijke waarheid. Immers het is niet waar of ten minste niet zeker, dat al hetgeen Job gesproken heeft door God in XLII 7 wordt goedgekeurd. Daar toch lezen wij wel volgens de Vulgaat: ‘Gij hebt voor mij niet goed gesproken <hi type="italic">gelijk</hi> mijnen dienaar Job’; maar in den grondtekst geven vele handschriften de lezing: ‘Gij hebt voor mij niet goed gesproken <hi type="italic">over</hi> mijnen dienaar Job’. Ondoenlijk is het dan ook Job in zijne klachten en vertoogen van alle verkeerdheid en van alle zonde vrij te pleiten; onnoodig tevens, waar hij zelf, door God berispt, tot tweemaal toe (XXXIX 34 en XLII 3) schuld bekent. Doch men bedenke, dat in het Oude Verbond niet die volmaaktheid te vinden is, welke eerst in het Nieuwe geopenbaard werd. - Evenwel past hier alleszins een eerbiedig en voorzichtig oordeel, en het gaat niet aan dezen man van smarten, in wien de Vaders een type zien van den geduldig lijdenden Christus, om zijn geklaag van zware zonde, van misdadig ongeduld en zelfs van opstand tegen God te betichten. Wie zoo doet, vergeet niet alleen in een gedicht rekening te houden met de bekende dichterlijke overdrijving en in een Hebreeuwsch gedicht met de Oostersche hartstochtelijkheid, welke zich in opvallend sterke, voor ons ongemeen felle uitdrukkingen openbaart; maar hij handelt ook lijnrecht in strijd met de bedoeling van den gewijden dichter, die, vooral in den proloog, in hoofdstuk XXVIII en in den epiloog, zich klaar genoeg uitspreekt. Om Job's wondervol zieleleven te begrijpen, trachte men zich eenigszins in zijnen toestand te verplaatsen, en niet met den maatstaf der alledaagschheid mete men wat geheel ongewoon en eenig is.</p>
<chapter osisID="Job.1"> 
<title>Hoofdstuk I.</title><p>De deugd van Job, zijn gezin en zijn rijkdom (v. 1-3), alsook zijn huisvaderlijke vroomheid (v. 4 en .5 God geeft den duivel macht den godvreezenden Job te treffen in alles, wat deze bezit, echter zonder hem zelf te mogen aantasten (v. 6-12). Job wordt op éénen dag beroofd van al zijn rijkdom en van zijne kinderen (v. 13-19). Voorbeeldeloos geduld van Job (v. 20-22).</p>
<verse osisID="Job.1.1"><hi type="bold">E</hi>R was een man in het land Hus, Job genaamd<note n="2029">Op de vraag, waar het land Hus gelegen is, luidt het antwoord: ofwel ten zuidoosten van Juda ‘op de grenzen van Edom en Arabië’ zooals het naschrift van de Septuagint zegt; ofwel oostwaarts van noordelijk Palestina in Hauran. Voor de eerste meening pleit de afkomst van Job's vrienden (II 11) en de aanwijzing van Gen. XXXVI 28 en Thren. IV 21, voor de tweede het getuigenis van de HH. Ephrem en Hiëronymus, het oudere bericht aangaande Hus van Gen. X 23 en de nog levende overlevering, welke het gewest El Beteniych, ongeveer veertig geographische mijlen ten zuiden van Damascus, Job's geboorteland noemt. - Job beteekent ‘de vijandelijk aangevallene’, nl. door het lijden.</note>; en die man was eenvoudig<note n="2030">Eenvoudig, Hebr.: ‘volmaakt’ of ‘onberispelijk’.</note> en rechtschapen en vreesde God en week af van het kwaad;</verse>
<verse osisID="Job.1.2"> en hem werden zeven zonen en drie dochters geboren.</verse>
<verse osisID="Job.1.3"> En hij bezat zeven duizend schapen en drie duizend kameelen, alsmede vijfhonderd koppels runderen en vijfhonderd ezelinnen en uitermate veel dienstvolk; en die man was groot onder alle Oosterlingen<note n="2031">In systematisch gerangschikte getallen, 7 zonen + 3 dochters, 7(000) schapen + 3(000) kameelen, 5(00) koppels runderen + 5(00) ezelinnen, wordt 's mans rijkdom geteekend. Daardoor wordt de legende aangeduid; maar de schrijver kan de getallen wel goed overgeleverd en de legende voor waarheid gehouden hebben even als zijne tijdgenooten. Door dien rijkdom en gewis ook door zijne deugd was hij hoog in aanzien of groot, Hebr. ‘grooter dan alle zonen van het Oosten’. Het Oosten is, vgl. Gen. XXV 6 en Num. XXIII 7, eene benaming van Arabië en zelfs van Mesopotamië. - Ook van Job's rijkdom wordt gesproken tot zijn eer. Niet gehecht aan het aardsche goed, gelijk later bleek, toen hij het zonder te morren verloor, was hij een lofwaardige rijke.</note>.</verse> 
<verse osisID="Job.1.4"> En zijne zonen gingen en hielden maaltijd in hunne huizen, een ieder op zijnen dag<note n="2032">Gingen enz., een Hebreeuwsche zegswijze, waarmede hier de gewoonte van maaltijd houden is uitgedrukt. - Op zijnen dag kan beteekenen: Op den verjaardag zijner geboorte, of op zijne beurt van tijd tot tijd, of, zooals nog anderen willen, op den hem volgens leeftijd toegewezen dag van elke week. Hoe dat zij, duidelijk genoeg is hier de gelukkige eendracht geteekend van Job's kinderen.</note>. En zij zonden en noodigden hunne drie zusters om met hen te eten en te drinken.</verse>
<verse osisID="Job.1.5"> En wanneer de dagen van den maaltijd rondgegaan waren, ontbood hen Job en heiligde hij hen, en vroeg in den morgen opstaande, droeg hij brandoffers<note n="2033">Heiligde hij hen, te weten door middel der beschreven offeranden, of ook kan met die heiliging een voorbereidende godsdienstige reinigingsplechtigheid (vgl. Gen. XXXV noot 2) bedoeld zijn. - Job, hoofd der familie en daarom krachtens het natuurrecht priester, offerde gelijk de aartsvaders. Dat hij geen zoenoffers bracht, maar brandoffers, is teekenend voor het tijdvak van zijn leven, vgl. Lev. IV noot 1. Over de verzoenende kracht van het brandoffer, het oudste aller offers (Gen. IV 4 en VIII 20), handelt Lev. I noot 7.</note> op voor ieder van hen; want hij zeide: Misschien hebben mijne zonen gezondigd en God in hunne harten gevloekt<note n="2034">Gevloekt, Hebr. en Vulg. hebben eigenlijk: ‘gezegend’, euphemistisch voor ‘gevloekt’. Onze taal laat niet toe het woord ‘zegenen’ in deze beteekenis te gebruiken. Meermalen nog (v. 11; II 5 en 9) komt hetzelfde woord terug.</note>. Aldus deed Job alle dagen.</verse>
<verse osisID="Job.1.6"> Op zekeren dag nu, toen de zonen Gods gekomen waren om voor den Heer te staan, was onder hen ook de Satan aanwezig<note n="2035">De zonen Gods zijn (Gen. VI noot 1) de engelen. De Satan of de tegenstrever, zooals dat Hebreeuwsche woord beteekent, is de duivel, die van zijn oude vijandschap (Gen. III 1 en 15) hier onder een nieuwen naam getuigenis aflegt. - Dit verhaal (v. 6-12) en ook de voortzetting er van (II 1-7) is klaarblijkelijk beeldspraak, waarin (vgl. Gen. I noot 9) bovenzinnelijke waarheid op zinnelijke, voor de menschen verstaanbare wijze wordt medegedeeld. - Als gezanten en dienstdoende geesten (Isai. VI 2; Hebr. I 14) worden de engelen gezegd te staan of Hebr. ‘zich te stellen’ voor God.</note>.</verse>
<verse osisID="Job.1.7"> En de Heer zeide tot hem: Vanwaar komt gij? En hij antwoordde en zeide: Ik ben de aarde rondgegaan en heb ze doorwandeld<note n="2036">Waarom hij dat doet, zegt I Petr. V 8.</note>.</verse>
<verse osisID="Job.1.8"> En de Heer zeide tot hem: Hebt gij wel gelet op mijnen dienaar Job, dat zijns gelijke op aarde niet bestaat, een man, eenvoudig en rechtschapen, en die God vreest en afwijkt van het kwaad?</verse> 
<verse osisID="Job.1.9"> En de Satan antwoordde Hem: Vreest Job wel God om niet?</verse>
<verse osisID="Job.1.10"> Hebt Gij niet hem en zijn huis en al zijn goed ommuurd in het rond? De werken zijner handen hebt Gij gezegend en zijn vermogen is toegenomen in het land.</verse>
<verse osisID="Job.1.11"> Maar strek een weinig uwe hand uit en raak alles aan, wat hij bezit, of hij U niet in het gelaat vloeke<note n="2037">Uit het zinverband blijkt, dat het uitstrekken der hand enz. in een voor Job ongunstigen zin bedoeld is. - In het gelaat God vloeken beteekent onbeschaamd tegen Hem opstaan. - De Satan geeft te verstaan, dat Job alleen met baatzuchtige bedoeling God dient.</note>.</verse>
<verse osisID="Job.1.12"> De Heer zeide dan tot den Satan: Zie, alles wat hij heeft, is in uwe hand; alleen naar hem zult gij uwe hand niet uitstrekken<note n="2038">Zonder Gods toelating vermag de duivel niets, en krijgt hij verlof om hen te kwellen, in wie de Heer zijn welgevallen heeft (v. 8), dan gebeurt het tot beschaming des duivels, tot heil der uitverkorenen en tot verheerlijking van God, gelijk hier de uitkomst zal bewijzen.</note>. En de Satan ging weg van het aanschijn des Heeren.</verse>
<verse osisID="Job.1.13"> Toen nu op zekeren dag zijne zonen en dochters aten en wijn dronken in het huis van hun eerstgeboren broeder<note n="2039">Vermoedelijk begon bij den eerstgeboren broeder de reeks der dagen van den maaltijd, waarom dan Job nog minder dan anders (zie v. 5) vermoeden kon, dat door de zonde zijner kinderen Gods gramschap was opgewekt. Niettemin ploffen juist nu op hem de rampen (v. 14-19) zoo zwaar mogelijk, te weten plotseling, in grooten getalle, te gelijk op éénen dag, en daarbij veroorzaakt niet alleen door de menschen, maar ook door de natuurkrachten, zoodat God zelf zijnen dienaar schijnt aan te tasten.</note>,</verse>
<verse osisID="Job.1.14"> kwam er een bode tot Job, die zeide: De runderen ploegden en de ezelinnen graasden in hunne nabijheid,</verse>
<verse osisID="Job.1.15"> daar stormden de Sabeërs aan en roofden alles en versloegen de knechten met het zwaard; en ik alleen ben ontkomen om het u te berichten<note n="2040">Van de Sabeërs, de lieden van Saba (Hebr. ‘Sjeba’), een Arabisch stamvolk, spreekt ook Gen. X 28 en XXV 3. - Saba van Gen. X 7 en I Paral. I 9 wordt in den grondtekst ‘Seba’ geschreven. - En ik alleen enz. Zoo klinkt nu tot viermaal toe als het geluid van hamerslagen, akelig hard en eentonig het ongeluksbericht.</note>.</verse>
<verse osisID="Job.1.16"> En terwijl hij nog sprak, kwam een ander en zeide: Het vuur Gods viel van den hemel en trof en verteerde de schapen en de knechten; en ik alleen ben ontkomen om het u te berichten.</verse> 
<verse osisID="Job.1.17"> Terwijl nu ook deze nog sprak, kwam een ander en zeide: De Chaldeërs vormden drie benden en vielen op de kameelen aan en roofden ze<note n="2041">Gen. XIV verhaalt, dat reeds tijdens het leven van Abraham, in wiens tijd Job schijnt gesteld te zijn, Chaldeeuwsche rooverkoningen strooptochten hielden tot in Palestina. Misschien wordt hier op dezen tocht gezinspeeld. Echter eerst veel later, als voor het Rijk van Juda het einde nadert (IV Reg. XXIV 2), treedt in de gewijde geschiedenis het volk der Chaldeeën op als de meest geduchte vijand van Israël, zie Hab. I 6-10. - Naar een welberaamd plan, in drie benden (vgl. Gen. XIV 15; Judic. VII 16; I Reg. XI 11) zijn zij gekomen als een welgeordend leger. En zoo wordt de roof van zulk een groot getal kameelen begrijpelijk.</note>; ook versloegen zij de knechten met het zwaard; en ik alleen ben ontkomen om het u te berichten.</verse>
<verse osisID="Job.1.18"> Nog sprak hij, en zie, een ander trad binnen en zeide: Terwijl uwe zonen en dochters aten en wijn dronken in het huis van hun eerstgeboren broeder,</verse>
<verse osisID="Job.1.19"> kwam plotseling een geweldige wind aangewaaid van den kant der woestijn<note n="2042">Hebr.: ‘Van over de woestijn’. Meermalen (Isai. XXI 1; Jer. IV 11; XIII 24) wordt de Arabische woestijn als het uitgangspunt van vervaarlijke stormen aangewezen. Hier wordt een geweldige wervelwind aangeduid.</note> en verschokte de vier hoeken van het huis, en het viel in en verpletterde uwe kinderen en zij kwamen om; en ik alleen ben ontkomen om het u te berichten.</verse>
<verse osisID="Job.1.20"> Toen stond Job op en scheurde zijne kleederen en schoor zich het hoofd en nedervallend op den grond, aanbad hij</verse>
<verse osisID="Job.1.21"> en zeide: Naakt ben ik uit den schoot mijner moeder gekomen en naakt zal ik daarheen terugkeeren; de Heer heeft gegeven, de Heer heeft genomen; gelijk het den Heer heeft behaagd, zoo is het gebeurd; de naam des Heeren zij gezegend<note n="2043">Naar de wijze der Oosterlingen (zie Gen. XXXVII 34; Lev. X 6) zijn dit de uiterlijke teekenen zijner rechtmatige droefheid. Daarbij blijft echter Job's vroomheid onwankelbaar. Alle aardsch bezit naar zijn juiste waarde een wisselvallig leengoed achtend, berust hij in den wil van God, den Eigenaar. - Daarheen, te weten naar den schoot der aarde, aller moeder, vgl. Eccli. XL 1. - Gelijk het.... gebeurd ontbreekt in den grondtekst en is eene verklarende bijvoeging.</note>.</verse>
<verse osisID="Job.1.22"> In dat alles zondigde Job niet met zijne lippen<note n="2044">Met zijne lippen ontbreekt in den grondtekst, welke letterlijk zegt: ‘hij gaf niet iets wat smakeloos is aan God’, d.i. hij deed in gedachten, woorden of werken niets, wat God mishaagde.</note> en sprak hij niets onzinnigs tegen God.</verse>
</chapter>
<chapter osisID="Job.2"> 
<title>Hoofdstuk II.</title><p>God geeft den duivel macht Job zelf aan te tasten, echter onder nadrukkelijk gebod van zijn leven te sparen (v. 1-6). Job wordt met een schrikkelijke ziekte geslagen en bewaart zijn geduld, terwijl zijne huisvrouw hem tot opstand tegen God aanzet (v. 7-10). Het bezoek der drie vrienden van Job (v. 11-13).</p>
<verse osisID="Job.2.1"> Het gebeurde nu, toen op zekeren dag de zonen Gods gekomen waren en voor den Heer stonden, en ook de Satan onder hen gekomen was en zich voor het aanschijn van Hem stelde,</verse>
<verse osisID="Job.2.2"> dat de Heer tot den Satan zeide: Van waar komt gij? En deze antwoordde en zeide: Ik ben de aarde rondgegaan en heb ze doorwandeld.</verse>
<verse osisID="Job.2.3"> En de Heer zeide tot den Satan: Hebt gij wel gelet op mijnen dienaar Job, dat zijns gelijke op aarde niet bestaat, een man, eenvoudig en rechtschapen, en die God vreest en afwijkt van het kwaad en nog in de onschuld volhardt? Gij echter hebt Mij aangehitst tegen hem om hem te kwellen, te vergeefs<note n="2045">In de onschuld, Hebr.: ‘in zijne volmaaktheid’; vgl. I noot 2. - Te vergeefs kan op den duivel betrekking hebben. Hij had te vergeefs macht gevraagd en gekregen, want zijn opzet was mislukt. Ook wordt het wel anders, in verband met kwellen begrepen en dan zegt God, dat Hij Job gekweld heeft ‘zonder oorzaak’, zonder dat deze door te zondigen bestraffing verdiend had. - Wederom (vgl. I noot 7) is de voorstelling berekend op de menschelijke denk- en spreekwijze.</note>.</verse>
<verse osisID="Job.2.4"> En de Satan antwoordde Hem en zeide: Huid voor huid, en alles wat de mensch heeft, geeft hij voor zijn leven<note n="2046">Huid voor huid is een spreekwoord, waarbij de verschillende soorten van bezittingen worden gedacht als een laag huiden, die de mensch de eene over de andere heeft aangetrokken, en waarvan hij zich desnoods de eene na de andere ontdoet, om zijn lichaam te redden; daardoor geeft Satan te verstaan, dat Job gemakkelijk vroom kon blijven, omdat hij, bij alle verlies zelf ongedeerd, het beste behield.</note>;</verse>
<verse osisID="Job.2.5"> maar steek uwe hand uit en raak zijn gebeente en vleesch aan, en dan zult Gij zien, dat hij U in het aangezicht vloeken zal.</verse>
<verse osisID="Job.2.6"> De Heer zeide dan tot den Satan: Zie, hij is in uwe hand: spaar echter zijn leven.</verse> 
<verse osisID="Job.2.7"> De Satan ging dan weg van het aanschijn des Heeren en sloeg Job met allerbooste zweren<note n="2047">Vrij algemeen houdt men, dat Job's ziekte eene allerergste melaatschheid, de olifantsziekte (Deut. XXVIII 35) was, en daarvoor spreken de verschillende ziekteverschijnselen, waarvan het boek melding maakt. Allerbooste zweren zijn ook het begin dezer ziekte, die gepaard gaat met droefgeestigheid, angst en onrust.</note> van de voetzool af tot aan zijnen schedel;</verse>
<verse osisID="Job.2.8"> en deze schrabde met eene potscherf den etter weg, zittende op den mesthoop<note n="2048">Op den mesthoop, Hebr.: ‘midden in de asch’. Het zitten in de asch gebeurde ten teeken van grooten rouw, vgl. Jonas III 6. Volgens de oude schriftverklaring is hier echter in het bijzonder sprake van den aschhoop, de gemeenlijk zeer hooge belt aan den ingang der Arabische dorpen, waar de vuilnis, in de zon verdroogd en nu en dan door vuur verbrand, ligt opgehoopt. Daar houden zich de ongelukkigen op, die door de melaatschheid (Lev. XIII 46), uit de maatschappij gebannen zijn, om over dag aan de voorbijgangers aalmoezen te vragen en 's nachts in de door de zon verwarmde vuilnis te rusten. - De grondtekst spreekt hier niet van etter, maar heeft: ‘hij nam zich eene potscherf om zich daarmede te krabben’, te weten ter verzachting der ondragelijke jeukte, eene bijzondere kwelling der ziekte.</note>.</verse>
<verse osisID="Job.2.9"> Zijne huisvrouw nu zeide tot hem: Volhardt gij nog in uwe eenvoudigheid? vloek God en sterf<note n="2049">Het zijn woorden van wanhoop: waartoe nog langer die vroomheid? Vloek God, vaar tegen Hem uit, omdat Hij zoo slecht uwen dienst vergold, en sterf, maak zelf een einde aan uw onherstelbaar lijden.</note>.</verse>
<verse osisID="Job.2.10"> Hij echter zeide tot haar: Gelijk eene uit de dwaze vrouwen hebt gij gesproken; als wij het goede aannamen uit Gods hand, waarom zouden wij het kwade niet aannemen? In dit alles heeft Job niet gezondigd met zijne lippen<note n="2050">Als een dwaze en goddelooze - dit tweevoudig begrip ligt in het Hebr. woord - sprak de vrouw. Daarentegen toont zich zoo klaar mogelijk de godsvrucht van Job. Het zwaarste leed draagt hij gewillig, omdat hij weet, dat het komt van God, en diens wil eerend ook in de ergste ellende, toont hij metterdaad God om Hem zelven te dienen. De bijvoeging ‘met zijn lippen’ duidt wellicht aan, dat hij later wel met zijn lippen zondigde (III).</note>.</verse>
<verse osisID="Job.2.11"> Daar nu drie vrienden van Job hoorden van al het kwade, dat hem was overkomen, kwamen zij, een ieder uit zijne plaats, Eliphaz de Themaniet, en Baldad de Suhiet, en Sophar de Naämathiet<note n="2051">Eliphaz de Themaniet, naam en landstreek wijzen op Edom (Gen. XXXVI 10 en 34. Zie ook Jer. XLIX 7 en 20; Amos I 11 en 12). Vgl. voor de Suhiet of uit Sjoeach, Vulg. ‘Sue’, Gen. XXV 2. De Naämathiet of uit Naäma herinnert aan Jos. XV 41. De Septuagint noemt hem echter voortdurend in plaats van een Naämathiet een Minaeër. Deze lezing schijnt te verkiezen, omdat de Minaeërs een Arabische volksstam waren, terwijl Naäma in het stamgebied van Juda was gelegen; zoo behoort ook Sophar tot de Oosterlingen (vgl. I 3).</note>. Zij toch hadden afgesproken om hem gezamenlijk te gaan bezoeken en te vertroosten.</verse> 
<verse osisID="Job.2.12"> En toen zij van verre hunne oogen opsloegen, herkenden zij hem niet en zij jammerden luid en weenden en scheurden hunne kleederen en strooiden asch op hun hoofd hemelwaarts<note n="2052">Ten teeken hunner droefheid; vgl. Jos. VII 6.</note>.</verse>
<verse osisID="Job.2.13"> En zij zaten bij hem op de aarde zeven dagen en zeven nachten en niemand sprak een woord tot hem<note n="2053">Zij treurden over hem zoolang de treurtijd duurde over een doode (vgl. Gen. L 10; I Kon. XXXI 13; Eccli. XXII 13), gedurende welken tijd zij bij het gezicht van zooveel ellende als met stomheid waren geslagen.</note>; want zij zagen, dat de smart geweldig was.</verse>
</chapter>
<chapter osisID="Job.3">
<title>Hoofdstuk III.</title>
<p>Job (v. 1-2) vervloekt den dag (v. 3-6) en den nacht (v. 7-9) zijner geboorte. Hij wenscht bij die geboorte gestorven te zijn (v. 10-12). Dan genoot hij thans rust bij de dooden, wier begrafenis plechtig of stil (v. 13-16), wier leven aanzienlijk of gering was (v. 17-19); want leven is een ramp voor alle lijdenden (v. 20-23), vooral voor hem (v. 24-26).</p>
<verse osisID="Job.3.1"> Daarna opende Job zijnen mond en vervloekte zijnen dag<note n="2054">Dat Job, na zulk een heldhaftig geduld (I en II) getoond te hebben, thans zijnen geboortedag vervloekt, wijst op de felheid van zijn lijden, ook van zijn zielelijden, nog verhoogd door het rouwbetoon der vrienden; tevens doet ons dit klagen het geweld kennen der bekoring, die Job ondervond zonder er voor te bezwijken (zie Inleiding). Met het luide gekerm der zwakke en pijnlijk getroffen natuur is stille berusting in Gods wil overeen te brengen (Vgl. Matth. XXVI 37-39, XXVII 46).</note>,</verse>
<verse osisID="Job.3.2"> en hij sprak:</verse>
<verse osisID="Job.3.3"> Verga de dag, waarop ik werd geboren, en de nacht, waarin men zeide: een mensch is ontvangen<note n="2055">Hebr.: ‘en de nacht, die zeide’ enz. In dichterlijke persoonsverbeelding zijn dag en nacht hier gedacht als vijanden van Job, aan wie vervolgens alle ongeluk wordt toegewenscht. Dag en nacht zijn hier de beide deelen van het etmaal, waarin Job geboren werd. ‘Er is een mensch (Hebr.: “een knaap”) ontvangen’, kon niet gezegd worden in den nacht der ontvangenis; het beteekent dus: er is voorheen een mensch (knaap) ontvangen, die nu geboren is. - Hier begint de kern van het boek, het gedicht, (zie Inleiding) met de eerste rede. Deze rede bestaat uit twee strophenparen, gescheiden door een tusschenstrophe. Het eerste strophenpaar beslaat v. 3-6 en 7-9, de tusschenstrophe v. 10-12, het tweede strophenpaar v. 13-19 en 20-26. Herhaalt men nu v. 3 als refreinvers na v. 9, 19 en 26, dan bestaat iedere strophe van het eerste strophenpaar uit 4 en van het tweede uit 8 verzen; de tusschenstrophe bevat 3 verzen. Het tweede strophenpaar bestaat uit dubbelstrophen, waarvan iedere helft 4 verzen telt; evenzoo eindigen alle andere reden van Job in het eerste hoofddeel van het gedicht met een paar dubbelstrophen. - De korte inhoud boven het hoofdstuk geplaatst, geeft tevens den inhoud aan van iedere strophe (en halfstrophe).</note>.</verse> 
<verse osisID="Job.3.4"> Die dag verandere in duisternis, hem zoeke niet God omhoog, en hij worde niet bestraald met licht<note n="2056">Hebr.: ‘Die dag zij duisternis’, d.w.z. hij zij begraven in het nachtelijk duistei, en God, die uit den nacht den dag te voorschijn roept, zoeke hem niet, late hem waar hij is, zoodat die door geen licht bestraalde dag ook geen bestaan hebbe. Dezelfde gedachte is ook in het volgende vers uitgedrukt.</note>.</verse>
<verse osisID="Job.3.5"> Dat hem verdonkeren duisternis en doodsschaduw, hem overheersche het stikdonker, en hij worde omfloerst met bitterheid<note n="2057">Hem verdonkeren. Hebr.: ‘zich rechtens toeëigenen’ of ‘opeischen’. Letterlijk staat er: ‘zijn goëel zijn’; vgl. Lev. XXV noot 15. Sommigen vertalen met geringe tekstwijziging: ‘Er ligge over hem’ enz. - Bitterheid is samenvatting van alles, wat een dag akelig en rampzalig kan maken.</note>.</verse>
<verse osisID="Job.3.6"> Die nacht<note n="2058">Wat in v. 6 gezegd wordt, slaat niet op den nacht, maar wel op den dag; daarom leze men in plaats van ‘die nacht’ hier ‘die dag’; hem grijpe enz. nl. om hem weg te voeren en zooveel doenlijk te vernietigen.</note>, hem grijpe een dwarrelwind vol duisternis, hij worde niet gerekend tot de dagen des jaars, noch geteld bij de maanden.</verse>
<verse osisID="Job.3.7"> Die nacht zij eenzaam, en geen lofgezang waardig<note n="2059">Die nacht als eerste deel (vgl. Gen. I 5) van het etmaal, waarin Job geboren werd; eenzaam, of naar een andere vertaling van het Hebr. ‘onvruchtbaar’; en geen lofgezang waardig, Hebr.: ‘mocht er daarop geen feestgejuich gekomen zijn’; bedoeld is het feestgejuich en de gelukwenschen bij Job's geboorte.</note>.</verse>
<verse osisID="Job.3.8"> Dat hem vervloeken zij, die den dag vervloeken, die de kunst verstaan van Leviathan op te roepen<note n="2060">De toovenaars, die den dag tot ongeluksdag kunnen maken, en wel onder hen de machtigsten, die door hun bezwering zelfs den vreeselijken krokodil (vgl. XL 20 en Isai XXVII 1) weten te temmen. Sommigen verstaan hier onder Leviathan het sterrenbeeld ‘den Draak’, die volgens Oostersche fabelleer altijd gereed staat zich op zon en maan te werpen om haar te verslinden, waardoor zons- en maansverduisteringen worden veroorzaakt. - Dat hier het bijgeloof in een van God onafhankelijke macht (vgl. Num. XXII 6) zou zijn uitgesproken, is niet te bewijzen. Het gebruik van aan het vaak onjuiste volksbegrip ontleende zegswijzen behoeft daarvan nog geen bevestiging te zijn. Zooals in de psalmen de lofprijzing Gods gevraagd wordt van redelooze dieren en ziellooze schepselen, zoo is hier, om de dichterlijke verwensching nog schrikkelijker te maken, het angstwekkend vloekwoord der toovenaars ingeroepen.</note>.</verse>
<verse osisID="Job.3.9"> Verduisterd mogen worden door zijn donker de sterren, hij wachte op het licht en hij zie het niet, noch ook den opgang van den rijzenden dageraad<note n="2061">Door zijn donker de sterren, Hebr.: ‘de sterren zijner avondschemering’. Zij staan in tegenstelling met den opgang, Hebr.: ‘de wimpers’ van den dageraad, zoodat aan dien nacht van het begin tot het einde volstrekt alle licht ontzegd wordt.</note>;</verse> 
<verse osisID="Job.3.10"> omdat hij de poort niet heeft gesloten van den schoot, die mij droeg, en het kwade niet heeft afgeweerd van mijne oogen<note n="2062">Omdat hij enz. bevat den wensch, dat bij zijne geboorte de moederschoot hem geen voldoende opening had aangeboden, om geboren te worden, zoodat hij reeds vóór zijn geboorte zou verstikt of gedood zijn; aldus zou hij het kwade levenslicht nimmer hebben aanschouwd, het zou van zijne oogen zijn afgeweerd. Diezelfde wensch wordt in de twee volgende verzen opgevat en verder uitgewerkt. In dit vers wordt de niet vervulde wensch van Job voorgesteld als eene taak, die had moeten vervuld worden door den nacht (het etmaal) van Job's geboorte.</note>.</verse>
<verse osisID="Job.3.11"> Waarom stierf ik niet in den moederschoot, verging ik niet, zoodra ik uit den schoot te voorschijn kwam?</verse>
<verse osisID="Job.3.12"> Waarom werd ik op knieën<note n="2063">Op de knieën des vaders, die het kind erkende door het tot zich te nemen (Gen. XXX 3; L 22).</note> opgenomen? Waarom aan borsten gezoogd?</verse>
<verse osisID="Job.3.13"> Dan toch zou ik nu slapen en zwijgen en in mijnen slaap rust hebben<note n="2064">Als een begeerlijke zaak wordt hier het gestorven-zijn met de zachtste woorden uitgedrukt. In dat verlangen naar den dood, die (v. 14-19) aller lot gelijk heet te maken, ligt geen ontkenning van een ander leven, dat verschillend is voor goeden en boozen. Zonder eenige schade voor zijn geloof spreekt ook de Christen van de rust des grafs en prijst hij, als hem het lijden ondragelijk schijnt, de dooden gelukkig. Vergelijk hier ook Jer. XX 14-18 met noot 17.</note></verse>
<verse osisID="Job.3.14"> met de koningen en raadslieden der aarde, die zich grafpaleizen<note n="2065">Grafpaleizen. Het in den grondtekst gebruikte woord is stamverwant met ‘pyramiden’.</note> bouwen,</verse>
<verse osisID="Job.3.15"> of met de vorsten, die goud bezitten en hunne paleizen<note n="2066">De beteekenis van ‘hunne paleizen’ wordt door het parallelisme met v. 14 en door den samenhang beperkt tot grafpaleizen, waarin meermalen kostbaarheden mede begraven werden.</note> met zilver vullen;</verse>
<verse osisID="Job.3.16"> of als eene weggestopte misgeboorte zou ik niet bestaan, of als degenen, die, na ontvangen te zijn, het licht niet aanschouwden<note n="2067">Een stoute tegenstelling met de genoemde grooten, wier begrafenis zoo luisterrijk was, om te beduiden dat de dood het hoogste en het laagste gelijk maakt, welke gedachte tot v. 19 wordt uitgewerkt.</note>.</verse>
<verse osisID="Job.3.17"> Daar<note n="2068">Daar, in het graf of in de onderwereld, waar hij zijn zou, als hij bij de geboorte gestorven was.</note> hebben de boozen opgehouden met razen en daar hebben rust gevonden wier kracht werd afgebeuld.</verse>
<verse osisID="Job.3.18"> En wie voorheen geboeid waren, zijn zonder kommer bijeen en hooren niet de stem des drijvers.</verse>
<verse osisID="Job.3.19"> Klein en groot zijn daar, en de knecht is vrij van zijnen heer.</verse>
<verse osisID="Job.3.20"> Waarom werd het licht gegeven aan een ellendige<note n="2069">De wensch om door den dood voor de rampen des levens beschut geweest te zijn, verandert hier in een nieuwe klacht over het rampzalig leven. Waarom werd enz., Hebr.: ‘waarom geeft Hij’ enz. Den ongelukkige schijnt de dood beter dan een bitter leven (Eccli. XXX 17).</note> en het leven aan hen, wier ziel in bitterheid is?</verse>
<verse osisID="Job.3.21"> die den dood verbeiden, en hij komt niet, als groeven zij naar eenen schat,</verse>
<verse osisID="Job.3.22"> en die zich uitbundig verheugen, wanneer zij het graf vinden -</verse>
<verse osisID="Job.3.23"> aan een man, wiens weg verborgen is, en dien God met duisternissen omringt<note n="2070">Wiens weg verborgen is, d.w.z. die geen uitweg kan vinden om het lijden te ontloopen. - Met duisternissen is bijvoeging der Vulgaat. Hebr.: ‘dien God rondom heeft ingesloten’, een toespeling op I 10.</note>?</verse>
<verse osisID="Job.3.24"> Voordat ik eet, zucht ik; en als overstroomende wateren is mijn gejammer<note n="2071">De zwaarte van het lijden is hier geteekend. Zelfs als hij zijn honger stilt, is er geen verpoozing van smarten. Sommigen verstaan het Hebr. in dien zin, dat Job gezucht en gejammer zijn brood en zijn drank noemt.</note>;</verse>
<verse osisID="Job.3.25"> want wat vreeselijks ik vreesde, is over mij gekomen; en wat ik duchtte, dat is gebeurd<note n="2072">Hebr.: ‘Want vrees ik iets vreeselijks, het genaakt mij: en wat ik ducht, overkomt mij’. Evenals het vorige vers, beschrijft ook dit den tegenwoordigen toestand.</note>.</verse>
<verse osisID="Job.3.26"> Was ik niet gelaten? heb ik niet gezwegen? was ik niet rustig? Toch kwam over mij de verbolgenheid<note n="2073">De klacht eindigt met de betuiging, dat geene zonde van ongeduld bij vorige rampen die ellende veroorzaakt kan hebben. Vermoedelijk zegt echter het Hebr., de in v. 24 begonnen schildering des lijdens voltooiend, dat hij geen kalmte en geen vrede en geen rust heeft, maar de verschrikking steeds aanwezig is.</note>.</verse>
</chapter>
<chapter osisID="Job.4"> 
<title>Hoofdstuk IV.</title><p>Eliphaz (v. 1) beschuldigt Job van ongeduld (v. 2-6) en (gelijk zijn ondervinding hem leert) van vroegere zonden (v. 7-11). Hij staaft zijn ongunstig oordeel over den zwaar beproefde met de openbaring van een geest, die hem in den nacht verscheen (v. 12-16) en wiens woorden hij mededeelt (v. 17-21).</p>
<verse osisID="Job.4.1"> Eliphaz, de Themaniet, nam dan het woord en zeide:</verse>
<verse osisID="Job.4.2"> Zoo wij aanvangen tot u te spreken, zult gij het misschien euvel opnemen, maar wie kan het woord, waarvan hij vol is, terughouden<note n="2074">Zijn woord zal Job wel bedroeven, maar door diens klachten acht hij zich tot berisping verplicht. - Met dit vers begint de tweede rede (IV en V). Zij bestaat uit een paar dubbelstrophen IV 2-6, 7-11, en 12-16, 17-21; een tusschenstrophe V 1-8; een tweede strophenpaar V 9-11, 15, en 12-16; een tweede tusschenstrophe V 17-19; en een derde strophenpaar V 20-23 en 24-27. De inhoud der strophen wordt aangegeven door den inhoud, boven hoofdstuk IV en V geplaatst.</note>?</verse>
<verse osisID="Job.4.3"> Zie, velen hebt gij onderricht en slappe handen hebt gij gesterkt;</verse>
<verse osisID="Job.4.4"> aan wankelenden gaven uwe reden vastheid en knikkende knieën hebt gij gestevigd;</verse>
<verse osisID="Job.4.5"> nu echter kwam over u de plaag, en gij zijt bezweken; zij trof u, en gij zijt radeloos.</verse>
<verse osisID="Job.4.6"> Waar is uwe vrees, uwe kloekheid, uw geduld en de volkomenheid uwer wegen<note n="2075">Lijdenden en moedeloozen hebt ge vroeger door uw woorden troost en moed ingesproken; uw eigen woorden van vroeger veroordeelen uw gedrag van thans. Daarenboven veroordeelt uw lijden van thans uw leven van vroeger; want de ondervinding leert, dat al degenen, die ellendig te gronde gaan, geen onschuldigen zijn, maar dat zij hun ellende te danken hebben aan onrecht, hetwelk zij vroeger pleegden (v. 7-11).</note>?</verse>
<verse osisID="Job.4.7"> Bedenk toch, bid ik u, welke onschuldige ging ooit te gronde? of wanneer werden rechtvaardigen verdelgd?</verse>
<verse osisID="Job.4.8"> Ja veeleer zag ik hen, die ongerechtigheid bedrijven, en smarten zaaien en ze maaien<note n="2076">Hebr: ‘Voor zoover ik gezien heb, wie onrecht ploegen en ongeluk zaaien (nl. door hun zonden), die maaien het ook: v. 9 door Gods adem gaan zij’ enz.</note>,</verse>
<verse osisID="Job.4.9"> door den adem Gods te gronde gaan en door het blazen van zijn toorn verdelgd worden.</verse>
<verse osisID="Job.4.10"> Het gebrul des leeuws en de stem der leeuwin en de tanden van leeuwenwelpen verbrokkelen.</verse>
<verse osisID="Job.4.11"> De tijger<note n="2077">Hebr.: ‘de leeuw’. In den grondtekst is hier en in het vorige vers onder verschillende benamingen sprake van den leeuw (niet van zijne jongen), van wien men verhaalt, dat als hij oud is geworden, zijn tanden afbrokkelen, zoodat hij geen prooi meer verslinden kan en van gebrek ellendig omkomt. Zoo is hij een beeld van den machtigen zondaar, die ten slotte ongelukkig wordt. - In het eerste halfvers van v. 10 ontbreekt het werkwoord (‘verzwakt’ of ‘verstomt’) zooals in hartstochtelijken stijl meer gebeurt.</note> komt om, omdat hij geene prooi heeft, en het leeuwengebroed kwijnt weg.</verse>
<verse osisID="Job.4.12"> Voorts is tot mij heimelijk een woord gezegd en als steelsgewijze heeft mijn oor de kronkelingen opgevangen van zijn gelispel.</verse>
<verse osisID="Job.4.13"> In de verschrikking van een nachtelijk gezicht, wanneer diepe slaap de menschen pleegt te bevangen,</verse>
<verse osisID="Job.4.14"> overmeesterde mij angst en siddering en werden al mijne beenderen van schrik bevangen;</verse>
<verse osisID="Job.4.15"> en terwijl een geest voorbijstreek in mijne tegenwoordigheid, rezen de haren van mijn vleesch te berge.</verse>
<verse osisID="Job.4.16"> Daar stond iemand, wiens gelaat ik niet erkende, eene gestalte voor mijne oogen, en een geluid als van een zacht gesuis hoorde ik<note n="2078">De wijze, waarop de dichter in v. 12-16 Eliphaz dit nachtelijk gezicht doet beschrijven (heimelijk, steelsgewijze, kronkelingen van gelispel, angst en siddering, te-berge-rljzing der haren, onkenbaarheid der gestalte, onbestemdheid van geluid) geeft ons te verstaan, dat wij hier te doen hebben met een duivelsverschijning, waardoor Satan Eliphaz en zijn vrienden heeft willen stijven in hun verdenkingen tegen Job. Ongetwijfeld echter hield Eliphaz zelf haar voor een openbaring Gods, waarop hij in zijn andere reden telkens terugkomt (vgl. XV 11-16; XXII 22). Ook de vrienden hebben dezelfde overtuiging; het laatste woord, door een der vrienden gesproken, behelst nog een beroep op dit orakel (vgl. XXV 4-6).</note>:</verse>
<verse osisID="Job.4.17"> Wordt een mensch in vergelijking met God rechtvaardig bevonden, of is een man reiner dan zijn Maker<note n="2079">Hebr.: ‘Zou een mensch rechtvaardig zijn voor God of een man rein zijn voor zijnen Maker?’ anders gezegd: niemand is rechtvaardig of rein voor God. Naar waarheid volgt hieruit, dat ook Job zijne menschelijke tekortkomingen heeft, maar niet, wat Eliphaz volgens de bedoeling van Satan daaruit besloot, dat Job's lijden straf is voor zijne zonden en dat de rechtvaardige God hem zoo zwaar tuchtigt om zijne groote boosheid.</note>?</verse>
<verse osisID="Job.4.18"> Zie, degenen, die Hem dienen, zijn niet standvastig, en in zijne engelen vindt Hij boosheid<note n="2080">Met die Hem dienen zijn evenals in het tweede verslid de engelen bedoeld, zooals blijkt uit de tegenstelling van dit vers met het voorafgaande en volgende. Wat hier van hen gezegd wordt is waar, als men hen beschouwt in den staat, waarin zij geschapen werden. In dien staat waren zij niet standvastig in het goede en vond God in velen van hen boosheid. Doch als men hen beschouwt in den staat, waarin zij thans zijn, nu zij in de genade bevestigd niet meer kunnen zondigen, is dit gezegde van hen niet waar.</note>.</verse>
<verse osisID="Job.4.19"> Hoeveel meer dan zullen zij, die leemen huizen bewonen, die een grondveste hebben van aarde, verteerd worden als door de mot<note n="2081">De zin is: Hoeveel meer dan de engelen zijn aan zonde en bijgevolg ook aan straf der zonde onderhevig de nietige menschen, uit aarde gevormd en vergankelijk als kleederen, die door de mot verteerd worden.</note>?</verse>
<verse osisID="Job.4.20"> Tusschen morgen en avond worden zij omgehouwen; en omdat niemand wijs is, vergaan zij voor altijd<note n="2082">Tusschen morgen en avond, snel en plotseling; vgl. Isai. XXXVIII 12. Er is sprake van de bestraffing der menschen, in wie God boosheid vindt. - Omdat niemand enz. Hebr. vermoedelijk: ‘zonder dat iemand er op let’. Zoo nietig is de mensch, de zondaar. Voor altijd verdwijnt hij, zonder dat zijn heengaan bemerkt wordt.</note>.</verse>
<verse osisID="Job.4.21"> En die overblijven, worden van hen weggeraapt; zij sterven en niet in wijsheid<note n="2083">Die overblijven enz., volgens een betere punctuatie: die van hen overblijven (te weten: hun kinderen) worden weggeraapt. Het Hebr. kan ook vertaald worden: ‘Wordt niet hun have en goed tegelijk met hen weggeraapt?’ Anderen vertalen: ‘Wordt niet hun heerlijkheid weggenomen van hen?’ ofwel: ‘Wordt niet hun tentkoord (d.i. de levensadem, want als die wordt afgesneden, valt de tent des lichaams) van hen weggerukt?’ (d.i. losgerukt door den wind). En niet in wijsheid, d.w.z. omdat zij onwijs, d.i. goddeloos waren. - Hier eindigen de woorden van de nachtelijke verschijning, welke deze bedoeling hadden: al degenen, die ellendig omkomen (gelijk met Job gaat gebeuren), overkomt zulks wegens hun zonden. Ofschoon derhalve deze orakelwoorden, omdat ze dubbelzinnig zijn, in waren zin kunnen verstaan worden, is hier toch zeker de bedoeling ervan verkeerd.</note>.</verse>
</chapter>
<chapter osisID="Job.5"> 
<title>Hoofdstuk V.</title><p>Eliphaz vermaant Job zich tot God te bekeeren, want zonde is de oorzaak van alle ongeluk (v. 1-8). Hij wijst daartoe op Gods almachtige (v. 9-11 en 15) en alwetende (v. 12-16) voorzienigheid en barmhartigheid voor boetvaardige zondaars (v. 17-19). Zoo Job dit ter harte neemt, zal God hem bevrijden van rampen (v. 20-23) en met zegeningen overladen (v. 24-27).</p>
<verse osisID="Job.5.1"> Roep dan, of iemand u antwoord geve, en wend u tot een van de heiligen<note n="2084">Eliphaz vermaant nu Job een voorspreker bij God onder de heiligen te zoeken, in plaats van ongeduldig te klagen.</note>.</verse>
<verse osisID="Job.5.2"> Voorwaar gramschap doodt den dwaas en kwaadaardigheid vermoordt den nieteling.</verse>
<verse osisID="Job.5.3"> Ik zag den dwaas vastgeworteld en ik vervloekte aanstonds zijne heerlijkheid<note n="2085">Vers 2 geeft reden van het vorige: De gestrafte zondaar, die zich niet tot God bekeert (zie v. 8), - en naar Eliphaz' meening is iedere ongelukkige een zondaar (zie v. 6, 7) - heeft geen verlossing te verwachten. Dwaas en nieteling zijn namen van den goddelooze. Voor gramschap heeft het Hebr. beter ‘spijtigheid’. Spijtig en kwaadaardig over zijn lijden klagend, in plaats van tot God om vergiffenis te smeeken, vermoordt hij zich, gaat hij geheel te gronde. En dat inderdaad den onboetvaardigen zondaar het ergste overkomt, bevestigt Eliphaz in v. 3 met een beroep op zijne ondervinding (zie IV 7-11): de voorspoed van den booze scheen hem eens onwankelbaar toe, maar welhaast (vgl. Ps. XXXVI 35, 36) vervloekte hij zijne heerlijkheid (of ‘zijne woonstede’, gelijk naar het Hebr. vertaald kan worden), noemde hij hem en zijn huis gevloekt, wijl de vloek Gods dien booze zichtbaar trof, zooals v. 4 en 5 zeggen.</note>.</verse>
<verse osisID="Job.5.4"> Verre zijn zijne zonen verwijderd van het heil en vertreden worden zij in de poort en niemand is er om hen te redden<note n="2086">In de poort, waar (Gen. XIX noot 1) het volk bijeenkomt en recht wordt gesproken, derhalve voor de rechtbank. Ellende en oneer treft de kinderen van den booze.</note>.</verse>
<verse osisID="Job.5.5"> Zijnen oogst eet de hongerige en de gewapende berooft hem<note n="2087">En hem berooft enz., Hebr.: ‘en rooft dien zelfs uit de doornen’, zelfs van achter de doornhaag, welke ter beveiliging den akker omringt.</note> en de dorstigen drinken zijne rijkdommen op.</verse>
<verse osisID="Job.5.6"> Niets geschiedt er op aarde zonder oorzaak en niet uit den grond schiet het lijden op<note n="2088">In verband met het voorgaande wordt verzekerd, dat alle lijden zijn reden heeft en dat die reden te vinden is niet buiten, maar (zie het volgende vers) in den mensch. - In het Hebr. luidt het eerste halfvers: ‘Het kwaad komt niet uit het stof voort’.</note>.</verse>
<verse osisID="Job.5.7"> De mensch wordt geboren voor het lijden en de vogel voor het vliegen<note n="2089">Duidelijker ware in plaats van ‘labor’ evenals in v. 6 ‘dolor’. Op beide plaatsen heeft de grondtekst hetzelfde woord. - Het lijden is den mensch van nature eigen, is hem zoo natuurlijk, als dat de vogel vliegt; naar een andere vertaling van het Hebr.: als dat vlammen (of vonken) opstijgen. Waarom? Omdat de mensch van nature zwak is en zondigt (IV 19) en het lijden volgens Eliphaz een straf der zonde is (IV 7-11). - Met een kleine wijziging der vocaalteekens van het Hebr. werkwoord kan vertaald worden: ‘De mensch doet het lijden geboren worden, en (want) de vuurvonken hebben een hooge vlucht’ d.i. zijn booze hartstochten verheffen zich trotsch tegen God. Daarvoor wordt hij dan door God gestraft en zoo is de mensch zelf oorzaak (zie v. 6) van het lijden.</note>.</verse> 
<verse osisID="Job.5.8"> Daarom zou ik voor mij tot den Heer bidden en tot God mijne rede richten<note n="2090">Beter naar het Hebr.: ‘Voorwaar ik voor mij zou (in uwe plaats) God zoeken’ enz., en deze raadgeving wordt nu gestaafd door eene schoone lofprijzing op Gods almachtige en alwetende voorzienigheid en barmhartige goedheid (v. 9-27).</note>.</verse>
<verse osisID="Job.5.9"> Hij toch doet groote en ondoorgrondelijke dingen en wonderdaden zonder tal.</verse>
<verse osisID="Job.5.10"> Hij geeft regen op het aanschijn der aarde en besproeit met water het heelal<note n="2091">Hebr.: ‘de velden’ of beter ‘het land buiten’, het steppenland, in tegenstelling met de bebouwde aarde.</note>.</verse>
<verse osisID="Job.5.11"> Hij stelt geringen in de hoogte en verheft bedroefden omhoog in heil<note n="2092">Achter v. 11 behoort v. 15 een plaats te vinden. De inhoud toch past bij de lofprijzing van Gods almachtige voorzienigheid, waarover ook in v. 9-11, en niet bij die van zijn alwetende voorzienigheid, waarover in v. 12-16. Zie IV noot 1.</note>.</verse>
<verse osisID="Job.5.12"> Hij verijdelt de plannen der boozen<note n="2093">Geheel anders dan met de boetvaardigen (v. 11 en 15) handelt God met de onboetvaardige boozen. Hebr.: ‘de sluwen’.</note>, opdat hunne handen niet kunnen volbrengen wat zij begonnen.</verse>
<verse osisID="Job.5.13"> Hij vangt de wijzen in hunne sluwheid en verijdelt het ontwerp der verdorvenen.</verse>
<verse osisID="Job.5.14"> Des daags gaan zij de duisternis in en als bij nacht zoo tasten zij rond op den middag<note n="2094">Door God geslagen met blindheid des geestes; vgl. Deut. XXVIII 28.</note>.</verse>
<verse osisID="Job.5.15"> En den behoeftige verlost Hij uit het zwaard van hunnen mond en den arme uit de hand des geweldigen<note n="2095">Hij verlost den verdrukten rechtvaardige uit allen nood, welke vanwege de boozen, hetzij door arglistige beschuldiging, hetzij door ruw geweld, dreigt. Zie noot 9.</note>.</verse>
<verse osisID="Job.5.16"> En de behoeftige krijgt wat hij hoopt, maar de ongerechtigheid sluit haren mond<note n="2096">Teleurgesteld in hare verwachtingen, moet de ongerechtigheid beschaamd zwijgen.</note>.</verse> 
<verse osisID="Job.5.17"> Zalig de mensch, die door God gekastijd wordt; versmaad dan de kastijding des Heeren niet<note n="2097">Handelt God zoo goedertieren met de ongelukkigen, mits zij geen onboetvaardige zondaars zijn, dan mag Job, ook in zijn ongeluk hoop houden. Zoo hij, in plaats van zijn lijden ongeduldig en morrend te minachten, het ootmoedig en rouwmoedig erkent en eert als kastijding des Heeren voor vroegere zonden, dan zal God hem weer gelukkig maken.</note>.</verse>
<verse osisID="Job.5.18"> Want Hij wondt en geneest; Hij slaat en zijne handen heelen.</verse>
<verse osisID="Job.5.19"> In zes verdrukkingen zal Hij u redden en in de zevende<note n="2098">Het bepaalde getal zes en zeven staat hier voor het onbepaalde ‘in allerlei nood’.</note> zal u het kwaad niet genaken.</verse>
<verse osisID="Job.5.20"> In den hongersnood zal Hij u aan den dood ontrukken en in den oorlog aan de hand<note n="2099">Hebr.: ‘aan de handen (d.i. aan de slagen) van het zwaard’.</note> van het zwaard.</verse>
<verse osisID="Job.5.21"> Voor den geesel der tong zult gij beschut zijn en gij zult het onheil niet vreezen, als het komt<note n="2100">De geesel der tong is de laster; vgl. v. 15 en Ps. XXX 21. - In plaats van onheil heeft het Hebr.: ‘voor verwoesting (door moedwil van een vijand aangericht) zult gij niet bevreesd zijn, dat zij komt’.</note>.</verse>
<verse osisID="Job.5.22"> Bij verwoesting en hongersnood zult gij lachen, en de wilde dieren des lands zult gij niet vreezen<note n="2101">Verwoesting en hongersnood zijn hier te verstaan als verwoesting door onweêr (hagel of slagregens) en misgewas (door droogte), waarvan hongersnood het gevolg is, rampen derhalve, waardoor de oogst mislukt. De wilde dieren des lands rooven het vee. - Overeenkomstig v. 19 worden in v. 20-22 zeven rampen genoemd, nl. algemeene: hongersnood en oorlog, bijzondere: laster (van zijn persoon), vijandelijke verwoesting (van zijn bezitting), verwoesting en misgewas (van den oogst) en veeschade.</note>.</verse>
<verse osisID="Job.5.23"> Zelfs met de steenen der velden zal uw verbond wezen en de wilde dieren des lands zullen u vreedzaam gezind zijn<note n="2102">Als in verbond (Osee II 18) zult gij staan met de levenlooze en levende natuur, opdat zij u niet schade: met de steenen, welke voor de vruchtbaarheid der akkers nadeelig zijn, opdat zij uwe velden niet deren of daarvan verre blijven (vgl. IV Reg. III 19, 25; Isai. V 2; Matth. XIII 5), en met de wilde dieren, die have en vee vernielen.</note>.</verse>
<verse osisID="Job.5.24"> En gij zult weten, dat uwe woontent in vrede is en, uwe heerlijkheid beschouwend, zult gij niet zondigen<note n="2103">Gij zult weten bij ondervinding. - En uw heerlijkheid (of ‘woning’, vgl. noot 2), uw gansche bezit overziende zult gij door hoovaardij niet zondigen. Beter echter past in het zinsverband deze vertaling van het Hebr.: ‘zult gij niet falen’, zult gij niet bedrogen uitkomen, maar orde en welvaart vinden.</note>.</verse> 
<verse osisID="Job.5.25"> Gij zult ook weten, dat uw zaad talrijk is en uw geslacht als het kruid der aarde.</verse>
<verse osisID="Job.5.26"> Gij zult in volheid<note n="2104">In volheid van jaren. Een ongestoorde welstand, een talrijk nageslacht en een hooge ouderdom maken naar oud-testamentische voorstelling den brave zoo gelukkig mogelijk.</note> ten grave gaan, zooals een korenschoof wordt binnengebracht op haren tijd.</verse>
<verse osisID="Job.5.27"> Zie dit, zooals wij het nagespoord hebben, zoo is het; wat gij gehoord hebt, neem dat ter harte.</verse>
</chapter>
<chapter osisID="Job.6">
<title>Hoofdstuk VI.</title>
<p>Job (v. 1) verdedigt zich tegen de beschuldigingen van Eliphaz. Zijne klachten billijkt hij door de zwaarte van zijn lijden (v. 2-7); hij wil sterven, maar niet zich tegen God verzetten (v. 8-13); dat laatste doen vrienden, die meedoogenloos zijn jegens hun vriend (v. 14-21). Hij vraagt geen stoffelijke hulp, maar rechtvaardig oordeel (v. 22-24); hun oordeel was valsch en meedoogenloos (v. 25-27); een rechtvaardig oordeel zal gunstig zijn (v. 28-30).</p>
<verse osisID="Job.6.1"> Job nu antwoordde en zeide:</verse>
<verse osisID="Job.6.2"> Och, werden gewogen mijne zonden, waardoor ik gramschap verdiend heb, en het ongeluk, dat ik lijd, in de weegschaal<note n="2105">Job schijnt te zeggen, dat hij, hoewel zondig mensch, geenszins (vgl. v. 3) door zijne zonden zulk een lijden verdiend heeft. Het Hebr. echter heeft: ‘Och, werd mijne spijtigheid (vgl. V noot 2) nauwkeurig gewogen en legde men mijn ellende te gelijk in de weegschaal’, woog men eens tegen elkander mijn geklaag en mijn lijden, mijn geklaag zou verklaarbaar zijn. De lezing der Vulgaat: mijne zonden, waardoor ik gramschap verdiend heb, kan men verstaan van Job's geklaag, omdat het door Eliphaz (IV 6; V 2) als een misdadig ongeduld berispt is. - Met dit vers begint de derde rede (VI en VII). Zij bestaat uit een strophenpaar VI 2-7 en 8-13, een tusschenstrophe VI 14-21, die dubbelstrophe is (v. 14-17 en 18-21), een tweede strophenpaar VI 22-24 en 25-27, een tweede tusschenstrophe VI 28-30, en een derde strophenpaar VII 1-10 en 11-21, welke (vgl. III noot 1) dubbelstrophen zijn (v. 1-5, 6-10 en v. 11-16, 17-21). Volgens deze verdeeling zou de tweede helft der vóórstrophe van het derde strophenpaar (VII 6-10) slechts 5 verzen bevatten, terwijl de symmetriseerende strophe (VII 11-16) er 6 behelst. Blijkbaar echter heeft in VII een tekstverschuiving plaats gehad en wel in v. 21. Dit vers toch bevat in onzen tekst het abnormale getal van 4 versleden of stichen (zie Inleiding blz. 5), terwijl de gedachte-inhoud der twee laatste stichen daar niet te pas komt, doch overeenstemt met dien van v. 8. Denken wij derhalve de twee laatste stichen van v. 21 als afzonderlijk vers geplaatst vóór v. 8, dan wordt daardoor èn de gedachtegang èn de stropheering gebaat en verkrijgt de tweede helft der vóórstrophe van het derde strophenpaar, evenals de met haar symmetriseerende strophe, 6 verzen. - De inhoud der verschillende strophen (en strophenhelften) wordt aangegeven door den inhoud boven VI en VII geplaatst.</note>.</verse> 
<verse osisID="Job.6.3"> Als het zand der zee zou dit zwaarder blijken te zijn; daarom ook zijn mijne woorden vol smart<note n="2106">Niet te letterlijk mogen derhalve die woorden vol smart begrepen worpen. Het zijn klaagkreten, waarin zich lucht geeft een allerzwaarst lijden, dat (Hebr.) ‘zwaarder is dan het zand der zee’.</note>;</verse>
<verse osisID="Job.6.4"> want pijlen des Heeren steken in mij, welker kwaadaardigheid mijnen geest uitzijgt, en verschrikkingen des Heeren strijden tegen mij<note n="2107">Hij is als doorschoten met pijlen, die de Heer (vgl. Ps. XXXVII noot 3) op hem afschoot, met pijlen, welker foltering zijne levenskrachten verteert, of (Hebr.) ‘waarvan zijn geest het venijn inzuigt’; en Gods verschrikkelijke plagen (Hebr.) ‘staan tegen mij in slagorde’ als felle vijanden.</note>.</verse>
<verse osisID="Job.6.5"> Brult wel de woudezel, als hij gras heeft? of loeit wel het rund, als het voor de gevulde kribbe staat<note n="2108">Zijn klagen werd (IV 6; V 2) als goddeloos veroordeeld, maar is het niet natuurlijk in het lijden te klagen? Dat doen zelfs de dieren, die wel is waar stil zijn als zij voedsel hebben, maar brullen, als het hun daaraan ontbreekt.</note>?</verse>
<verse osisID="Job.6.6"> Of kan het zoutelooze, dat met geen zout is toebereid, gegeten worden? of kan iemand datgene proeven, wat bij het proeven den dood teweegbrengt<note n="2109">Wat walgelijk en schadelijk is, wordt met recht als voedsel geweigerd. Mag hij dan zijn weerzin niet openbaren?</note>?</verse>
<verse osisID="Job.6.7"> Wat mijne ziel eertijds niet wilde aanraken, is nu wegens de ellende mijne spijze<note n="2110">Zijn lijden is als een afschuwelijke spijs, welke hij gedwongen wordt te eten. Hem rest alleen (v. 8-10) de hoop op den dood.</note>.</verse>
<verse osisID="Job.6.8"> Krijge toch uitkomst mijne smeeking, en verleene mij God datgene, waarnaar ik uitzie!</verse>
<verse osisID="Job.6.9"> En Hij, die begonnen is, Hij vermorzele mij<note n="2111">Hebr.: ‘En behage het aan God mij te vermorzelen’.</note>; Hij make zijne hand vrij en snijde mij af.</verse>
<verse osisID="Job.6.10"> En dit zij mijn troost, dat Hij met smart mij kwelle zonder te sparen, en ik de woorden van den Heilige niet tegenspreke<note n="2112">Hij verlangt te sterven, want de eenige troost in zijn meedoogenloos lijden, dat hij tegen Gods heilig gebod niet in opstand kwam door lasterend ongeduld, zou hem kunnen ontgaan bij een langer lijden; vgl. v. 11-13.</note>.</verse>
<verse osisID="Job.6.11"> Wat toch is mijne sterkte, dat ik het zou uithouden? of wat is mijn einde, dat ik lijdzaam zou blijven<note n="2113">Om geduldig te blijven helpt vooral sterkte en hoop op uitkomst, maar Job voelt zich voor zulk een lijden niet sterk genoeg en ziet geen einde aan zijne ellende.</note>?</verse> 
<verse osisID="Job.6.12"> Geene sterkte toch van steenen is mijne sterkte, en mijn vleesch is niet van koper.</verse>
<verse osisID="Job.6.13"> Zie, daar is geen hulp voor mij in mij, en ook mijne vrienden zijn van mij geweken<note n="2114">Voor vrienden heeft het Hebr. een duister woord, dat vermoedelijk ‘steunsel’ beteekent. Hij is volslagen hulpeloos en beroofd van alle steunsel of hoop. In v. 12 vindt het eerste halfvers, hier het tweede halfvers van v. 11 nadere bevestiging.</note>.</verse>
<verse osisID="Job.6.14"> Wie aan zijnen vriend barmhartigheid weigert, verlaat de vreeze des Heeren<note n="2115">Na in het eerste strophenpaar (v. 2-7 en 8-13) te hebben aangetoond, dat zijn geklaag geen verzet tegen God inhoudt, betoogt Job in de eerste tusschenstrophe v. 14-21, dat veeleer Eliphaz en zijn makkers, wijl zij aan hunnen vriend barmhartigheid weigeren, de vreeze des Heeren verlaten, zich aan verzet tegen God schuldig maken.</note>.</verse>
<verse osisID="Job.6.15"> Mijne broeders zijn mij voorbijgegaan als eene beek, die schielijk voorbijvliet in de dalen<note n="2116">Zijn mij voorbijgegaan. Hebr.: ‘handelden trouweloos’. Daardoor zijn zij als een beek, die in den zomer, wanneer men vooral behoefte heeft aan water, geheel en al uitdroogt, en zoo niet geeft, wat zij aanvankelijk beloofde. Het Hebr. heeft in het tweede halfvers: ‘als snelstroomende beken, die buiten de oevers treden’. Waarom de schijnvrienden hierbij vergeleken worden, verklaart de grondtekst v. 16-20. Zie de volgende noot.</note>.</verse>
<verse osisID="Job.6.16"> Hen, die den rijp vreezen, overvalt de sneeuw<note n="2117">In de Latijnsche vertaling schijnt den vrienden beduid, dat hen, om het weigeren van vertroosting aan Job, zware straf wacht. De hitte van Gods wraak (v. 17 en 18) zal hen verdelgen wegens hunne handelwijze, welke (v. 19 en 20) ten slotte de ergste beschaming ontvangt. Het Hebr. echter, de vergelijking van v. 15 uitvoerig toelichtend, geeft een passender zin: ‘16. die troebel zijn van het ijs, (beken) waarin de sneeuw zich verschuilt. 17. Wanneer zij de warmte voelen, drogen zij uit; als de hitte komt, verdwijnen zij van hare plaats. 18. De paden van haren weg kronkelen zich, loopen in de wildernis uit en vergaan. 10. De karavanen van Thema zien er naar uit, de reizenden van Sjeba hopen er op. 20. Beschaamd worden zij om hun betrouwen; zij komen derwaarts en worden te schande’. De vrienden zijn als de beken (vgl. Deut. XXI noot 3), die in den wintertijd overvloed van water hebben, maar des zomers, geheel uitgedroogd, de dorstige reizigers teleurstellen.</note>.</verse>
<verse osisID="Job.6.17"> Ten tijde dat zij zich uitstorten, vergaan zij; en zoodra de hitte komt, verdwijnen zij van hunne plaats.</verse>
<verse osisID="Job.6.18"> Verward zijn de paden hunner voetstappen; zij loopen vergeefs en vergaan.</verse>
<verse osisID="Job.6.19"> Beschouwt de paden van Thema, de wegen van Saba, en wacht een weinig.</verse>
<verse osisID="Job.6.20"> Beschaamd zijn zij, omdat ik hoop had; zij kwamen ook tot mij, en met schande werden zij overdekt.</verse>
<verse osisID="Job.6.21"> Nu zijt gij gekomen; en zoodra gij mijne plaag ziet, hebt gij vrees<note n="2118">Zij hebben vrees zich zijne vrienden te toonen. In plaats van hem te troosten, het minste (zie v. 22-24), dat hij van hen wel verwachten mocht, deinzen zij terug.</note>.</verse>
<verse osisID="Job.6.22"> Heb ik soms gezegd: Brengt mij wat en geeft mij iets van uwe bezitting?</verse>
<verse osisID="Job.6.23"> Of, verlost mij uit de hand des vijands en redt mij uit de hand der sterken? -</verse>
<verse osisID="Job.6.24"> Onderwijst mij, en ik zal zwijgen; en was ik misschien in iets onkundig<note n="2119">Hebr.: ‘en dwaalde (misdeed) ik ergens in’. De vrienden hadden bij monde van Eliphaz hem wel van dwaling en zonde beschuldigd, maar niet overtuigd.</note>, onderricht mij dan.</verse>
<verse osisID="Job.6.25"> Waarom doet gij te kort aan de woorden der waarheid<note n="2120">Aan de woorden der waarheid of aan de waarheid was te kort gedaan, doordat men Job op valsche gronden veroordeeld had als zondaar. Volgens een andere vertaling: ‘Waarom laakt gij rechtmatige woorden, terwijl toch niemand uwer mij van schuld kan overtuigen’. Geheel anders kan het Hebr. begrepen worden: ‘Hoe krachtig zijn ware woorden en hoe treft de berisping van uwentwege’, eene klacht, waarin de verontwaardiging zich met zekeren spot lucht geeft.</note>, terwijl niemand uwer mij kan beschamen?</verse>
<verse osisID="Job.6.26"> Om maar te smaden maakt gij een toestel van vertoogen, en strooit gij woorden in den wind<note n="2121">Vermoedelijk zegt het Hebr.: ‘Zint gij er op woorden te berispen en taal in den wind van een bedroefde?’ Die smartkreten van Job, woorden in den wind, streng letterlijk te verstaan en daaruit het ergste af te leiden, is een onredelijk, is (zie v. 27) een onmenschelijk werk.</note>.</verse>
<verse osisID="Job.6.27"> Op een weeskind valt gij aan, en gij poogt uwen vriend te doen tuimelen.</verse>
<verse osisID="Job.6.28"> Intusschen brengt wat gij begonnen zijt ten einde; luistert en ziet of ik leugentaal spreek<note n="2122">Volgens de Latijnsche vertaling weigert Job geen verdere woordenwisseling, maar vraagt op zijn beurt aandacht voor hetgeen hij te zeggen heeft. Dat zij slechts (v. 29) bij hun spreken gramstorigen twist vermijden en het recht voor oogen houden, - dan zal hun oordeel (v. 30) anders en te zijner gunste uitvallen. Volgens het Hebr. verklaart Job hier in v. 28-30 zoo nadrukkelijk mogelijk, dat hij in zijn vroeger leven geen groote zonden heeft gedaan, zooals Eliphaz hem verweten had, aldus: ‘v. 28. En nu, ziet mij aan, in uw aangezicht zal ik toch zeker niet liegen. v. 29. Wendt u tot mij, opdat er geen onrecht geschiede; nog eens, wendt u tot mij: mijn rechtvaardigheid was (steeds) aanwezig. v. 30. Of zou er welicht op mijne tong onrechtvaardigheid zijn geweest, zonder dat mijn verhemelte het onheil bespeurd had?’ - dat is toch niet aan te nemen.</note>.</verse> 
<verse osisID="Job.6.29"> Antwoordt, bid ik u, zonder te twisten; en oordeelt bij uw spreken rechtvaardig.</verse>
<verse osisID="Job.6.30"> En gij zult op mijne tong geene ongerechtigheid vinden, en uit mijne keel zal geen dwaasheid klinken.</verse>
</chapter>
<chapter osisID="Job.7">
<title>Hoofdstuk VII.</title>
<p>Job klaagt over de ellende van 's menschen leven, bijzonder van het zijne (v. 1-5), dat weldra voor goed zal eindigen (v. 6-10). Hij klaagt, dat God hem onbarmhartig en rusteloos achtervolgt, en verkiest den smadelijksten dood boven zulk een leven (v. 11-16). Hij begrijpt niet, waarom God hem zoo kwelt zonder eenige verpoozing, want zijne zonden waren niet zoo erg, dat God ze niet gemakkelijk kon vergeven (v. 17-21).</p>
<verse osisID="Job.7.1"> Een krijgsdienst is 's menschen leven op aarde, en als de dagen eens daglooners zijn zijne dagen<note n="2123">Job gaat voort met zijn verlangen naar den dood (VI 8) te verklaren. Wat Eliphaz ook zegge, aardsch geluk is niet uiteraard 's menschen deel. Zijn leven is een krijgsdienst, vol moeite en ontbering, eens daglooners dagtijd, zonder die rust, waarnaar het hart verlangt. En bij ondervinding (v. 3-5) kent Job die waarheid.</note>.</verse>
<verse osisID="Job.7.2"> Gelijk de dienstknecht verlangt naar de schaduw en gelijk de daglooner uitziet naar het einde van zijnen arbeid,</verse>
<verse osisID="Job.7.3"> zoo heb ook ik ijdele maanden gehad en kommervolle nachten mij geteld<note n="2124">Zijn harde werkdag duurde reeds maanden. Het waren ijdele maanden, welke alle hoop op leniging ijdel maakten, of wel, zooals anderen vertalen, maanden van ellende; en gelijk de daglooner uitziet (Hebr.) ‘naar zijn loon’, had hij verlangd al dien tijd naar het einde, niet het minst gedurende de kommervolle nachten, waarin het lijden den slapelooze het hardste valt.</note>.</verse>
<verse osisID="Job.7.4"> Als ik ga slapen, zeg ik: wanneer zal ik opstaan? en wederom verlang ik dan naar den avond en word ik met smarten vervuld tot het donker<note n="2125">Noch des nachts, noch des daags vindt hij rust. - In Vulgaat en Hebr. zijn in dit vers eenige woorden uitgevallen, die door de Septuagint zijn bewaard, welke vertaalde: ‘Als ik ga slapen, zeg ik: wanneer wordt het dag? en als ik ben opgestaan, wederom: wanneer wordt het avond? want ik word vervuld met smarten van den avond tot den morgen’.</note>.</verse>
<verse osisID="Job.7.5"> Mijn vleesch is bekleed met verrotting en stofferig vuil; mijne huid is verdroogd en verrimpeld<note n="2126">Zijn vleesch is (Hebr.) ‘met maden en harde korsten bekleed’ en zijne huid ‘rimpelt en ettert’. Reeds door het bederf des doods aangetast zal hij niet lang meer te leven hebben (vgl. v. 6-10).</note>.</verse> 
<verse osisID="Job.7.6"> Mijne dagen zijn voorbijgegaan sneller dan het weefsel door den wever wordt afgesneden, en zij zijn opgeteerd zonder eenige hoop.</verse>
<verse osisID="Job.7.7"> Gedenk, dat mijn leven een ademtocht is en dat mijn oog het goede niet meer zal zien<note n="2127">Na v. 7 en vóór v. 8 zijn de twee laatste versleden van v. 21 te plaatsen. Zie VI noot 1. - Door de herinnering aan zijn spoedig einde tracht Job God tot deernis te stemmen. Zijne dagen zijn opgeteerd zonder eenige hoop (v. 6) op herstel en langer leven. Van het goede des levens (v. 7), dat voor hem nog slechts bestaat in een weinig verpoozing van het lijden, kan hij alleen nu nog genieten. Weldra gaat hij slapen in het stot (v. 21); dan vindt hem niemand meer in het land der levenden, ook God niet (v. 8); dan is hij onherroepelijk ten grave gedaald (v. 9 en 10), zoodat hem alleen nu nog hier op aarde door God een weinig medelijden kan betoond worden.</note>.</verse>
<verse osisID="Job.7.8"> En geen menschenoog zal mij aanschouwen; uwe oogen richten zich op mij en ik ben niet meer.</verse>
<verse osisID="Job.7.9"> Zooals eene wolk vergaat en voorbijgaat, zoo rijst hij, die in het doodenrijk<note n="2128">Vgl. Gen. XXXVII noot 16.</note> daalt, niet meer omhoog.</verse>
<verse osisID="Job.7.10"> En hij keert niet meer terug in zijn huis, en zijn oord kent hem verder niet.</verse>
<verse osisID="Job.7.11"> Daarom wil ook ik mijnen mond niet sparen, wil ik spreken in de kwelling mijns geestes; wil ik woorden wisselen met de bitterheid mijner ziel<note n="2129">Daarom, wijl zulk een fel lijden mij onophoudelijk foltert (vgl. v. 4 en 5), wil ook ik lucht geven aan mijne benauwdheid in geklaag en gekerm. - Woorden wisselen enz. Hebr.: ‘wil ik klagen in de bittere droefenis mijner ziel’.</note>.</verse>
<verse osisID="Job.7.12"> Ben ik dan eene zee of een zeemonster, dat Gij mij in een kerker opsluit<note n="2130">Zijn lijden is hem een kerker (vgl. XIII 27, waar een soortgelijke beeldspraak gebezigd wordt), waaruit geene ontsnapping mogelijk is. Waarom (vgl. VI noot 2 en 17) zoo gekerkerd, als ware hij een gevaar voor anderen, eene zee enz. God immers stelde (XXXVIII 10) aan de zee, opdat zij niet schaden zou, grendels en deuren; en wederom is de zee zelve een kerker voor de geduchte zeemonsters.</note>?</verse>
<verse osisID="Job.7.13"> Als ik zeg: Mijn bed zal mij troost verschaffen en ik zal opbeuring vinden, als ik met mij zelven spreek op mijne legerstede<note n="2131">Als ik met mij zelven spreek. Hebr.: ‘in mijn klagen’. Ook de hoop om in den slaap zijn leed te vergeten, is ijdel; vgl. het volgende vers.</note>,</verse>
<verse osisID="Job.7.14"> dan maakt Gij mij door droomen vervaard en slaat Gij mij door gezichten met verschrikking.</verse> 
<verse osisID="Job.7.15"> Daarom verkiest mijne ziel de verhanging<note n="2132">Hebr.: ‘verworging’ of ‘verstikking’. Volgens velen is in dit en het vorige vers gezinspeeld op verschijnselen der olifantsziekte, te weten benauwende droomen en eene belemmering in de ademhaling, welke eindigt met verstikking. - Het tweede halfvers luidt in het Hebr.: ‘den dood liever dan mijn gebeente’, d.i. liever sterven dan zoo ellendig, als lijk en geraamte, te leven.</note> en mijn gebeente den dood.</verse>
<verse osisID="Job.7.16"> Ik wanhoop; neen, niet langer wil ik meer leven; spaar mij, want maar een niet zijn mijne dagen<note n="2133">Hebr.: ‘Ik gruw er van! niet altijd zal ik leven; laat af van mij’ enz. Oververzadigd van het lijden, vraagt hij, dat God het doe ophouden voor dien luttelen tijd, welke hem nog overblijft.</note>.</verse>
<verse osisID="Job.7.17"> Wat is de mensch, dat Gij hem groot acht? of waarom zet Gij op hem uw hart<note n="2134">Hoe kan de groote God den kleinen mensch zóó eeren en gadeslaan, dat Hij zich (vgl. v. 18) voortdurend de moeite geeft hem te beproeven en te kastijden. Het zijn woorden niet van prijzende bewondering, zooals in Ps. VIII 5, maar van klagende verwondering.</note>?</verse>
<verse osisID="Job.7.18"> Gij bezoekt hem in den vroegen ochtend en stelt hem haastig op de proef<note n="2135">Hebr.: ‘dat Gij morgen aan morgen hem bezoekt, elk oogenblik hem beproeft’.</note>.</verse>
<verse osisID="Job.7.19"> Hoelang nog weigert Gij mij te sparen en veroorlooft Gij mij niet mijn speeksel door te slikken<note n="2136">Hoelang nog laat Gij mij lijden, gunt Gij mij geen oogenblik rust, niet zooveel tijd zelfs als er noodig is om mijn speeksel enz. Anderen vatten het niet kunnen slikken letterlijk op als een kwelling, door de ziekte veroorzaakt.</note>?</verse>
<verse osisID="Job.7.20"> Heb ik gezondigd, wat mag ik dan toch tegen U gedaan hebben, o Wachter der menschen<note n="2137">Heb ik gezondigd, wat mag ik dan toch tegen U gedaan hebben? Aldus moet hier naar Hebr. taaleigen de toekomende tijd worden opgevat als verleden tijd. Job erkent, dat hij niet geheel vrij is van zonden, gelijk niemand zich geheel vrij van zonden noemen kan (I Joan. I 8); maar hij ontkent, wat Eliphaz veronderstelde, dat hij door grootelijks te zondigen zijn ontzettend lijden verdiend heeft. Vgl. VI noot 18. Hij vraagt, waarom God, de strenge Wachter der menschen (vgl. v. 17-18), zoo onverzoenlijk als vijand hem behandelt, Hebr.: ‘waarom Hij zich hem tot mikpunt heeft gesteld’ (vgl. Matth. XXVII 46), waarom Hij zijne fouten, die toch zoo erg niet kunnen geweest zijn, niet kwijtscheldt (v. 21), zooals Hij het bij andere menschen doet. - Een andere opvatting, als zou Job hier toegeven, dat hij door (grootelijks) te zondigen zijn lijden kon verdiend hebben, en vragen zou, wat Hij voor God doen zal, welke middelen hij moet aanwenden, oin kwijtschelding van schuld en straf te verwerven, is geheel in strijd met het standpunt, dat Job in deze twistrede tegenover zijne vrienden inneemt. - Door het tweede halfvers van v. 20 ‘Waarom hebt Gij mij als vijand’ enz. te doen voorafgaan aan het eerste halfvers ‘Heb ik gezondigd enz’, zou de gedachtegang van v. 17-21 nog eenvoudiger worden en gemakkelijker zijn: Waarom toch ligt Gij zoo voortdurend tegen mij op de loer (v. 17 en 18)? Waarom toch laat Gij mij geen oogenblik rust en ben ik onophoudelijk uw mikpunt (v. 19 en 20 b)? Waarom toch wilt Gij aan mij mijn kleine fouten maar niet vergeven (v. 20 a en 21)?</note>? waarom hebt Gij mij als vijand tegenover U gesteld en ben ik mijzelven ten last geworden?</verse> 
<verse osisID="Job.7.21"> Waarom neemt Gij mijne zonde niet weg en waarom verwijdert Gij niet mijne ongerechtigheid? Zie<note n="2138">Omtrent het tweede gedeelte van v. 21 Zie nu ga ik enz. vgl. VI noot 1.</note>, nu ga ik in het stof slapen, en als Gij mij in den morgen zult zoeken, zal ik niet meer bestaan.</verse>
</chapter>
<chapter osisID="Job.8">
<title>Hoofdstuk VIII.</title>
<p>Baldad (v. 1) verdedigt Gods rechtvaardigheid. God treft geen onschuldigen, maar zondaars (v. 2-4); doch als Job zich tot God bekeert, zal Hij hem wederom overvloedig zegenen (v. 5-7). Hij beroept zich op de uitspraken der voorvaderen (v. 8-10). Dezen leeren in beeldende spreuken, dat het geluk van den goddelooze kortstondig is (v. 11-16). Eveneens leeren zij, dat de booze volledig ten onder gaat; maar als Job zich bekeert, kan hij den ondergang nog ontkomen en weer gelukkig worden (v. 17-22).</p>
<verse osisID="Job.8.1"> Baldad nu, de Suhiet, antwoordde en zeide:</verse>
<verse osisID="Job.8.2"> Hoelang nog zult gij zóó spreken en zullen de woorden van uw mond veelvuldige windvlagen<note n="2139">Hebr.: ‘een hevige wind’, klank en galm zonder deugdelijke redeneering.</note> zijn?</verse>
<verse osisID="Job.8.3"> Zou God het recht omverwerpen of de Almachtige de gerechtigheid omkeeren?</verse>
<verse osisID="Job.8.4"> Ook, als uwe kinderen tegen Hem zondigden, heeft Hij hen overgeleverd in de hand hunner ongerechtigheid<note n="2140">Volgens Baldad is de verzekering van Job, dat hij lijdt zonder schuld, in strijd met Gods gerechtigheid. God is rechtvaardig (v. 3); Hij straft geen onschuldigen, maar die tegen Hem zondigden. Jobs kinderen zijn daarvan een voorbeeld. - Met dit vers begint de vierde rede, die begrensd wordt door hoofdstuk VIII. Zij bestaat uit een strophenpaar v. 2-4 en v. 5-7, een tusschenstrophe v. 8-10, en een tweede strophenpaar v. 11-16 en v. 17-22. De inhoud der strophen wordt aangegeven door den korten inhoud, boven het hoofdstuk geplaatst.</note>.</verse>
<verse osisID="Job.8.5"> Gij echter, indien gij in den vroegen ochtend u richt tot God<note n="2141">In den vroegen ochtend enz., eene Hebreeuwsche zegswijze. De zin is: Indien gij u ernstig beijvert tot God te gaan, door nl. van den Almachtige ontferming af te smeeken. Met die inwendige gesteltenis kome verder (zie het volgende vers) het uitwendig gedrag overeen.</note> en tot den Almachtige bidt,</verse> 
<verse osisID="Job.8.6"> indien gij zuiver en gerecht wandelt, zal Hij aanstonds opwaken tot u en met vrede vervullen de woning uwer rechtvaardigheid<note n="2142">Opwaken, uwe smeeking hooren en verhooren, en met vrede vervullen, Hebr.: ‘volkomen gelukkig maken’ uwe woning, waar gij dan deugdzaam leeft.</note>;</verse>
<verse osisID="Job.8.7"> op zulk eene wijze dat, zoo uw vroegere staat gering was, uw latere verheven zal zijn bovenmate<note n="2143">Op zulk eene wijze enz. Eenvoudiger heeft het Hebr.: ‘En uw aanvang zal klein zijn en uw einde zal zeer groot worden’, d.i. uw eerste staat zal, wat voorspoed en geluk betreft, gering zijn in vergelijking met uwen lateren.</note>.</verse>
<verse osisID="Job.8.8"> Immers ondervraag het vroegere geslacht en doorzoek vlijtig de geschiedenis der vaderen.</verse>
<verse osisID="Job.8.9"> (Wij toch zijn van gisteren en hebben geene kennis, omdat als eene schaduw<note n="2144">Bevestigde Eliphaz zijne meening met een visioen. Baldad beroept zich, naar den trant der wijzen (Eccli. XXXIX 2 en 3), op de wijsheid van het voorgeslacht, zonder welke onze kennis niet veel zou beteekenen, daar het leven te kort is om door eigen ondervinding wijs te worden. Misschien ook is hier bij wijze van tegenstelling eene toespeling gemaakt op het langdurige leven der aartsvaders, die wegens een veel grootere ondervinding veel meer wijsheid bezaten.</note> onze dagen op aarde zijn).</verse>
<verse osisID="Job.8.10"> En zij zullen u onderrichten; zij zullen tot u spreken en woorden voortbrengen uit hun hart<note n="2145">Het hart is als zetel der wijsheid beschouwd. - Thans volgen v. 11-19 de lessen der vaderen.</note>.</verse>
<verse osisID="Job.8.11"> Kan de bies wel groenen buiten vocht? of het rietgras<note n="2146">De bies, Hebr.: ‘het papierriet’, vgl. Exod. II noot 3. - Het rietgras, Hebr.: ‘achoe’, vgl. Gen. XLI noot 2.</note> groeien zonder water?</verse>
<verse osisID="Job.8.12"> Wanneer het nog in bloei is en door geen hand geplukt wordt, verdort het vóór alle kruiden.</verse>
<verse osisID="Job.8.13"> Zoo zijn de wegen<note n="2147">Zoo gaat het den boozen. Kort duurt hun geluk. Het is een waterplant buiten het water.</note> van allen, die God vergeten, en vergaat de hoop van den schijnheilige.</verse>
<verse osisID="Job.8.14"> Geen genoegen geeft hem zijne boosheid en als een spinneweb<note n="2148">Hebr.: ‘huis van eene spin’, zoodat het in het volgende vers onzeker is, al blijft ook de zin overanderd, wie rechtstreeks bedoeld is, de spin of de booze.</note> is zijn betrouwen.</verse>
<verse osisID="Job.8.15"> Hij verlaat zich op zijn huis en het houdt geen stand; hij maakt het sterk en het blijft niet staan.</verse>
<verse osisID="Job.8.16"> Saprijk vertoont hij zich, voor- dat de zon komt, en bij haren op gang<note n="2149">Hebr. ‘en tegen zijn hof aan (d.i. aan den rand, of in een uithoek van den hof, waarin hij zich bevindt) ontspruit zijn gewas’. Ook in eenige handschriften der Vulgaat leest men ‘horto’, in plaats van ‘ortu’. Hier wordt de booze vergeleken met een gewas, dat ontspruit in een uithoek van den hof, en dat saprijk is, weelderig opschiet, voordat de zon komt, dus in den nacht, maar na opkomst der zon zijn wasdom en waarde verliest, derhalve met een paddenstoel.</note> ontspruit zijn gewas.</verse>
<verse osisID="Job.8.17"> Over eenen steenhoop warrelen zijne wortels en tusschen steenen hecht hij zich vast<note n="2150">Vs. 17 en 18 bevatten een ander beeld dan v. 16. Hier wordt de goddelooze vergeleken met een plant of boom op steenachtigen grond, waarin de wortels niet diep kunnen doordringen, en waaruit hij dus gemakkelijk met wortel en al kan verwijderd worden. Het tweede gedeelte van v. 17 luidt in het Hebr.: ‘een huis van steenen (d.i. steenlaag) ziet hij’, treft hij aan, daar stoot hij met zijn wortels tegen aan, zonder er in te kunnen doordringen.</note>.</verse>
<verse osisID="Job.8.18"> Als men hem wegrukt van zijne plek, zal deze hem verloochenen en zeggen: Ik ken u niet<note n="2151">Hij wordt plotseling uitgeroeid om spoorloos te verdwijnen, zonder zelfs eenige herinnering achter te laten. Teekenend is dit uitgedrukt in de ook elders (VII 10) gebruikte persoonsverbeelding, waarbij aan de plaats zelve de gevoelens der bewoners zijn toegeschreven.</note>.</verse>
<verse osisID="Job.8.19"> Dit immers is de vreugde van zijnen weg, dat wederom uit de aarde anderen zullen ontspruiten<note n="2152">Van zijnen weg, van zijn leven. Dat wederom enz.: Hebr.: ‘en uit het stof spruit een ander voort’. Het is spottend gezegd. Ziedaar het blijde einde van dat gewas en, buiten beeldspraak, van den goddelooze. Zijn heengaan laat zelfs geene leemte achter. In zijne plaats komt aanstonds een ander.</note>.</verse>
<verse osisID="Job.8.20"> God verwerpt den eenvoudige niet, en Hij reikt de hand niet aan de boozen;</verse>
<verse osisID="Job.8.21"> totdat<note n="2153">Na met de lessen der vaderen zijne meening te hebben toegelicht, herhaalt Baldad (vgl. v. 5-7) ten besluit, dat Job nog, mits hij zich bekeere, gelukkig kan worde. Totdat enz, staat in verband met de eerste helft van v. 20. God verwerpt niet, maar zegent integendeel den vrome (vgl. I noot 2), ook u, als gij vroom zijt, en wel in die mate, totdat enz. - Anderen, in den grondtekst een enkelen klinker veranderend, vertalen: ‘Nog zal (kan) Hij uwen mond vervullen met gelach’ enz.</note> uw mond vervuld wordt met gelach en uwe lippen met gejuich.</verse>
<verse osisID="Job.8.22"> Die u haten, zullen met schaamte overdekt worden, en de tent der goddeloozen blijft niet bestaan<note n="2154">In verband met de tweede helft van v. 20 wordt hier nadrukkelijk aan de eindbeschaming der goddeloozen herinnerd, zonder welke naar oudtestamentische voorstelling (Ps. XXXIV 26; LXX 13; CVIII 29; CXXXI 18) het geluk van den vrome niet geheel volkomen is. Met: die u haten enz. voorspelt Baldad onbewust de eindbeschaming van zichzelf en de andere tegenstanders van Job.</note>.</verse>
</chapter>
<chapter osisID="Job.9"> 
<title>Hoofdstuk IX.</title>
<p>In antwoord op Baldad erkent Job (v. 1), dat de wijze en almachtige God rechtvaardig is (v. 2-10), dat geen mensch bevoegd is met Hem in rechten te treden (v. 11-19); want schuld vindt Hij ook in rechtvaardigen, die Hij treft evenzeer als goddeloozen (v. 20, 21, 29, 22-.24 Al straft God dus Job meedoogenloos voor kleine fouten (v. 25-28), toch heeft Job, niettegenstaande zijn deugdzaam leven, niets tegenover Hem in te brengen (v. 30-33). Doch gave God hem gelegenheid, dan zou hij spreken (v. 34, 35).</p>
<verse osisID="Job.9.1"> En Job antwoordde en zeide:</verse>
<verse osisID="Job.9.2"> Voorwaar ik weet, dat het zoo is en dat geen mensch recht heeft tegenover God<note n="2155">Hij erkent gaarne, dat het zoo is, gelijk Baldad (VIII 3) hem beduidde, te weten, dat het niet aangaat den rechtvaardigen God te beschuldigen van onrecht. - Hier begint de vijfde rede. Zij bestaat uit een strophenpaar IX 2-10 en 11-19; een tusschenstrophe IX 20, 21, 29 (zie noot 16), 22-24; een tweede strophenpaar IX 25-28 en 30-33; een tweede tusschenstrophe IX 34 - X 2; en een derde paar dubbelstrophen X 3-7, 8-12 en X 13-17, 18-22. - De korte inhoud boven hoofdstuk IX en X geplaatst, geeft den inhoud der strophen en strophe-helften aan.</note>!</verse>
<verse osisID="Job.9.3"> Indien hij wilde twisten met Hem, zou hij Hem niet kunnen antwoorden één tegen duizend<note n="2156">Zoo iemand, in den waan van verongelijkt te zijn door God, het bestond met Hem een twistgeding aan te gaan, God kon duizend vragen stellen, waarop die onverstandige mensch beschaamd het antwoord schuldig zou blijven. Het ware dan dwaas recht te willen hebben tegenover God, die (v. 4) de wijsheid zelve is en de besluiten zijner wijsheid ten uitvoer brengt met onweerstaanbare kracht, met de kracht zijner almacht, zooals (v. 5-10) in enkele voorbeelden wordt aangetoond.</note>.</verse>
<verse osisID="Job.9.4"> Wijs van hart is Hij en sterk in kracht; wie wederstond Hem en had vrede?</verse>
<verse osisID="Job.9.5"> Hij verzet de bergen en zij weten het niet, als Hij hen omkeert in zijnen toorn<note n="2157">God doet het zoo plotseling en snel, dat zij, bij wijze van spreken, er niets van weten, voordat het is gebeurd. De beeldspraak doelt op het geduchte natuurverschijnsel der aardstortingen en in v. 6 op dat der aardbevingen.</note>.</verse>
<verse osisID="Job.9.6"> Hij schudt de aarde uit hare plaats en hare zuilen wankelen<note n="2158">Eene dichterlijke voorstelling, als ware de aarde een op zuilen rustend bouwwerk.</note>.</verse>
<verse osisID="Job.9.7"> Hij gebiedt de zon en zij komt niet op: en de sterren sluit Hij weg als onder zegel<note n="2159">Als het Hem behaagt, blijven de lichtende sterren verborgen, gelijk de letters van een onder zegel gesloten boek.</note>.</verse>
<verse osisID="Job.9.8"> Hij spant de hemelen uit, Hij alleen, en Hij treedt over de golven der zee.</verse> 
<verse osisID="Job.9.9"> Hij maakt den Berenleider en den Orion en het Regengesternte en de binnenkamers van het Zuiden<note n="2160">Arcturus is een ster van Boötes of den Berenleider, maar ook dat gansche sterrenbeeld wordt met dien naam aangeduid. Orion is die sterrengroep, een langwerpig vierkant vormend, in welker midden de drie sterren der zoogenaamde Driekoningenster schitteren. Het regengesternte of de Hyaden, aan het hoofd van het sterrenbeeld de Stier, is een sterrengroep in de nabijheid van de meer bekende en meer heldere groep der Plejaden of het Zevengesternte. De Vulgaat blijft zich niet overal gelijk. Vgl. o.a. XXXVIII 31, waar in plaats van Orion ‘Arcturus’, in plaats van Hyades ‘Pleiades’, en v. 32, waar in plaats van Arcturus ‘Vesperus’ vertaald is. Zie ook Amos V noot 16. - Gewoonlijk verstaat men den grondtekst: ʽAsj (elders ʽAjisj) den grooten Beer, sommigen (waarschijnlijker) de Hyaden met de hoofdster Aldebaran, Khesil Orion, Khimah de Plejaden. - De binnenkamers van het Zuiden zijn de laagste in Palestina zichtbare breedten van den Zuiderhemel, waaruit de gloeiende zuidenwind voortkomt (vgl. XXXVII 9 en 17; Isaï. XXI 1; Zach. IX 14); vermoedelijk echter worden hier de schitterende sterrengroepen van het zuiden bedoeld, die toen ter tijd in Palestina zichtbaar waren: het schip Argo, het zuidelijk Kruis en de Centaurus.</note>.</verse>
<verse osisID="Job.9.10"> Hij doet groote en onbegrijpelijke dingen en wonderdaden zonder tal<note n="2161">Eliphaz' woorden (V 9) aanhalend toont Job nadrukkelijk, ook te midden van zijn lijden, geenszins de mindere zijner vrienden te zijn in eerbiedige hulde aan God.</note>.</verse>
<verse osisID="Job.9.11"> Komt Hij tot mij, ik zie Hem niet; gaat Hij henen, ik weet het niet<note n="2162">In tegenstelling met die goddelijke wijsheid en almacht staat 's menschen onwetendheid en machteloosheid. Als een blinde ziet hij niet, begrijpt hij niet Gods wijze van doen met den mensch en ook (v. 12) is geen sterveling bij machte God rekenschap te vragen van zijne daden, gelijk daar de grondtekst duidelijker zegt: ‘Zie! Hij rooft weg; wie houdt hem tegen? wie zegt tot Hem, wat doet Gij?’</note>.</verse>
<verse osisID="Job.9.12"> Ondervraagt Hij plotseling, wie zal Hem antwoorden? Of wie kan zeggen: Waarom handelt Gij zoo?</verse>
<verse osisID="Job.9.13"> God is Hij, aan wiens toorn niemand weerstand kan bieden en onder wien zich krommen die den aardbol dragen<note n="2163">Met die den aardbol dragen zijn mogelijk de machtigen, de vorsten, bedoeld. Deze vertaling schijnt ontstaan door de lezing ‘rachab’ in plaats van ‘rahab’. Het Hebr. heeft echter: ‘de helpers van Rahab’ of ‘de helpers der trotschheid’ (vgl. Isai. XXX noot 7 en LI noot 7), waarmede misschien de duivelen of de ergste booswichten zijn aangewezen. De Septuagint vertaalt: ‘de zeemonsters onder den hemel’, en volgens sommigen zou hier op dichterlijke wijze wederom sprake zijn van een sterrenbeeld. Enkelen meenen hier een toespeling aan te treffen op een heidensche fabel, volgens welke een zeemonster door een god was overwonnen en tusschen de sterren aan den hemel vastgeklonken.</note>.</verse>
<verse osisID="Job.9.14"> Wie dan ben ik, dat ik Hem zou antwoorden en mijne woorden zou spreken tot Hem<note n="2164">Hoe kan ik het dan bestaan met dien wijzen en machtigen God een twistgeding (vgl. v, 3) aan te gaan, tegen Hem mijne woorden (Hebr.) ‘te kiezen’, d.i. met welgekozen woorden te pleiten?</note>?</verse>
<verse osisID="Job.9.15"> Al had ik ook eenig recht, ik zou niet antwoorden, maar mijnen rechter verbidden<note n="2165">In geen geval, al meent hij ook eenig recht te hebben, zal hij als een verongelijkte tegen God twisten en zijn recht vorderen. Ook dan zal hij Hem, als zijnen rechter, om genade smeeken (gelijk het Hebr. duidelijker zegt). De reden hiervan blijkt genoeg uit het voorgaande. Tegenover den oneindig wijzen en almachtigen God (zie noot 2) kan de nietige mensch (zie noot 8) nooit als gelijke, als partij in rechten, optreden. In zijne hoogheid heeft God recht om te doen met den mensch, wat Hij wil.</note>.</verse>
<verse osisID="Job.9.16"> En wanneer Hij mijn geroep verhoorde, ik zou niet gelooven, dat Hij naar mijne stem luistert<note n="2166">Duidelijker heeft het Hebr.: ‘Indien ik riep en Hij mij antwoordde, ik zou niet’ enz. Bestond ik het voor God mijn recht aan te toonen en billijkte Hij zelfs mijne pleitrede, daaruit volgt niet, dat Hij mijne wenschen vervullen, aan mijn lijden een einde maken zou; integendeel, ik vrees, dat Hij mij dan nog veel meer zou treffen (v. 17, 18).</note>.</verse>
<verse osisID="Job.9.17"> Want in een stormwind zou Hij mij verpletteren en vermenigvuldigen mijne wonden ook zonder reden<note n="2167">Zonder reden, zonder dat ik het door groote zonden verdiend heb.</note>.</verse>
<verse osisID="Job.9.18"> Hij zou mijnen geest geen rust gunnen en mij vervullen met bitterheid.</verse>
<verse osisID="Job.9.19"> Wordt er naar kracht gevraagd, Hij is allersterkst; naar rechtmatig gericht, niemand durft te mijne gunste getuigen<note n="2168">Het Hebr. kan met geringe tekstwijziging aldus worden verstaan: ‘Vraagt men naar macht van den sterke, ziet naar Hem (deze is bij Hem zeker aanwezig); naar recht, wie zou Hem durven dagvaarden’, als opperste Heer heeft Hij recht om te doen, wat Hij wil, zonder dat iemand Hem ter verantwoording kan roepen. In dien zin moet ook de vertaling der Vulgaat worden opgevat. Job zegt hier waarom het voor hem niet aangaat als verongelijkte met God in rechte te treden: Hij heeft de macht om met mij te doen, wat Hij wil; en niemand zal te mijne gunste Hem het recht durven betwisten, om met mij te handelen, zooals Hij thans doet. Ook Job zelf zou dat niet durven bestaan; want, al is hij zich geen groot kwaad bewust, hij weet dat voor God zelfs onschuldigen niet rein zijn en vrij van schuld; zie v. 20 en 21.</note>.</verse>
<verse osisID="Job.9.20"> Wil ik mij rechtvaardigen, mijn mond veroordeelt mij; verklaar ik mij onschuldig, Hij overtuigt mij van boosheid<note n="2169">Hoewel van geene zonde zich bewust, zou hij toch genoodzaakt zijn schuld te bekennen. Immers in vele dingen misdoen allen; en die zegt geene zonde te hebben, misleidt zich zelven (Jac. III 2; I Joan. I 8).</note>.</verse>
<verse osisID="Job.9.21"> Ben ik ook eenvoudig, mijne ziel weet het niet en mijn leven walgt mij<note n="2170">Ook de rechtvaardige weet niet, of hij liefde of haat waardig is. Onder den druk van zijn lijden verlangt Job daarom naar den dood. - Naar den grondtekst kunnen v. 20 en 21 in dien zin worden opgevat, dat Job aldaar zijn walging erover uitdrukt, dat hij, zich niet bewust van groote zonden, voor kleine misslagen door God als een groot boosdoener behandeld wordt: ‘20. Ofschoon ik rechtvaardig ben van mond, houdt Hij mij voor een boosdoener! Onschuldig ben ik, maar Hij houdt mij voor schuldig! 21. Onschuldig ben ik, maar ik bemerk het niet in mijn ziel (ik word er niet naar behandeld)! mijn leven walgt mij!’ Bij dezen zin past de inhoud van v. 29 naar de opvatting der Septuagint, volgens welke ook het Hebr. met een kleine tekstwijziging kan worden vertaald: ‘Ik, ik zou een boosdoener zijn! o, waarom sterf ik toch niet!’ - Ook volgens de vertaling der Vulgaat past de inhoud van v. 29 volkomen bij den zoo even aangegeven zin van v. 20 en 21. - Daarom denken wij v. 29 geplaatst achter v. 21, waardoor tevens de stropheering geordend wordt.</note>.</verse> 
<verse osisID="Job.9.22"> Wat ik zeg: het staat gelijk, zoowel den onschuldige als den goddelooze vernietigt Hij<note n="2171">Wat Job in v. 20, 21 reeds bedoelde te zeggen, wat daar in het bijzonder voorbeeld van hemzelf reeds lag opgesloten, wordt hier in het algemeen en vormelijk uitgesproken: Wat de tijdelijke rampen betreft, staat het gelijk, of men onschuldig of goddeloos is; want ook de onschuldige is voor God niet rein en zonder schuld, en daarom wordt hij evenzeer als de goddelooze getuchtigd. Deze algemeene stelling wordt thans in v. 23 en 24 met een paar algemeene voorbeelden bevestigd.</note>.</verse>
<verse osisID="Job.9.23"> Als Hij geeselt, mocht Hij dan eens voor al dooden en niet met de straffen der onschuldigen lachen<note n="2172">Menschelijker wijze gesproken en niet zonder eenige overdrijving, zooals die bij hartstochtelijke redeneering, vooral in dichterlijken stijl, meermalen voorkomt, lacht God met de straffen der onschuldigen, wanneer Hij, schijnbaar onverschillig voor hunne smeeking, hen met rampen bezoekt. In de bittere klacht schuilt een bevestiging der uitspraak van v. 22. Duidelijker echter is dat verband in het Hebr.: ‘Als een geesel plotseling doodt, lacht Hij met de kwelling der onschuldigen’. Dat gebeurt bijv. ten tijde van pest of oorlog, wanneer ook de braven niet gespaard worden. - Een tweede bewijs voor de uitspraak van v. 22 volgt in v. 24.</note>.</verse>
<verse osisID="Job.9.24"> De aarde is in de hand van den goddelooze gegeven, het aangezicht harer rechters bedekt Hij; als Hij het niet is, wie is het dan<note n="2173">De boozen hebben in de wereld de overhand en met bedekt aangezicht. blind voor de onpartijdige waarheid door hunne boosheid, misbruiken zij tot leed der braven recht en macht. Dat gebeurt met Gods toelating en in zooverre is die toestand zijn werk. Vandaar, wederom met zekere overdrijving, Hij bedekt, vgl. Exod. IV 16.</note>?</verse>
<verse osisID="Job.9.25"> Mijne dagen waren sneller dan een renbode; zij vloden en zagen het goede niet<note n="2174">Wederom vestigt Job op zich zelven de aandacht. Immers zelf is hij ook voor de stelling van v. 22 een bewijs. Vluchtig en niet gelukkig was zijn leven en (v. 27) wat daarvan nog overbleef, is met bitter lijden vervuld. - Van zijn verleden spreekt hij op die wijze, omdat ook het langste leven vluchtig en kort blijkt op het einde (Sap. V 9-12) en omdat één uur van lijden de vroegere vreugde doet vergeten (Eccli. XI 29).</note>.</verse>
<verse osisID="Job.9.26"> Zij gingen voorbij als schepen met vruchten beladen<note n="2175">Misschien bedoelt het Hebr.: ‘rieten schepen’, waarvan ook Isai. XVIII 2 melding maakt.</note>, als een arend, die vliegt naar het aas.</verse>
<verse osisID="Job.9.27"> Als ik zeg: Ik zal niet meer zoo spreken, dan verander ik van gelaat en word ik smartelijk gefolterd<note n="2176">Is hij soms voornemens zijn geklaag te staken, aanstonds verwringt weer de smart zijn gelaat. Vgl. voor den grondtekst de volgende noot.</note>.</verse>
<verse osisID="Job.9.28"> Ik vreesde voor al mijne werken, wetend dat Gij den overtreder niet zoudt sparen<note n="2177">De vreeze Gods bestierde hem steeds. Derhalve vindt zijn lijden niet in vroegere misdaden een voldoende verklaring. Het Hebr. van dit en het vorige vers luidt echter volgens een andere vertaling: ‘27. Als ik zeg: Laat ik mijn geklaag vergeten, mijn (droef) gelaat veranderen en mij vervroolijken, 28. dan ducht ik al mijne smarten; ik weet, dat Gij mij niet voor onschuldig houdt’. Geen oogenblik kan hij zijn lijden vergeten en altijd is hij in vrees voor nieuwe pijnen, want hij ondervindt, dat God hem als eenen strafschuldige kastijdt.</note>.</verse>
<verse osisID="Job.9.29"> Als ik echter zóó zelfs een goddelooze ben, waarom heb ik mij dan vergeefs afgetobd<note n="2178">Ik word als een goddelooze gestraft en dus baatte mij mijne vroegere godsvrucht niets. - Zoo klaagt (vgl. Ps. LXXII 13) in het oogenblik van ontmoediging de natuurlijke mensen, die reeds hier zijne deugd beloond wil zien en het leed der aarde als werkelijk kwaad verafschuwt. - De tegenwoordige grondtekst heeft echter in het tweede halfvers: ‘Waartoe zou ik mij tevergeefs afmatten’ nl. met te klagen bij God over verongelijking en mijne onschuld te willen verdedigen. Hierop toch schijnt de nadere verklaring der klacht (v. 30-33) te doelen. In die verklaring worden immers de reeds bekende redenen herhaald, welke het ondoenlijk maken tegenover God zijne gerechtigheid te bewijzen en zich door Hem verongelijkt te noemen. Zie hierbij ook noot 16.</note>?</verse>
<verse osisID="Job.9.30"> Al wiesch ik mij als het ware met sneeuwwater en al blonken ook zoo rein mogelijk mijne handen,</verse>
<verse osisID="Job.9.31"> toch zoudt Gij mij in de vuilnis dompelen en mijne kleederen zouden van mij walgen<note n="2179">Al is hij zich geene schuld bewust, toch kan God hem van schuld overtuigen en ten ergste beschamen. Vgl. v. 2, 15, 16 en 20-22.</note>.</verse>
<verse osisID="Job.9.32"> Want niet aan eenen man, die mijns gelijke is, geef ik antwoord; en niet aan iemand, die met mij in het gericht op gelijke wijze gehoord kan worden.</verse>
<verse osisID="Job.9.33"> Niemand is er, die oordeel kan vellen over beiden en zijne hand kan leggen op de twee<note n="2180">Hij kan niet twisten over zijn recht tegenover den oneindig verheven God, den oppersten Rechter. Vgl. v. 19.</note>.</verse>
<verse osisID="Job.9.34"> Dat Hij zijne roede van mij afwende en zijne vrees mij niet verschrikke,</verse>
<verse osisID="Job.9.35"> dan zal ik spreken zonder Hem te vreezen; want in vreeze kan ik niet antwoorden<note n="2181">Des te minder kan hij zijne rechtvaardiging beproeven, van vreeze wegkrimpend onder de roede van Gods kastijding. Nochtans, zoo slechts zijn lijden ophield, zou hij, ondanks alles wat daar tegen is (v. 11-19 en 30-33), spreken, voor God zijne onschuld bepleiten en aantoonen dat hij niet die zondaar is, waarvoor zijne vrienden hem houden. - Het laatste halfvers in het Hebr.: ‘want, niet zoodanig ben ik bij mij zelf’ wijst vermoedelijk aan, waarom hij dan vrijmoedig zou spreken: Job is niet zulk een, als zijne vrienden meenen, of wel: niet zóó is het met hem gesteld, dat hij om vroegere misdaden God behoeft te vreezen.</note>.</verse>
</chapter>
<chapter osisID="Job.10"> 
<title>Hoofdstuk X.</title>
<p>Job, zijn rede vervolgend, wil spreken en aan God de reden vragen van zijn lijden (v. 1-2). God slaat hem, ofschoon Hij weet, dat hij geen zondaar is (v. 3-7), en ofschoon Hij hem met zooveel zorg schiep (v. 8-12). Niettegenstaande dat alles vervolgt Hij hem onophoudelijk (v. 13-17). Had God hem maar niet geschapen, gave Hij hem tenminste thans eenige verademing vóór zijnen dood! (v. 18-22).</p>
<verse osisID="Job.10.1"> Een walg voor mijne ziel is mijn leven; tegen mij<note n="2182">Tegen mij, beter ‘aangaande mij’, zooals ook het Hebr. vertaald kan worden. Onrustig en veranderlijk in zijn ellendigen toestand, door zijne smarten gedrongen tot klagen, gaat hij thans toch spreken tot God; vgl. IX noot 27.</note> wil ik den vrijen loop laten aan mijne rede, spreken wil ik in de bitterheid mijner ziel.</verse>
<verse osisID="Job.10.2"> Ik zeg tot God: Veroordeel mij niet; doe mij weten, waarom Gij zóó mij richt<note n="2183">Veroordeel mij niet, Hebr.: ‘maak mij niet tot een schuldige’. Zijn lijden maakt hem schijnbaar een door God tentoongesteld en gestraft misdadiger, en Gods handelwijze met hem gaat zijn begrip te boven. Vandaar de vraag: ‘Doe mij weten, waarom Gij (Hebr.) tegen mij strijdt’, mij als uwen vijand behandelt.</note>.</verse>
<verse osisID="Job.10.3"> Schijnt het U goed toe, als Gij mij kwelt en mij, het werk uwer handen, verdrukt en het plan der goddeloozen begunstigt<note n="2184">De vragen van v. 3-6 veronderstellen een ontkennend antwoord. God heeft geen behagen in de kwelling der deugdzamen, Hij weet daarenboven zeer goed, dat Job geen booswicht is; en toch heeft het den schijn, dat het niet zoo is. - Algemeener heeft het Hebr.: ‘Behaagt het U te verdrukken, het werk Uwer handen te verstooten en het plan der goddeloozen (met uwe gunst) te bestralen’? De verdrukking der braven is vanzelf de triomf der boozen en kan als zoodanig aan God niet behagen.</note>?</verse>
<verse osisID="Job.10.4"> Hebt Gij vleeschelijke oogen, of ziet ook Gij gelijk een mensch ziet<note n="2185">Aan menschelijke kortzichtigheid, welke dikwijls niet verder reikt dan tot den uiterlijken schijn, kan niet gedacht worden.</note>?</verse>
<verse osisID="Job.10.5"> Zijn als de dagen van den mensch Uwe dagen en Uwe jaren als de tijden des menschen,</verse>
<verse osisID="Job.10.6"> dat Gij zoekt naar mijne ongerechtigheid en vorscht naar mijne zonde<note n="2186">De mensch met zijn beperkte kennis stelt een onderzoek in om de waarheid te achterhalen, maar God heeft dergelijke middelen niet noodig om te weten wie Job is.</note>?</verse> 
<verse osisID="Job.10.7"> En Gij weet, dat ik niets misdadigs heb gedaan, terwijl niemand uit Uwe hand kan verlossen<note n="2187">Des te minder is onderzoek naar schuld noodig, daar immers de Alwetende Job's onschuld kent en bovendien geen sterveling toch ooit ontsnappen kan aan Gods gericht. Het Hebr. kan zóó worden vertaald, dat v. 7 de samenvatting en het besluit bevat der vragen van v. 3-6: ‘Ofschoon Gij weet, dat ik geen zondaar ben, toch kan ik aan uwe (straffende) hand niet ontkomen’, toch tuchtigt Gij mij.</note>.</verse>
<verse osisID="Job.10.8"> Uwe handen hebben mij gemaakt en mij geboetseerd geheel en al<note n="2188">Letterlijk: ‘geheel rondom’. De kunstenaar heeft zijn werk lief, en zou dan de Schepper het werk zijner handen (v. 3) verbrijzelen?</note>; en zoo op eens werpt Gij mij ten gronde?</verse>
<verse osisID="Job.10.9"> Gedenk toch dat Gij mij als leem hebt gemaakt, en zult Gij mij tot stof doen terugkeeren<note n="2189">Als leem, dat door den pottenbakker met zorg wordt toebereid. - Het tweede halfvers wordt beter als vraag gelezen. Klaarblijkelijk is de tegenstelling van het vorige vers tusschen de zorgzame liefde van weleer en de harde behandeling van thans herhaald. Over die liefde handelen verder v. 10-12, over de harde behandeling v. 13-17.</note>?</verse>
<verse osisID="Job.10.10"> Hebt Gij mij niet als melk gemolken<note n="2190">Gemolken, Hebr.: ‘uitgestort’ of ‘uitgegoten’. - In deze verzen 10-12 is het geheim van 's menschen wording op dichterlijke wijze uiteengezet.</note> en als kaas doen stremmen?</verse>
<verse osisID="Job.10.11"> Met vel en vleesch hebt Gij mij bekleed, met beenderen en vezelen mij aaneengehecht.</verse>
<verse osisID="Job.10.12"> Leven en gunst hebt Gij mij geschonken en Uw toezicht heeft mijnen adem bewaakt<note n="2191">Het leven en elk oogenblik des levens is gunst van God. Zijn zorgzaam toezicht bewaart ook van het ongeboren kind den levensadem.</note>.</verse>
<verse osisID="Job.10.13"> Hoewel Gij dat in Uw hart verbergt, weet ik toch dat Gij alles gedachtig zijt<note n="2192">Hoewel Gij thans, blijkens het mij toebeschikte lijden, die vroegere goedheid in Uw hart verbergt, doet alsof Gij er niet meer aan denkt, weet ik toch enz.</note>.</verse>
<verse osisID="Job.10.14"> Indien ik zondigde en Gij voor een uur mij spaardet, waarom laat Gij mij van mijne ongerechtigheid niet zuiver worden<note n="2193">Als mijn lijden kastijding is voor vroegere kleine zonden (want groote beging ik niet), waarom thans die hardheid en niet, in overeenstemming met de reeds betoonde lankmoedigheid, barmhartige verhooring van mijn gebed en volledige vergiffenis.</note>?</verse>
<verse osisID="Job.10.15"> En was ik goddeloos, wee mij; en ben ik rechtvaardig, ik zal het hoofd niet opheffen, verzadigd van druk en ellende<note n="2194">En was ik goddeloos, was het waar, wat mijne vrienden meenen, dat ik groote zonden beging, wee mij, dan zou ik thans met alle reden uwe geweldigste tuchtiging ondervinden; en ben ik rechtvaardig, al is het ook niet waar, dat ik een groot zondaar ben, toch zal ik het thans niet wagen, het hoofd op te heffen tot mijne verdediging. Want zou ik dat durven bestaan, thans, nu Gij het er blijkbaar op hebt gezet, om mij te kwellen, dan wachtte mij voor mijne hoovaardij (v. 16) nog erger lijden, vernieuwing en vermeerdering mijner ellenden (v. 17), welke naar de meening der menschen getuigenis afleggen van mijne schuld en van uwe gramschap.</note>.</verse> 
<verse osisID="Job.10.16"> Want wegens hoovaardij<note n="2195">En in v. 16-17 en meer nog in de vorige verzen 13-15 is er verschil tusschen den Latijnschen tekst en het Hebr., en schijnt om het betere zinverband (vgl. noot 8) de grondtekst de voorkeur te verdienen. Deze heeft: ‘13. En dit (nl. uw vroegere liefderijke zorg) hebt Gij verborgen in Uw hart; ik weet (bij ondervinding) dat bij U vaststond: 14. als ik zondigde (uit menschelijke zwakheid), zoudt Gij mij in het oog houden en mij van mijne ongerechtigheid niet zuiveren (mijne menschelijke tekortkomingen niet ongestraft laten); 15. als ik goddeloos handelde, wee mij (dan dreigde mij de allerergste bestraffing); en was ik rechtvaardig, ik zou (toch) mijn hoofd niet mogen opheffen, verzadigd van smaad en ziende mijne ellende; 16. en verhief het zich (dat hoofd), als een leeuw zoudt Gij jacht op mij maken en telkens opnieuw uwe wondermacht aan mij toonen; 17. telkens zoudt Gij uwe getuigen vernieuwen tegen mij en vermenigvuldigen zou zich uwe verbolgenheid tegen mij en legerscharen (van plagen) zouden elkander afwisselen tegen mij.</note> zoudt Gij mij als eene leeuwin aangrijpen en opnieuw mij wonderbaar folteren.</verse>
<verse osisID="Job.10.17"> Gij zoudt vernieuwen Uwe getuigen tegen mij en vermenigvuldigen uwen toorn tegen mij en straffen zouden krijg voeren in mij.</verse>
<verse osisID="Job.10.18"> Waarom hebt Gij mij uit den moederschoot doen komen? och, ware ik omgekomen, zoodat geen oog mij had gezien.</verse>
<verse osisID="Job.10.19"> Ik ware geweest alsof ik er niet geweest was, van den schoot af ten grave gedragen<note n="2196">Eene herhaling der klachten van III 10-12.</note>.</verse>
<verse osisID="Job.10.20"> Zal het klein getal mijner dagen niet welhaast eindigen? Laat dan van mij af, opdat ik een weinig klage over mijne smart<note n="2197">Hebr.: ‘opdat ik mij een weinig verkwikke’.</note>;</verse>
<verse osisID="Job.10.21"> voordat ik heenga, om niet terug te keeren, naar het duistere en met donkerheid des doods bedekte land,</verse>
<verse osisID="Job.10.22"> het land van ellende en duisternis, waar doodsschaduw en geen orde is, maar eeuwige verschrikking woont<note n="2198">Bedoeld is de onderwereld (Gen. XXXVII noot 16), welke duister en zonder orde genoemd wordt, omdat daar voorgoed het licht van dit leven verdwenen, het onderscheid van rang en staat (III 17-19) weggenomen is. Zij heet het land van ellende en eeuwige verschrikking, voor zoover aan den mensch het gemis des aardschen levens een allerergst ongeluk toeschijnt en de toekomst in het doodenrijk hem met groote vreeze vervult. De grondtekst spreekt niet van ellende en verschrikking, maar van dikke duisternis en stikdonker, waarmede echter beeldsprakig ellende en treurigheid zijn uitgedrukt.</note>.</verse>
</chapter>
<chapter osisID="Job.11"> 
<title>Hoofdstuk XI.</title>
<p>Sophar (v. 1) maakt er Job een verwijt van, dat hij zich onschuldig noemt voor God (v. 2-4). Mocht God hem toch zijn groote schuld doen inzien (v. 5, 6)! God is te verheven om tegen Hem op te staan, als Hij eenen zondaar kastijdt (v. 7-12). Job moet zich bekeeren, dan zal zijne ellende ophouden (v. 13-16) en geluk weer zijn deel worden (v. 17-20).</p>
<verse osisID="Job.11.1"> Sophar nu de Naämathiet nam het woord en zeide:</verse>
<verse osisID="Job.11.2"> Moet hij, die veel spreekt, ook niet luisteren<note n="2199">Hebr.: ‘Mag die menigte van woorden onbeantwoord blijven?’ - Hiermede begint de zesde rede. Het eerste strophenpaar omvat v. 2-4 en 5-6 (v. 6 bestaat uit 4 stichen en geldt dus voor 2 verzen), de tusschenstrophe v. 7-12, en het tweede strophenpaar v. 13-16 en 17-20. De korte inhoud boven het hoofdstuk geeft den inhoud der strophen aan.</note>? of moet een praatzuchtig man gelijk hebben?</verse>
<verse osisID="Job.11.3"> Moeten voor u alleen de menschen zwijgen? en zoudt gij, na de overigen bespot te hebben, door niemand weerlegd worden<note n="2200">Het eerste halfvers luidt in het Hebr.: ‘Zou uw gezwets de menschen tot zwijgen brengen?’ - Naar Sophar's meening heeft Job door te zeggen, dat hij onschuldig lijdt, God bespot en trof dat spotten zijdelings ook de vrienden als verdedigers van Gods zaak. De grondtekst spreekt echter niet van de overigen.</note>?</verse>
<verse osisID="Job.11.4"> Gij toch hebt gezegd: zuiver is mijn woord en rein ben ik voor uwen aanblik<note n="2201">Mijn woord, volgens den tegenwoordigen grondtekst: ‘mijne leer’, nl. ter zake van het lijden der rechtvaardigen, waarin Job (vgl. IX noot 14) van zijne vrienden verschilt. Waarschijnlijk echter was de oorspronkelijke lezing niet ‘likchi = mijne leer’, maar ‘lechti = mijn wandel’, waarmede de Septuag. overeenkomt en waardoor de gedachte van het eerste halfvers parallel wordt met die van het tweede. Rein ben ik enz., Job had zich geene volmaakte reinheid aangematigd (vgl. VII noot 15 en IX noot 15 en 25), maar wel betuigd voor Gods aanschijn een rechtvaardige te zijn en geen goddelooze (X 7; vgl. ook VII noot 15 en IX noot 16); doch Sophar, die evenals de andere vrienden van de meening uitgaat, dat ieder zwaar lijden straf is voor zware zonden, acht die betuiging eene bespotting van den alwetenden en grooten God. Vandaar v. 5-12.</note>.</verse>
<verse osisID="Job.11.5"> Mocht echter God met u spreken en zijne lippen voor u openen<note n="2202">Waarschijnlijk eene toespeling op X 2.</note>,</verse>
<verse osisID="Job.11.6"> om u te toonen de geheimen der wijsheid, en dat menigvoudig zijne wet is, en om u te doen inzien, dat Hij veel minder van u afvergt dan uwe ongerechtigheid verdient<note n="2203">Menigvoudig in voorschriften en geboden, waartegen de mensch kan misdoen. Hebr.: ‘dat zij (die geheimen) dubbel zijn voor het begrip’, anders gezegd, dat zij verre staan boven het begrip, dat de mensch zich daarvan vormt. Wellicht is hier berispend op Job's woorden (VI 2) gedoeld.</note>!</verse> 
<verse osisID="Job.11.7"> Of kunt gij wellicht de wegen Gods begrijpen en op volkomen wijze den Almachtige nagaan<note n="2204">Job houdt zich voor rechtvaardig, maar dat is, volgens Sophar, overmoed en onverstand. Immers God tuchtigt hem als zondaar en God weet het oneindig beter, zijne kennis (v. 8 en 9) omvat meer dan hemel en aarde.</note>?</verse>
<verse osisID="Job.11.8"> Hooger dan de hemel is Hij, en wat is uwe macht? dieper dan de onderwereld, en van waar is uwe kennis?</verse>
<verse osisID="Job.11.9"> Langer dan de aarde is zijne afmeting en breeder dan de zee.</verse>
<verse osisID="Job.11.10"> Als Hij alles het onderstboven keerde of opeenpakte, wie zou Hem tegenspreken<note n="2205">Volgens Hebr. zegt Sophar, met toespeling op IX 2, dat er tegen God, ‘als Hij aangrijpt en in hechtenis neemt en de vierschaar spant’, niet valt te twisten, maar om een andere reden dan Job aangaf, te weten (zie v. 11) omdat God altijd alleen de boozen slaat.</note>?</verse>
<verse osisID="Job.11.11"> Hij toch kent de ijdelheid der menschen en zou Hij, de ongerechtigheid ziende, er geen acht op slaan<note n="2206">Hij kent de ijdelheid, de zonden, der menschen en laat ze niet ongestraft. Zie echter volgende noot.</note>?</verse>
<verse osisID="Job.11.12"> Een dwaze man verheft zich in hoovaardij en waant zich als het veulen van den woudezel vrij geboren<note n="2207">In tegenstelling met v. 10 wordt hier gezegd, hoe de onverstandige doet, als God hem treft. Hij berust niet in Gods rechtmatig gericht, maar is weerbarstig tegen de kastijding als een woudezelsveulen, dat van toom noch juk wil weten. - Waarschijnlijk is echter naar Hebr. de zin van v. 11 en 12 geheel anders: ‘11. Hij kent de ijdele zondige) menschen, en Hij doet (door kastijding) de ongerechtigheid inzien, waarop men (zelf) geen acht sloeg. 12. Een dwaze man wordt (aldus) verstandig gemaakt, en het veulen van een woudezel tot mensch omgeschapen’.</note>.</verse>
<verse osisID="Job.11.13"> Gij echter, versterk uw hart en strek uwe handen naar Hem uit<note n="2208">Aldus vertalen wij, omdat naar het Hebr.: ‘Wanneer gij echter uw hart bereidt en uwe handen naar Hem uitstrekt’, hier, evenals V 17 en VIII 20, de slotvermaning tot bekeering begint.</note>!</verse>
<verse osisID="Job.11.14"> Als gij de boosheid, welke in uwe hand is, van u verwijdert, en er in uwe tent geen ongerechtigheid verblijft,</verse>
<verse osisID="Job.11.15"> dan zult gij uw gelaat smetteloos kunnen opheffen<note n="2209">Eene toespeling op X 15 (tweede halfvers), waar Job van zich het tegendeel getuigt.</note>, en gij zult vaststaan en niet vreezen.</verse> 
<verse osisID="Job.11.16"> Ook de ellende zult gij vergeten, en ze als water, dat voorbijgestroomd is, gedenken<note n="2210">Men denkt niet meer aan water, dat voor altijd is weggestroomd.</note>.</verse>
<verse osisID="Job.11.17"> En luister als van den middag zal voor u opgaan des avonds; en wanneer gij meent dat het met u gedaan is, zult gij oprijzen als de morgenster<note n="2211">De avond uws levens zal zeer gelukkig zijn; Hebr.: ‘Klaarder dan de middag rijst het leven; zij het duister, het wordt als de morgenstond’.</note>.</verse>
<verse osisID="Job.11.18"> En gij zult betrouwen hebben, wijl u hope gegeven is, en omschanst zult gij gerust slapen.</verse>
<verse osisID="Job.11.19"> Gij zult rusten en niemand zal u verschrikken; en zeer velen zullen tot uw gelaat hunne bede richten<note n="2212">Zeer velen zullen uwe gunst zoeken. Vgl. III Reg. XIII 6.</note>.</verse>
<verse osisID="Job.11.20"> De oogen echter der goddeloozen zullen dof worden, en de ontvluchting van hen wijken, en hunne hoop zal zijn een gruwel voor de ziel<note n="2213">Dof worden door het vruchteloos uitzien naar geluk; de ontvluchting der kastijdingen Gods zal hun onmogelijk zijn; ten slotte rest hun niets anders dan datgene, waarvan de mensch gruwt, te weten dood en ondergang, zooals het Hebr. duidelijker zegt: ‘en hunne hoop is het uitblazen van den laatsten adem’. Met de goddeloozen zijn evenals VIII 22 de vijanden van Job bedoeld na zijne bekeering. Zoo sluit ook hier evenals daar de vermaning met eene herinnering aan de eindbeschaming der haters van Job, en spreekt ook Sophar evenals Baldad onbewust eene veroordeeling uit van zich zelven.</note>.</verse>
</chapter>
<chapter osisID="Job.12">
<title>Hoofdstuk XII.</title>
<p>Job (v. 1) bestraft de waanwijsheid zijner vrienden; hij kent Gods grootheid even goed als zij, maar blijft beweren, dat hij, die op God vertrouwt, dikwijls veracht wordt, terwijl goddeloozen overvloed hebben (v. 2-6). Al het geschapene getuigt van Gods grootheid, en de hoogbejaarde Job is wijs genoeg om dit in te zien (v. 7-12). God is groot; aan zijne almacht en wijsheid weerstaat en ontgaat niets (v. 13-16). Maar juist daarom handelt Hij naar believen met machthebbers (v. 17-19), met privaatpersonen (v. 20-22) en met geheele volken (v. 23-25).</p>
<verse osisID="Job.12.1"> Job nu antwoordde en zeide:</verse>
<verse osisID="Job.12.2"> Zijt gij dan alleen menschen en zal met u de wijsheid uitsterven<note n="2214">Hier begint de zevende rede, die XIV 22 eindigt. Zij bestaat uit vijf strophenparen en vier tusschenstrophen: het eerste strophenpaar XII 2-6 en 7-12, de eerste tusschenstrophe v. 13-16, het tweede strophenpaar v. 17-19 en 20-22, de tweede tusschenstrophe v. 23-25, het derde strophenpaar XIII 1-6 en 7-12, de derde tusschenstrophe v. 13-16, het vierde strophenpaar v. 17-19 en 20-22, de vierde tusschenstrophe v. 23-27, het vijfde strophenpaar (dubbelstrophen) XIV 1-6, 7-12 en 13-17, 18-22. Volgens deze strophenverdeeling bevat de vóórstrophe van het eerste strophenpaar slechts vijf verzen, terwijl de nàstrophe er zes bevat; maar het getal der stichen van XII 2-6 is groot genoeg om voor zes verzen te mogen gelden, te meer daar de moeielijk verklaarbare gedachtengang en het verschil tusschen Vulgaat, grondtekst en Septuagint het allerwaarschijnlijkst maakt, dat hier een tekstverandering heeft plaats gehad. De vierde tusschenstrophe eindigt met XIII 27. Het daaropvolgende v. 28 is in de Vulgaat door verandering van den derden in den eersten persoon voor deze plaats pasklaar gemaakt; maar zoowel de gedachteninhoud als de grammaticale vorm van den grondtekst maken het waarschijnlijk dat dit vers oorspronkelijk niet hier maar achter XIV 10 stond, temeer daar ook XIV 11 in de Vulgaat door toevoeging van een paar verbindingswoorden aan het voorafgaande en volgende vers is aangepast, doch naar zijn inhoud veel beter dan hier thuis behoort tusschen het tweede en derde verslid van v. 19. Door deze tusschenvoeging verkrijgt de tweede helft der nàstrophe van het vijfde strophenpaar (XIV 18-22) zes verzen, terwijl de eerste helft (v. 13-17) er slechts vijf bevat; maar ook hier geeft het groot getal der stichen en de gedachteninhoud van v. 13 en 14 reden genoeg om deze twee verzen voor drie te laten gelden. - De inhoud der strophen en strophe-helften wordt aangegeven in den korten inhoud boven XII, XIII en XIV geplaatst.</note>?</verse> 
<verse osisID="Job.12.3"> Ook ik heb een hart<note n="2215">Een hart, d.i. verstand. Vgl. Prov. XV 32.</note> zoowel als gij en doe niet onder voor u; wie immers weet de dingen niet, die gij kent?</verse>
<verse osisID="Job.12.4"> Wie door zijnen vriend bespot wordt zooals ik, roept God aan en Hij zal hem verhooren; want de eenvoud van den rechtvaardige wordt bespot<note n="2216">Job vertrouwt, dat door God eens zijne bede verhoord, zijn belasterde eenvoud of vroomheid verdedigd zal worden. Die nu miskende vroomheid zal (zie v. 5) op den door God bepaalden tijd hoog op den kandelaar schitteren. Zie echter volgende noot.</note>.</verse>
<verse osisID="Job.12.5"> Hij is een fakkel, veracht in de gedachten der rijken, bewaard voor den bepaalden tijd.</verse>
<verse osisID="Job.12.6"> Overvloed hebben de tenten der roovers en stoutmoedig tarten zij God, terwijl Hij alles in hunne handen heeft gegeven<note n="2217">Wat Sophar in navolging der twee anderen over den voorspoed der braven en den tegenspoed der zondaren ook mocht beweren, Job houdt vol, dat de rechtvaardigen hier op aarde dikwijls ongelukkig (v. 4 en 5) en de slechtaards (v. 6) gelukkig zijn. - De grondtekst is van v. 3 c af duister en wordt verschillend verklaard. Waarschijnlijk gaat Job, na eerst te hebben betuigd, dat hij Gods grootheid even goed kent als Sophar, aldus voort: 3 c. ‘Maar bij wien vindt men niet iets dergelijks: 4. iemand, die een voorwerp is van verachting voor zijnen vriend, (gelijk) ik ben, roept tot God, maar God beantwoordt hem met verachting (verandert zijn lot niet), ofschoon hij volkomen rechtvaardig is? 5. Den ongelukkige voegt bespotting naar de vooroordeelen van den welbezorgde; dat is het deel der wankelenden van voet. 6. Rustig (daarentegen) zijn de tenten van roovers, volle zekerheid hebben zij, die God uittarten, zelfs hij, die zijn vuist voor God houdt’.</note>.</verse> 
<verse osisID="Job.12.7"> Ondervraag<note n="2218">Na de onderbreking van v. 3c-6 vervolgt Job zijn betoog, in v. 2 begonnen, met er op te wijzen, dat de grootheid Gods gemakkelijk door een ieder uit het geschapene kan worden gekend (v. 7-12). - Anderen geven aan v. 7-12 dezen zin: zelfs redelooze en levenlooze schepselen (v. 7 en 8) leggen getuigenis af van de waarheid, in v. 4-6 uitgesproken, te weten, dat goeden dikwijls tegenspoed en kwaden dikwijls voorspoed hebben; iedereen weet, dat de hand des Heeren (v. 8) dat alles zoo beschikt (v. 9 en 10); ofschoon de ouden wijs en verstandig zijn, moeten toch hunne woorden, waardoor men wil bewijzen, dat ongeluk altijd straf is voor misdaad, aan de feiten worden getoetst (v. 11 en 12). - Doch afgezien van de vraag, hoe de redelooze en levenlooze schepselen getuigenis kunnen afleggen van de waarheid, in v. 4-6 uitgedrukt, heeft niet Sophar, die vooral door Job hier wordt beantwoord, maar Baldad (VIII 11-18) zich beroepen op de spreuken der ouden.</note> maar de dieren en zij zullen u onderrichten; en de vogelen des hemels, en zij zullen het u aantoonen.</verse>
<verse osisID="Job.12.8"> Spreek tot de aarde en zij zal u antwoorden, en verhalen zullen het de visschen der zee.</verse>
<verse osisID="Job.12.9"> Wie weet niet, dat de hand des Heeren dit alles gemaakt heeft?</verse>
<verse osisID="Job.12.10"> Hij, in wiens hand de ziel is van al wat leeft en de adem van alle menschelijk vleesch.</verse>
<verse osisID="Job.12.11"> Beoordeelt het oor niet de woorden<note n="2219">Het geestelijk oor van den redelijken mensch beoordeelt, ziet de waarheid in der woorden, waarmede al het geschapene Gods grootheid verkondigt, gelijk (Hebr.) ‘het verhemelte de spijzen proeft’. Doch is ieder verstandig mensch daartoe in staat, zooveel te meer (v. 12) ouden van dagen, gelijk Job is, die meer verstand en ondervinding hebben.</note> en de keel van den eter den smaak?</verse>
<verse osisID="Job.12.12"> Bij hoogbejaarden is wijsheid en bij langen leeftijd verstand.</verse>
<verse osisID="Job.12.13"> Bij Hem is wijsheid en kracht; Hij heeft beleid en verstand<note n="2220">Op zijne beurt verheerlijkt hier ook Job Gods grootheid, zijne macht en wijsheid (v. 13-16).</note>.</verse>
<verse osisID="Job.12.14"> Als Hij neerhaalt, bouwt niemand op; als Hij eenen mensch kerkert, ontsluit niemand.</verse>
<verse osisID="Job.12.15"> Als Hij de wateren tegenhoudt, verdroogt alles; en als Hij ze loslaat, verwoesten zij de aarde.</verse>
<verse osisID="Job.12.16"> Bij Hem is kracht en wijsheid; Hij kent den bedrieger en den bedrogene.</verse>
<verse osisID="Job.12.17"> Hij laat raadsheeren komen tot een dwaas einde en rechters tot onverstand<note n="2221">In zijne grootheid en wijsheid handelt God naar believen met allerlei soort van menschen, zonder dat iemand Hem tegenhouden, meestal zelfs niet eens de reden van die handelwijze doorgronden kan (v. 17-25).</note>.</verse> 
<verse osisID="Job.12.18"> Hij maakt den gordel van koningen los en bindt een koord om hunne lenden<note n="2222">De gordel of wapenriem schijnt als teeken van koninklijke macht genoemd te zijn. Vermoedelijk is in het Hebr. bedoeld de band, waarmede door den koning de onderdanen als het ware gebonden zijn. God maakt van koningen, binders der volken, gebondenen en gevangenen.</note>.</verse>
<verse osisID="Job.12.19"> Hij laat priesters gaan zonder eere en aanzienlijken brengt Hij ten onder.</verse>
<verse osisID="Job.12.20"> Hij verandert de taal van waarachtigen en neemt van ouden de wetenschap weg<note n="2223">Hebr. (eerste halfvers): ‘Hij beneemt de taal aan hen, op wie men zich kan verlaten’. Voor wetenschap heeft het Hebr.: ‘Oordeel’ of ‘gave des onderscheids’.</note>.</verse>
<verse osisID="Job.12.21"> Hij stort verachting uit over edelen, verheft hen, die verdrukt waren<note n="2224">Hebr. (tweede halfvers): ‘en maakt den gordel der machtigen los’, ontdoet hen van hunne wapenrusting. Vgl. Isai. V 27.</note>.</verse>
<verse osisID="Job.12.22"> Hij legt diepten uit de duisternis bloot en brengt doodsschaduw aan het licht<note n="2225">Daar duisternis en doodsschaduw, Hebr. ‘stikdonker’, veelal overdrachtelijk ellende en droefenis beteekenen, schijnt hier het overzenden van allerergste rampen bedoeld te zijn.</note>.</verse>
<verse osisID="Job.12.23"> Hij maakt volken groot en verderft ze, en nadat zij omver zijn geworpen, herstelt Hij ze ten volle<note n="2226">Hebr. (tweede halfvers): ‘breidt volken uit en voert ze weg’, d.i. en doet ze verdwijnen.</note>.</verse>
<verse osisID="Job.12.24"> Hij verandert het hart van vorsten des volks in het land en misleidt hen, zoodat zij wegdwalen op een ongebaanden weg;</verse>
<verse osisID="Job.12.25"> zij tasten als in de duisternis, waar geen licht is, en Hij doet hen dolen als beschonkenen.</verse>
</chapter>
<chapter osisID="Job.13"> 
<title>Hoofdstuk XIII.</title>
<p>Job, van zijne vrienden niets kunnende leeren, wil zijne zaak voor God brengen, waarbij dan zijn leugenachtige vrienden zwijgend moeten toeluisteren (v. 1-6). God heeft hunne leugens niet noodig en zal hen daarvoor straffen (v. 7-12). Als zij dan zwijgen, zal hij zijne zaak aan God blootleggen, al moest hij daarvoor sterven; maar hij is vol vertrouwen (v. 13-16). Nog eens vraagt hij de aandacht der vrienden en roept dan God op om gericht te houden (v. 17-19); maar God moet hem vrij laten spreken (v. 20-22). Hij vangt aan met God te vragen, waarom Hij hem zoo onbarmhartig behandelt (v. 23-27 [28]).</p>
<verse osisID="Job.13.1"> Zie, dat alles heeft gezien mijn oog en gehoord mijn oor en ik heb het alles begrepen.</verse>
<verse osisID="Job.13.2"> Zooveel als gij weet, weet ook ik, en ik doe niet onder voor u.</verse>
<verse osisID="Job.13.3"> Maar, toch wil ik tot den Almachtige spreken en te pleiten met God verlang ik<note n="2227">Zooals uit het voorgaande bleek, is (zie v. 1 en 2) zijne kennis van Gods grootheid minstens even groot als de hunne. Niettemin keert hij zich tot God, Sophar's bewering XI 5 niet tellend, om voor Hem zijne zaak te bepleiten.</note>,</verse>
<verse osisID="Job.13.4"> maar eerst toon ik aan dat gij leugensmeden zijt en voorstanders van verkeerde leeringen<note n="2228">Hebr.: ‘Want voorwaar gij zijt leugensmeden en kwakzalvers, gij altemaal’.</note>.</verse>
<verse osisID="Job.13.5"> En och mocht gij zwijgen om voor wijzen gerekend te worden.</verse>
<verse osisID="Job.13.6"> Hoort dan mijne terechtwijzing, en naar het vonnis mijner lippen luistert.</verse>
<verse osisID="Job.13.7"> Heeft God uwe leugens noodig<note n="2229">Een verdiend verwijt. Om Gods handelwijze ten opzichte van Job te verdedigen, hebben zij den rechtvaardige valschelijk beschuldigd en als een strafwaardigen zondaar veroordeeld.</note>, dat gij om wille van Hem bedrieglijk spreekt?</verse>
<verse osisID="Job.13.8"> Zijt gij partijdig voor Hem en zoekt gij ten gunste van God te vonnissen?</verse>
<verse osisID="Job.13.9"> Zal het behagen aan Hem, voor wien<note n="2230">Hebr.: ‘zal het goed zijn (Hem welgevallig zijn, ofwel voor u goed uitkomen) wanneer Hij u in verhoor neemt?’</note> men niets kan verbergen? of zal Hij misleid worden als een mensch door uwe drogredenen?</verse>
<verse osisID="Job.13.10"> Hij zal u bestraffen, omdat gij heimelijk voor Hem partijdig zijt.</verse>
<verse osisID="Job.13.11"> Zoodra Hij zich roert<note n="2231">Hebr.: ‘Zal niet zijne hoogheid u ontstellen en zijne verschrikking’ enz.</note>, zal Hij u in verwarring brengen en zijne verschrikking neervallen op u.</verse>
<verse osisID="Job.13.12"> Uwe gedachtenis zal vergeleken worden bij asch en in het slijk zullen uwe nekken worden neergehaald<note n="2232">Hebr.: ‘Uwe gedenkspreuken zullen spreuken van asch worden, uwe schilden schilden van leem’, God zal uwe gewaande wijsheid beschamen.</note>.</verse>
<verse osisID="Job.13.13"> Zwijgt een weinig, opdat ik spreke al wat mijn geest mij ingeeft<note n="2233">Hij gaat (vgl. v. 3) spreken tot God niet om schuld te bekennen, zooals zijne tegenstanders (V 8 en 17; VIII 5; XI 14) vorderen, maar om zijne onschuld te bepleiten. - Hebr. (tweede halfvers): ‘moge mij wat ook overkome’. De drie vrienden dreigden (V 2; VIII 20; XI 4-6, 12) met nog erger bestraffing, als hij voortging zich te verdedigen; zelf vermoedt hij, dat God in ongewone gestrengheid (VII 20; IX 17-21, 30-32; X 13-17) zijne menschelijke tekortkomingen en kleine fouten gedenkt en tuchtigt; niettemin stelt hij alle vrees ter zijde om zoo nadrukkelijk mogelijk voor zijne onschuld te getuigen.</note>.</verse>
<verse osisID="Job.13.14"> Waarom verscheur ik mijn vleesch met mijne tanden en draag ik mijn leven in mijne handen<note n="2234">Waarom zou ik mijne onschuld verdedigend het ergste te vreezen hebben? Verscheur ik, Hebr. ‘neem ik mijn vleesch tusschen mijne tanden’. Waarschijnlijk beteekent die zegswijze ‘zijn leven op het spel zetten’, evenals de andere uitdrukking in het tweede halfvers, welke meermalen (Jud. XII 3; I Reg. XIX 5; XXVIII 21; vgl. Ps. CVIII 109) voorkomt.</note>?</verse>
<verse osisID="Job.13.15"> Zelfs als Hij mij doodt, op Hem zal ik hopen; maar mijne wegen wil ik voor Hem rechtvaardigen<note n="2235">Hij vreest niet. Gesteld echter dat God hem wil dooden, dan wacht hij, zijn leven moede, met verlangen Hem af, als hij slechts zijne onschuld voor Gods rechvaardig gericht mag bepleiten.</note>.</verse>
<verse osisID="Job.13.16"> Maar Hij zal mijn redder zijn, want voor zijn aanschijn komt geen geveinsde<note n="2236">Dat God hem in het gelijk zal stellen, zegt hem zijn gerust geweten, zonder hetwelk niemand het wagen zal zijne zaak voor Gods rechtbank te brengen. - Anders wordt gewoonlijk het Hebr. vertaald: ‘Zelfs dat zal mij ten heil zijn, dat geen goddelooze voor zijn aangezicht komt’, m.a.w. reeds mijn verschijnen voor God zal in mijn voordeel spreken, want geen zondaar durft dat bestaan.</note>.</verse>
<verse osisID="Job.13.17"> Hoort mijne rede en leent aan mijne raadselwoorden<note n="2237">Hebr.: ‘Aan mijne verklaring’. Die verklaring, dat hij onschuldig lijdt, is voor de vrienden een onoplosbaar raadsel.</note> het oor.</verse>
<verse osisID="Job.13.18"> Als ik geoordeeld word, dan weet ik dat ik rechtvaardig zal bevonden worden<note n="2238">Hebr.: ‘Zie, ik heb mijne verdediging klaar, ik weet’ enz.</note>.</verse>
<verse osisID="Job.13.19"> Wie is er, die met mij in het gericht wil treden? Hij kome; waarom zou ik zwijgend sterven<note n="2239">Eene oproeping, gericht tot God, om met Job in het gericht te treden. Hebr.: ‘Wie is er, die met mij in het gericht wil treden? (dat God het geding met mij aanneme) dan zal ik zwijgen en sterven’, dan zal ik zonder verder klagen sterven, want dan zal, daar ben ik zeker van, mijne onschuld in het licht zijn gesteld. Anderen vertalen het tweede verslid als een uiting van ongeduld bij Job: ‘als ik nu moest zwijgen, dan zou ik sterven’, zoozeer brand ik van ongeduld om mijne zaak voor God te bepleiten; dat Hij dus kome!</note>?</verse> 
<verse osisID="Job.13.20"> Bespaar mij slechts twee dingen en dan zal ik mij voor uw aanschijn niet verbergen.</verse>
<verse osisID="Job.13.21"> Houd uwe hand verre van mij en uwe vreeze verschrikke mij niet<note n="2240">Als de hand van God hem zoo hard tuchtigt en de vrees voor Gods kastijdingen hem ontstelt, kan hij niet vrijuit spreken. Vgl. IX 34.</note>.</verse>
<verse osisID="Job.13.22"> Roep mij, en ik zal U antwoorden; ofwel laat ik spreken en antwoord Gij mij<note n="2241">Geheel anders, dan waar hij (IX 15) tegenover Gods oneindige volmaaktheid menschelijke onvolkomenheid overweegt, spreekt Job hier in het bewustzijn zijner onschuld. Zeker van zijne zaak, wil hij naar Gods keuze of als aangeklaagde antwoorden of als pleiter zijn recht verdedigen. - De bedoeling des sprekers, om ten aanhooren zijner beschuldigers ten sterkste te betuigen dat hij geen goddelooze is, verklaart de stoutheid dezer taal.</note>.</verse>
<verse osisID="Job.13.23"> Welke groote ongerechtigheden en zonden heb ik? toon mij mijne boosheden en misdaden<note n="2242">Gevolg gevend aan zijn voornemen, uitgedrukt in het vorige vers (tweede verslid), begint Job vragenderwijze zijne zaak voor God te bepleiten.</note>.</verse>
<verse osisID="Job.13.24"> Waarom verbergt Gij uw aanschijn en houdt Gij mij voor uwen vijand?</verse>
<verse osisID="Job.13.25"> Tegen een blad, dat door den wind wordt weggeraapt, toont Gij Uwe macht en een dorren stoppel vervolgt Gij<note n="2243">Zoo onbarmhartig gestreng treedt Gij op tegen een blad enz., een armzalig mensch, een dorren stoppel, een [af]geleefd man, die veeleer aanspraak mocht maken op barmhartig medelijden.</note>.</verse>
<verse osisID="Job.13.26"> Want Gij schrijft tegen mij bittere dingen en wilt mij verdelgen om de zonden mijner jeugd<note n="2244">Gij schrijft, zooals een rechter het vonnis schrijft; vgl. Isai. X 1. - Met de zonden der jeugd zijn (vgl. Ps. XXIV 7) zonden van onbedachtzaamheid en zwakheid bedoeld, welke niet toegerekend en gestraft worden als opzettelijke misdaden. - Wordt hij inderdaad, gelijk de vrienden zeggen, om zijne zonden gestraft, dan, zoo klaagt Job, is toch de bestraffing voor die geringe fouten al te gestreng.</note>.</verse>
<verse osisID="Job.13.27"> Gij hebt mijnen voet in het blok gestoken en al mijne paden bewaakt en op de gangen mijner voeten acht gegeven<note n="2245">Bitter is het door God hem toebeschikte lijden als van een gevangene in het blok (II Paral. XVI 10), die allerstrengst bewaakt wordt. - Op de gangen enz. Naar het Hebr. schijnt bedoeld, dat God zijne voetzolen omperkte, zoodat hij in zijne ellende als onbewegelijk gekluisterd is. De vergelijking is bijzonder treffend, daar de elephantiasis den lijder met schrikbarend gezwollen voeten roerloos doet nederzitten.</note>.</verse> 
<verse osisID="Job.13.28"> Ik<note n="2246">Zie XII noot 1 en XIV noot 8.</note>, die als verrotting wegteer en als een kleed, dat door de mot wordt opgevreten.</verse>
</chapter>
<chapter osisID="Job.14">
<title>Hoofdstuk XIV.</title>
<p>Job, zijn rede voortzettend, klaagt over de ellende van den mensch, door God voortdurend gadegeslagen om zijne fouten te bestraffen (v. 1-6); hoop heeft de mensch niet, om na gestorven te zijn als een omgehouwen boom een nieuw leven op aarde te herwinnen (v. 7-12). Kon Job maar voor een poos in het doodenrijk Gods grimmigheid bevredigen en dan gelukkig op aarde herleven (v. 13-17); maar helaas die hoop is ijdel (v. 18-22).</p>
<verse osisID="Job.14.1"> De mensch, uit eene vrouw geboren<note n="2247">De vrouw is zwak en broos (Jerem. LI 30). Reeds de geboorte uit haar voorspelt hoedanig 's menschen leven zal zijn. - In deze klachten ligt de bedoeling om God tot barmhartigheid te bewegen (vgl. v. 3-6), maar tevens ook om aan de vrienden duidelijk te maken, dat niet altijd in persoonlijke zonden de oorzaak van het lijden gevonden wordt.</note>, leeft korten tijd en is vol van velerlei ellende.</verse>
<verse osisID="Job.14.2"> Als eene bloem ontluikt hij en wordt hij vertreden, en hij vliedt als eene schaduw en nimmer blijft hij in denzelfden staat<note n="2248">Vertreden, Hebr.: ‘afgesneden’. - En nimmer blijft hij, enz. Hebr.: ‘en hij houdt geen stand’.</note>.</verse>
<verse osisID="Job.14.3"> En op zulk eenen gewaardigt Gij U uwe oogen te openen en hem met U in het gericht te doen komen<note n="2249">Wederom (vgl. XIII 25; VII 17) eene uiting van klagende verwondering. Hoe kan God zoo gestreng den nietigen mensch gadeslaan en strafrechterlijk vonnissen, gelijk dat met Job gebeurt.</note>?</verse>
<verse osisID="Job.14.4"> Wie kan rein maken wat uit onrein zaad werd ontvangen? Niet Gij, die het alleen zijt<note n="2250">Niet alleen zwak en vergankelijk, ook onrein of zondig is de mensch geboren, en daarin vindt Job eene reden temeer om te hopen op de barmhartigheid van God, die alleen rein kan maken, omdat Hij alleen oneindig rein is. Passender in het zinverband is eene andere vertaling van het Hebr.: ‘Kan er een reine uit een onreine zijn? Niet één’. Job begrijpt niet, waarom hem zulk een zware straf zou zijn opgelegd voor kleine tekortkomingen, welke hij toch gemeen heeft met allen, daar immers de mensch zondig is van nature. Met eene geringe tekstwijziging in het eerste verslid van v. 5, chad-joom in plaats van char(oe)zim, zooals de Septuagint las, zou men dit verslid met v. 4 kunnen verbinden en vertalen: ‘Wie is er rein zonder vlek? Niemand, al had hij ook maar éénen dag levens’. - Reeds door de oudste Vaders wordt deze tekst evenals Ps. L 7 als een bewijs voor de leer der erfzonde aangewezen.</note>?</verse>
<verse osisID="Job.14.5"> Weinig zijn de dagen des men- schen, het getal zijner maanden berust bij u: Gij hebt hem grenzen gesteld, welke niet kunnen overschreden worden.</verse>
<verse osisID="Job.14.6"> Wend U een weinig van hem af, opdat hij ruste, tot de gewenschte dag als voor een huurling komt voor hem<note n="2251">Wend u enz., houd op met hem, wiens leven (v. 5) toch zoo kort is, te kastijden. - De gewenschte dag voor den zwaar beproefde is de laatste dag, vgl. VII 1 en 2.</note>.</verse>
<verse osisID="Job.14.7"> Een boom heeft hoop<note n="2252">De bede van het vorige vers wordt aangedrongen met de beschouwing, dat de mensch zijn leven op aarde slechts eenmaal leeft.</note>; wordt hij omgehouwen, wederom wordt hij groen en zijne takken schieten uit.</verse>
<verse osisID="Job.14.8"> Al is zijn wortel in den grond verouderd en zijn tronk in het stof afgestorven,</verse>
<verse osisID="Job.14.9"> als hij water ruikt, loopt hij uit en maakt hij loof, als toen hij voor het eerst geplant werd;</verse>
<verse osisID="Job.14.10"> maar als de mensch gestorven en ontbloot en verteerd is, waar is hij dan<note n="2253">Het antwoord in het zinverband luidt: Op deze aarde herleeft hij niet meer, zooals met een boom wel geschiedt. Vgl. VII 9 en 10. Zie echter volgende noot.</note>?</verse>
<verse osisID="Job.14.11"> Gelijk wanneer water uit de zee wegloopt en de stroom ledig wordt en uitdroogt,</verse>
<verse osisID="Job.14.12"> zoo staat de mensch, als hij ontslapen is, niet weder op; totdat de hemel vergaat, ontwaakt hij niet en rijst niet op uit zijnen slaap<note n="2254">Gelijk het water niet meer terugkeert naar de plek, van waar het is weggevloeid, zoo keert de mensch, eenmaal gestorven, naar de aarde nimmer terug. Totdat de hemel vergaat. Vgl. Ps. LXXI 5, 7, 17; LXXXVIII 30, 38; CXLVIII 6, waar de hemel met zon en maan altijddurend heeten. - Door toevoeging der verbindingswoorden: v. 11 ‘gelijk wanneer.... v. 12. zoo’, is in de Vulgaat v. 11 pasklaar gemaakt voor deze plaats. Hetzelfde werd gedaan met v. 28 van XIII door den 3den persoon van den grondtekst te veranderen in den 1sten persoon: ik, die als verrotting wegteer, in plaats van: ‘hij, als verrotting teert hij weg’. Die noodige verandering en toevoeging maakt het reeds waarschijnlijk, dat deze verzen niet op hun oorspronkelijke plaats staan. Wordt v. 28 van XIII, gelijk het luidt in den grondtekst, zonder verandering van persoon, gelezen op de plaats van XIV 11, dan wordt het antwoord op de vraag van v. 10 hier gegeven: ‘hij, als verrotting teert hij weg enz., v. 12 de mensch, als hij ontslapen is, staat niet weder op’. Ook zou v. 11 van XIV, zonder de toegevoegde verbindingswoorden der Vulgaat, een betere plaats vinden tusschen het tweede en derde verslid van v. 19, omdat daar een gelijke beeldspraak, aan water ontleend, wordt gebezigd om de onherstelbaarheid op aarde van het verwoeste menschenleven te schetsen.</note>.</verse>
<verse osisID="Job.14.13"> Och, mocht het zijn<note n="2255">Letterlijk: Wie verleene mij. Vgl. Num, XI noot 15. - De hier volgende wensch werd gewekt door het denkbeeld van een vernieuwd leven, zooals dat den boom (v. 7) te beurt valt. Kon hij maar sterven en voor Gods straffenden toorn wegschuilen in de sombere onderwereld (X 21, 22), om daarna door en in Gods gunst te herleven.</note>, dat Gij mij in het doodenrijk beschermdet en verborgen hieldt, totdat Uw toorn voorbij is, en dat Gij mij eenen tijd steldet, waarop Gij mij wederom gedacht!</verse>
<verse osisID="Job.14.14"> Meent gij dan, dat de mensch, na gestorven te zijn, wederom zal leven? al de dagen, dat ik nu in krijgsdienst ben, zou ik de wacht houden, totdat mijne verandering komt<note n="2256">Hebr.: ‘Als een mensch sterft, kan hij dan leven?’ Het ontkennend antwoord, dat te dezer zake de mensch minder is dan (v. 7) een boom, blijft hier achterwege. Zulk een onmogelijk herleven echter veronderstellend, vervolgt Job (Hebr.): ‘Dan zou ik al de dagen van mijnen krijgsdienst (het nu der Vulgaat is een hinderlijke toevoeging, zeker naar aanleiding van VII 1; maar hier bedoelt Job met dit woord wel niets anders dan zijn verondersteld tijdelijk verblijf in de onderwereld ter bevrediging van Gods gramschap) de wacht houden, totdat mijne verandering (mijne opstanding tot een gelukkig leven) kwam’.</note>.</verse>
<verse osisID="Job.14.15"> Gij zoudt mij roepen en ik zou U antwoorden; aan het werk uwer handen zoudt Gij de rechterhand reiken<note n="2257">Gij zoudt. - Aan de veronderstelling van het herleven vasthoudend, verbeeldt hij zich den tijd (v. 13), dat Gods gunst hem wederom gedenkt en hij in de onderwereld geroepen wordt voor een nieuw aardsch leven, waarin God hem de rechterhand reikt van genadige bescherming en zegening.</note>.</verse>
<verse osisID="Job.14.16"> Gij nu hebt wel mijne schreden geteld, maar verschoon mijne zonden<note n="2258">In plaats van de rechterhand te reiken handelt God thans wel geheel anders met hem, want Hij telde zijne schreden, lette streng op zijnen wandel, om zooals Job gist (noot 4), zijne kleine overtredingen zoo zwaar mogelijk te straffen; maar door de voorafgaande herinnering aan Gods barmhartige goedheid herleeft toch voor een oogenblik in Job het vertrouwen en vraagt hij, hier en in het volgende vers, een genadiger oordeel en genezing of vergeving zijner kleine zonden, die God als groote ongerechtigheid schijnt te straffen. Zie echter de volgende noot.</note>.</verse>
<verse osisID="Job.14.17"> Gij hebt als in eenen buidel mijne misdrijven verzegeld, maar genees mijne ongerechtigheid<note n="2259">God bewaarde als in een verzegelden buidel alle kleine fouten van Job, om hem er thans voor te kastijden, alsof het groote misdrijven waren geweest; maar genees enz., zie vorige noot. Anderen zien in het tweede verslid niet eene bede (waarvoor de verleden tijd van het werkwoord naar Hebreeuwsch taaleigen als toekomende tijd of gebiedende wijze moet worden opgevat), maar met verwaarloozing van de tegenstelling (sed) slechts een bevestiging van het eerste verslid en vertalen: ‘ja met zorg hebt Gij U om mijne ongerechtigheid bekommerd’, met de uiterste zorg hebt Gij er U op toegelegd om mijne fouten als groote misdrijven te bestraffen. - Volgens deze vertaling en verklaring zijn v. 16 en 17 een tusschenrede, maar naar eene meer waarschijnlijke vertaling van het Hebr. wordt de gedachtengang van v. 15 voortgezet: ‘Dan zoudt Gij mijne schreden tellen (met teedere zorg op mij letten); niet (met harde gestrengheid) de wacht houden over mijne zonden. Verzegeld in een buidel zou mijn misdrijf zijn en Gij zoudt overpleisteren mijne schuld’ (mijne zonde zou voor U verborgen en vergeten zijn).</note>.</verse> 
<verse osisID="Job.14.18"> Een berg valt en verdwijnt, en eene rots wordt van hare plaats verzet<note n="2260">Hebr.: ‘Doch een berg’ enz. De in v. 13-17 gemaakte veronderstelling is ijdel en onmogelijk. Alles, ook het hechtste, bijv. berg en rots, verdwijnt en vergaat. Zoo ook, zie het volgende vers, de mensch.</note>.</verse>
<verse osisID="Job.14.19"> Water holt steenen uit en door den vloed wordt het land allengs vernietigd, en den mensch dan verderft Gij eveneens?<note n="2261">Tusschen het tweede en derde lid van dit vers (vgl. XII noot 1 en XIV noot 8) zou v. 11 goed passen: steenen worden uitgehold zonder weer bij te groeien, land wordt vernietigd zonder weer aan te komen, water uit de zee of de droge stroombedding weggevloeid keert niet weer terug; en de mensch, Hebr.: ‘en (evenzoo) doet Gij de hoop des menschen te niet’.</note></verse>
<verse osisID="Job.14.20"> Gij hebt hem een weinig kracht gegeven, opdat hij voor altijd voorbij zou gaan; Gij verandert zijn gelaat en zendt hem weg<note n="2262">Hebr.: ‘Gij overmant hem voor altijd, en hij gaat heen; Gij verandert’ enz. Dat gebeurt nl. bij zijnen dood.</note>.</verse>
<verse osisID="Job.14.21"> Of zijne kinderen in aanzien zullen zijn of zonder eere, hij weet het niet.</verse>
<verse osisID="Job.14.22"> Doch zijn vleesch voelt smart, zoolang hij leeft, en zijne ziel heeft over hemzelven rouw<note n="2263">In de twee laatste verzen schijnt sprake te zijn van den mensch bij zijn sterven of op zijn doodsbed. Wat er van de zijnen geworden zal, weet hij niet. Slechts zijn eigen leed gevoelt hij. Maar beter beschrijft het Hebr. hier den staat des menschen na zijnen dood. In de onderwereld weet hij (natuurlijker wijze) niets meer van wat hem op aarde dierbaar was, en v. 22: ‘Alleen over hemzelven voelt zijn vleesch smart en over hemzelven heeft zijne ziel rouw’. Dit is te verstaan in denzelfden zin, waarin (X 21 en 22) de onderwereld een land van treurigheid genoemd werd, vgl. daar noot 17. 's Menschen lichaam heet passend smart te lijden, voor zoover het namelijk onderworpen wordt aan de ontbinding en verrotting des grafs, en zijne ziel is daarover als over het langgevreesde en allerergste ongeluk in droefheid. Ziedaar hoe God in waarheid ten eenenmale de hoop des menschen vernietigt.</note>.</verse>
</chapter>
<chapter osisID="Job.15"> 
<title>Hoofdstuk XV.</title><p>Eliphaz (v. 1) verzekert, dat Job door zijn goddelooze grootspraak zijne schuld heeft bewezen (v. 2-6). Hij stelt zich aan als alwetend, maar zijne wijsheid staat ver beneden die der vrienden (v. 7-11). Zich rechtvaardig noemend lastert hij God, voor wien zelfs de engelen niet rechtvaardig zijn (v. 12-16). [De ouden getuigen het (v. 17-19).] Zulk een goddelooze als Job is, zal onophoudelijk door schrik en doodsangst geplaagd worden tot straf voor zijn opstand tegen God (v. 20-27). Zijne bezittingen zullen wegteren en vol ellende zal hij vergaan (v. 28-35).</p>
<verse osisID="Job.15.1"> Eliphaz, de Themaniet, nam nu het woord en zeide<note n="2264">Dit hoofdstuk bevat de achtste rede. Blijkbaar echter zijn in dit hoofdstuk drie verzen binnengeslopen, die er niet goed passen, nl. v. 17-19, een beroep op het getuigenis der ouden. Dit middel heeft Baldad in zijn twistrede (VIII 8-10) te baat genomen om Job tot inkeer te brengen; en nu is het toch zeker wel zeer onwaarschijnlijk, dat de dichter, die overigens Eliphaz voorstelt als den voornaamste, oudste en verstandigste der drie vrienden, hem hier deze gedachte doet ontleenen aan Baldad. Daarom meenen wij dat deze verzen eigenlijk thuis behooren in het begin der korte rede, waarmede Baldad in XXV Job nog een laatsten keer onderbreekt, daar zij nergens een geschikter plaats kunnen vinden. Afgezien dan van deze drie verzen bestaat de rede van Eliphaz uit een strophenpaar v. 2-6 en 7-11, een tusschenstrophe v. 12-16 en een tweede strophenpaar v. 20-27 en 28-35, waarvan de inhoud is aangegeven boven dit hoofdstuk. - Tevens begint hier in het twistgeding eene kentering te komen. Tot nog toe hadden de vrienden telkens hunne reden geëindigd met beloften van geluk, als Job rouwmoedig schuld zou bekennen. Thans doen zij dit niet meer, doch trachten zij hun doel nog te bereiken alleen door bedreigingen. Van den anderen kant begint Job moediger te worden en vermeerdert zijn vertrouwen op erkenning van zijne onschuld bij God.</note>:</verse>
<verse osisID="Job.15.2"> Antwoordt een wijze als sprak hij in den wind; en vult hij met hitte<note n="2265">Hitte, Hebr.: ‘oostenwind’; vgl. VIII noot 1.</note> zijne maag?</verse>
<verse osisID="Job.15.3"> Gij beschuldigt met woorden Hem, die uws gelijke niet is<note n="2266">Volgens het Hebr. wordt hier alleen aan Job verweten, dat hij onnutte beuzelpraat gebezigd heeft: ‘Bewijzen met den mond baat niet, en met praatjes doet men zich geen voordeel’.</note>, en gij spreekt wat u geen voordeel doet.</verse>
<verse osisID="Job.15.4"> Zooveel in u is, vernietigt gij de godvreezendheid, en doet gij gebeden voor Gods aanschijn ophouden<note n="2267">Verloren ging de godvreezendheid bij de menschen en hun ijver om te bidden zou verdwijnen, als zij met u geloofden, dat ook de deugdzame door God met zware rampen bezocht wordt en lijden moet zonder het te hebben verdiend.</note>.</verse>
<verse osisID="Job.15.5"> Want uwe boosheid heeft uwen mond onderricht<note n="2268">Hebr.: ‘Uw mond doet uwe boosheid kennen; en (want) gij volgt’ enz. In de Vulgaat zijn onderwerp en voorwerp omgewisseld, doch de zin blijft toch ongeveer dezelfde: de taal, die gij voert, komt voort uit uwe boosheid; zij doet dus uwe boosheid kennen.</note>, en gij volgt de taal van lasteraars na.</verse> 
<verse osisID="Job.15.6"> Uw eigen mond veroordeelt u, en niet ik; en uw eigen lippen geven antwoord tegen u<note n="2269">Gij zegt rechtvaardig te zijn, maar dat wordt geloochend door de tegenspraak uwer eigen lippen.</note>.</verse>
<verse osisID="Job.15.7"> Zijt gij wellicht de eerste mensch, die geboren werd; en zijt gij vóór de heuvelen gevormd?</verse>
<verse osisID="Job.15.8"> Hoort gij wellicht den raad Gods aan, en moet zijne wijsheid onderdoen voor u<note n="2270">Naar Hebr. kan vertaald worden: v. 7. ‘Zijt gij wellicht eerder dan Adam geboren? en zijt gij vóór de heuvelen gevormd? v. 8. luistert gij toe in den geheimen raad Gods? en hebt gij voor uzelven de wijsheid in beslag genomen?’ Eliphaz had zich beroepen op eene duivelsverschijning (IV 12-21), die hij voor eene openbaring Gods hield; maar Job, vertrouwende op zijne wijsheid (XII 3 en XIII 2), liet zich daardoor niet van zijn stuk afbrengen. Vandaar dat Eliphaz in v. 7 en 8 (vgl. Prov. VIII 22-36) spottenderwijze aan Job vraagt, of hij wellicht meent, de eeuwige wijsheid zelf te zijn en (naar de Vulgaat) wijzer dan God.</note>?</verse>
<verse osisID="Job.15.9"> Wat weet gij, dat wij niet weten? wat begrijpt gij, dat wij niet inzien?</verse>
<verse osisID="Job.15.10"> Ook onder ons zijn grijsaards en ouden van dagen, veel bejaarder dan uwe vaderen<note n="2271">Hebr.: ‘Een grijsaard, ja een hoogbejaarde is er ook onder ons, een die ouder van dagen is dan uw vader’. In v. 9 en 10 bedoelt Eliphaz zichzelf. Job had zich beroepen op zijne wijsheid en hoogen leeftijd (XII 3, 11, 12 en XIII 2), maar Eliphaz, een der Themanieten, die bekend waren om hun groot verstand, meent in wijsheid de meerdere te zijn van Job, en in ouderdom overtreft hij zelfs den leeftijd, door Jobs vader bereikt.</note>.</verse>
<verse osisID="Job.15.11"> Is het iets grqots voor God u te vertroosten? maar uwe booze woorden verhinderen<note n="2272">Is het iets groots enz. De vrienden hadden Job beloofd, dat hij gelukkig zou worden, als hij rouwmoedig schuld erkennen en zich bekeeren zou. Hoe ellendig de toestand van Job ook moge zijn, het zou God volstrekt niet moeielijk vallen daarin verandering te brengen en door zegen hem te vertroosten; maar zijn booze woorden verhinderen dat, omdat hij verklaart geen groote schuld te hebben. Doch veel meer in overeenstemming met het voorafgaande en volgende is de zin van Hebr.: ‘Zijn u te gering de vertroostingen Gods, het geheime woord omtrent u’. Eliphaz bedoelt het geheime woord der nachtelijke verschijning van IV 12-21, dat hij beschouwt als een openbaring Gods, hem geschonken tot bekeering en derhalve ter vertroosting van Job; en hij verwijt Job, dat hij in zijn verwaande wijsheid dat woord Gods te gering acht om er zich aan te storen.</note> dat.</verse>
<verse osisID="Job.15.12"> Waarom heft uw hart u in de hoogte en zet gij, als een peinzer op groote dingen, wijd starende oogen op?</verse>
<verse osisID="Job.15.13"> Wat toornt tegen God uw geest, dat gij zulke woorden uit uwen mond laat komen?</verse>
<verse osisID="Job.15.14"> Wat is de mensch, dat hij rein zou zijn, en dat hij rechtvaardig zou blijken, hij, die geboren is uit eene vrouw<note n="2273">Dat hij rechtvaardig zou blijken, wanneer hij nl., zooals Job wil, met God in het oordeel treedt; hij, die geboren is uit eene vrouw, de bron der zonde, daar zij den man tot zonde bracht. Eliphaz doelt hier en in de twee volgende verzen weer op de nachtelijke verschijning van IV; maar hij verliest voortdurend uit het oog, dat Job zich geen volmaakte reinheid toekent, doch alleen betuigt, dat hij rechtvaardig is voor God, d.w.z. niet schuldig is aan zulke groote misdaden als de vrienden bij hem veronderstellen.</note>?</verse>
<verse osisID="Job.15.15"> Zie onder zijne heiligen is niemand onwankelbaar, en de hemelen zijn niet zuiver voor zijn aanschijn<note n="2274">Zijne heiligen zijn de engelen, zie IV 18; de hemelen zijn de hemelbewoners, volgens anderen het uitspansel en de hemellichamen (vgl. XXV 5), maar altijd blijft de zin, dat bij Gods oneindige volmaaktheid alle andere volmaaktheid onvolmaakt is.</note>.</verse>
<verse osisID="Job.15.16"> Hoeveel minder een afschuwelijk en nietswaardig mensch, die ongerechtigheid drinkt als water<note n="2275">Job is zulk een afschuwelijk en nietswaardig mensch, die ongerechtigheid drinkt als water, omdat hij zonder bedenking, naar Eliphaz' meening, de gewaande openbaring Gods blijft tegenspreken en God blijft lasteren door te zeggen, dat hij zoo zwaar lijdt zonder het door groote zonden verdiend te hebben.</note>!</verse>
<verse osisID="Job.15.17"> Ik zal het u toonen, luister naar mij; wat ik gezien heb, zal ik u verhalen<note n="2276">Zie omtrent deze en de twee volgende verzen noot 1. Het daaropvolgende v. 20 sluit bij v. 16 aan; vgl. noot 16.</note>.</verse>
<verse osisID="Job.15.18"> De wijzen betuigen het en zij verloochenen hunne vaderen niet<note n="2277">Zij betuigen het als door hunne vaderen overgeleverde wijsheid. Datzelfde onderscheid tusschen ‘het vroegere geslacht en hunne vaderen’ wordt naar Hebr. ook in VIII 8 door Baldad gemaakt.</note>.</verse>
<verse osisID="Job.15.19"> Alleen aan dezen was het land gegeven, en geen vreemde trok bij hen door<note n="2278">Geen dwaling van vreemden heeft bijgevolg die oorspronkelijke wijsheid kunnen vervalschen.</note>.</verse>
<verse osisID="Job.15.20"> Al zijne dagen is de goddelooze overmoedig, en het jarental zijner dwingelandij is onzeker<note n="2279">Is overmoedig, Hebr.: ‘is in angst’; al drinkt de goddelooze ongerechtigheid als water (vgl. v. 16), al schijnt hij zonder eenige bedenking zijne misdaden te bedrijven, toch leeft hij voortdurend in angst en gewetenswroeging. - Het tweede verslid in den grondtekst wordt ofwel naar de wijze der Vulgaat begrepen ofwel vertaald: ‘zoovele jaren lang als voor den geweldige zijn weggelegd’.</note>.</verse>
<verse osisID="Job.15.21"> Schrikwekkend geluid is altijd in zijne ooren; en terwijl er vrede is, argwaant hij immer hinderlagen<note n="2280">De angst van het booze geweten, waarvan naar Hebr. het vorige vers sprak, wordt v. 20-24 in enkele bijzonderheden geteekend.</note>.</verse>
<verse osisID="Job.15.22"> Hij gelooft niet te kunnen terugkeeren uit de duisternis in het licht; overal ziet hij om zich het zwaard<note n="2281">Hij wanhoopt aan het ongeluk, dat hij voorziet, te ontsnappen en vreest steeds het ergste.</note>.</verse> 
<verse osisID="Job.15.23"> Als hij zich opmaakt om brood te zoeken, dan weet hij, dat de dag der duisternis ophanden is<note n="2282">In zijn angst voor de straf, welke niet kan uitblijven, weet hij, dat zijn arbeid vruchteloos zal zijn en armoede en ellende hem zullen treffen.</note>.</verse>
<verse osisID="Job.15.24"> Kwelling verschrikt hem en benauwdheid omlegert hem als eenen koning, die zich gereed maakt ten strijd<note n="2283">Hebr.: ‘Hem verschrikken kwelling en benauwdheid; het grijpt hem aan als een koning’ enz. te weten zooals een koning niet oorlogsgeweld aangrijpt. Vermoedelijk schuilt in deze beschrijving een booze toespeling op Job, die meermalen (VI 4; VII 14; IX 34; X 17; XIII 21) klaagde over verschrikkingen, die hem folteren.</note>.</verse>
<verse osisID="Job.15.25"> Immers hij heeft tegen God zijne hand uitgestrekt, en tegen den Almachtige zich sterk gemaakt<note n="2284">Rechtmatig is die straf van den goddelooze wegens zijn overmoed en opstand tegen God.</note>.</verse>
<verse osisID="Job.15.26"> Hij is tegen Hem ingeloopen met uitgestrekten hals en heeft zich<note n="2285">En heeft zich enz., Hebr.: ‘in de vettigheid van zijnen rug bestaat zijn schild’. In dit en het volgende vers wordt de goddelooze geteekend als een log-lompe strijder, die vermetel tegen God durfde instormen.</note> met een dikken nek gewapend.</verse>
<verse osisID="Job.15.27"> Vettigheid overdekte zijn gelaat en van zijne lendenen hing een vetlaag.</verse>
<verse osisID="Job.15.28"> Hij heeft zich gevestigd in verwoeste steden en in verlaten huizen, welke in puinhoopen zijn veranderd<note n="2286">Hebr.: ‘Hij heeft zich gevestigd in verwoest wordende steden (die ten ondergang zijn gedoemd) en in huizen, die niet meer zullen te bewonen zijn, die bestemd zijn tot puinhoopen’. Zijne bezittingen zullen vernietigd worden; zie volgende verzen.</note>.</verse>
<verse osisID="Job.15.29"> Rijk worden zal hij niet, en zijn vermogen zal geen stand houden, en hij zal niet zijnen wortel in den grond schieten<note n="2287">Zijnen wortel, Hebr. waarschijnlijk: ‘hij zal zijne bezitting (of: zijn veekudde) niet uitbreiden over de aarde’.</note>.</verse>
<verse osisID="Job.15.30"> Uit de duisternis zal hij niet geraken; zijne takken zal de vlam verschroeien, en weggevaagd zal hij worden door den adem van zijnen mond<note n="2288">Uit de duisternis zal hij niet geraken, eene beeldspraak, die hier niet past in het zinsverband; waarschijnlijk is dit verslid niet oorspronkelijk en ontstaan door verschrijving en verbastering uit het eerste verslid van v. 22. De vlam is de vlammende en schroeiende zuidoosten wind. Door den adem van zijnen mond. Met geringe tekstwijziging, aangegeven door de Septuagint (‘pirjo’ in plaats van ‘pejo’) verkrijgt men een meer passenden zin: ‘in eenen storm zullen zijne vruchten wegstuiven’. Zoo is de beeldspraak dezer beide versleden ontleend aan het plantenleven evenals die van v. 32 en 33, waarom zij ook beter achter deze twee verzen zouden geplaatst zijn.</note>.</verse>
<verse osisID="Job.15.31"> Door ijdele dwaling bedrogen, zal hij niet gelooven, dat hij tot eenigen prijs kan worden vrijgekocht<note n="2289">In zijn ijdele dwaling weigerend om van den barmhartigen God vergiffenis af te smeeken, zal hij tot wanhoop vervallen; misschien wordt hier gedoeld op VII 16 en X 21, 22. - Het Hebr. kan echter ook worden vertaald: ‘Hij stelle geen vertrouwen op zijne ijdelheid (op zijne zonde), hij bedriegt zich zelven (als hij dat doet); want ijdelheid (teleurstelling der zonde) zal zijn loon zijn’.</note>.</verse>
<verse osisID="Job.15.32"> Voordat zijne dagen vol zijn, zal hij vergaan, en zijne handen zullen verdorren<note n="2290">Hebr. met geringe tekstwijziging, aangegeven door de Septuag. (‘timal’ in plaats van ‘timalee’): ‘Vóór den tijd zal zijn tak verwelken, en niet meer groenen’, beeldspraak ontleend aan het plantenleven, zie noot 25.</note>.</verse>
<verse osisID="Job.15.33"> Zijne druif zal beschadigd worden als een wijnstok in den eersten bloei en als een olijfboom die zijnen bloesem afwerpt<note n="2291">Hebr.: ‘Als een wijnstok zal hij zijn onrijpe druif laten vallen en als een olijfboom zijnen bloesem afwerpen’. Zie noot 25.</note>.</verse>
<verse osisID="Job.15.34"> Want de verzameling van den huichelaar is onvruchtbaar, en het vuur verslindt de tenten van hen, die gaarne geschenken ontvangen<note n="2292">De verzameling, de bende of het geslacht. - De tenten van hen, die enz., Hebr.: ‘de tenten van het geschenk’, d.i. de woonstede van hen, die zich met geschenken laten omkoopen om het recht te verdraaien of andere gruwelen te doen.</note>.</verse>
<verse osisID="Job.15.35"> Hij wordt zwanger van ellende en baart ongerechtigheid, en zijn schoot bereidt bedrog<note n="2293">In beeldspraak is nog eens het lot van de goddeloozen geteekend. Toegevend aan hunne booze lusten, worden zij vervuld met schrik en verdriet en allerlei ellende, brengen zij niets dan ongerechtigheid of (Hebr.) onheil teweeg, en de vrucht van hun ongelukkig leven is bedrog, zelfbedrog en allerergste teleurstelling.</note>.</verse>
</chapter>
<chapter osisID="Job.16">
<title>Hoofdstuk XVI.</title><p>Job (v. 1) hekelt de woorden der vrienden (v. 2-7). Van alle kanten wordt hij belaagd (v. 8-12). Zelfs God behandelt hem uitermate vijandig (v. 13-15). Maar hij lijdt onschuldig (v. 16-18 [XVII 8-10]). Hij vertrouwt echter, dat God na den dood zijne onschuld aan het licht zal brengen (v. 19-22 [XVII 3-4]). Voor dit leven heeft hij geen hoop meer (v. .23</p>
<verse osisID="Job.16.1"> Job antwoordde nu en zeide:</verse>
<verse osisID="Job.16.2"> Dergelijke taal heb ik veelvuldig gehoord<note n="2294">Dergelijke taal heb ik al genoeg gehoord. - Begin der negende rede, die zich uitstrekt over XVI en XVII. In XVII zijn echter eenige verzen misplaatst. Vs. 3 en 4, waarin Job zijn vertrouwen uitspreekt, dat God hem tegenover zijne vrienden in bescherming zal nemen, storen daar eenigszins den gedachtengang, doch passen zeer goed achter XVI 22. Vervolgens v. 8-10, een betuiging van standvastige onschuld bij den rechtvaardige niettegenstaande hij in druk verkeert, en van onwijsheid bij de vrienden, zijn moeilijk te verklaren op de plaats, waar zij thans staan, doch sluiten geleidelijk aan bij de betuiging van Job, dat hij onschuldig lijdt, in XVI 16-18. Ook is op te merken, dat XVI 23 het begin is der gedachte, die verder ontwikkeld wordt in XVII 1. Wanneer men den tekst verschuift in den aangegeven zin, bestaat deze negende rede uit het strophenpaar XVI 2-7 en 8-12, waarbij v. 9 en 10 voor drie verzen kunnen gelden; de tusschenstrophe is v. 13-15; en het tweede strophenpaar, uit dubbelstrophen bestaande, wordt gevormd door XVI 16-18, XVII 8-10; XVI 19-22, XVII 3-4; en XVI 23, XVII 1, 2, 5-7; XVII 11-16. De inhoud wordt aangegeven boven XVI en XVII.</note>; lastige vertroosters zijt gij allen.</verse> 
<verse osisID="Job.16.3"> Komt er een eind aan de winderige woorden? of geeft het u eenigen last als gij spreekt<note n="2295">Als gij spreekt, hebt gij zelf daar geen last van, maar ik wel. Hebr.: ‘Wat zet u aan, voor een tweede maal te gaan spreken’? Door u en gij in het enkelvoud geeft Job te verstaan, dat hij vooral Eliphaz bedoelt.</note>?</verse>
<verse osisID="Job.16.4"> Ook ik kon naar uwen trant spreken; en och ware uwe ziel in de plaats van mijne ziel,</verse>
<verse osisID="Job.16.5"> dan kon ook ik u troosten met woorden en mijn hoofd schudden over u.</verse>
<verse osisID="Job.16.6"> Ik kon u sterken met mijnen mond en mijne lippen bewegen als<note n="2296">Als hadde ik medelijden met u.</note> spaarde ik u.</verse>
<verse osisID="Job.16.7"> Maar wat zal ik doen<note n="2297">Dit ontbreekt in het Hebr., maar werd om den zin der volgende woorden te verklaren er bijgevoegd. In zijne ellende, terwijl zelfs zijne vrienden zijne klachten verkeerd beoordeelen en zijn lijden verzwaren, baat hem spreken noch zwijgen. Wat hij ook doet, loodzwaar ligt zonder eenigen troost op hem het bittere leed. In die radeloosheid hernieuwt hij zijn gejammer.</note>? Als ik spreek, houdt mijn leed niet op; en als ik zwijg, wijkt het niet van mij.</verse>
<verse osisID="Job.16.8"> Nu echter heeft mij overweldigd mijne smart, en al mijne leden zijn tot niets geworden.</verse>
<verse osisID="Job.16.9"> Mijne rimpels geven getuigenis tegen mij, en een leugenaar staat op tegen mij en spreekt mij in het aangezicht tegen<note n="2298">Mijne door ziekte vermagerde en gerimpelde huid schijnt tegen mij als een gestraften zondaar te getuigen, en daarbij durft een leugenachtige Eliphaz mij vlakweg een misdadiger noemen. Naar het Hebr. schijnt echter leugenaar op de ziekte te doelen, welke valschelijk tegen hem getuigt.</note>.</verse>
<verse osisID="Job.16.10"> Men heeft tegen mij zijne woede verzameld en mij bedreigend knerst men op zijne tanden tegen mij; mijn vijand, met vervaarlijke oogen ziet hij mij aan<note n="2299">In beeldspraak, ontleend aan de handelwijze van wilde dieren, klaagt Job over het onrecht en het leed dat men hem aandoet. Uit de wijze waarop Job spreekt in v. 10-12 kan men opmaken dat er behalve de sprekende personen nog andere toehoorders aanwezig gedacht worden, die door uiterlijke teekenen, hun spot en minachting voor Job te kennen geven. Vgl. XVIII noot 2.</note>.</verse>
<verse osisID="Job.16.11"> Men spert tegen mij zijne kaken op, en hoonend slaat men mij op de wang, verzadigt men zich aan mijne pijnen.</verse>
<verse osisID="Job.16.12"> God heeft mij opgesloten bij den ongerechte en in de handen van goddeloozen<note n="2300">Bij den ongerechte, bij Eliphaz en de andere tegenstanders, in de handen van goddeloozen (zie VI 14) als een gevangene in bewaring gesteld, is hij aan hun boozen moedwil door God als het ware prijsgegeven.</note> mij overgeleverd.</verse>
<verse osisID="Job.16.13"> Ik, weleer die rijke, ben plotseling verpletterd; Hij greep mij bij den nek, verbrijzelde mij en stelde mij zich als ten doelwit<note n="2301">In nieuwe beeldspraak beschrijft hij (v. 13-15), hoe God opeens hem met het allerzwaarste lijden bezocht, op hem, als op een doelwit, een menigte pijlen richtte.</note>.</verse>
<verse osisID="Job.16.14"> Hij omringde mij met zijne lansen, doorwondde mijne lendenen zonder mededoogen en stortte mijne ingewanden op den grond<note n="2302">Met de lansen of spiesen des lijdens werd hij door God smartelijk en doodelijk getroffen.</note>.</verse>
<verse osisID="Job.16.15"> Hij sloeg mij met wond over wond, Hij stormde op mij los als een reus.</verse>
<verse osisID="Job.16.16"> Ik heb een zak genaaid over mijne huid en met asch bedekt mijn vleesch<note n="2303">Een zak, een rouwkleed, vgl. Gen. XXXVII noot 15. En mei asch enz., Hebr.: ‘en mijn hoorn in het stof gestoken’, eene beeldspraak vermoedelijk aan het gehoornde dier ontleend, dat, van kracht en moed beroofd, den kop laat hangen. Vgl. voor de tegenovergestelde zegswijze Ps. LXXIV 5 en 6; CXLVIII 24. In een andere beeldspraak (vgl. Mich. I 10) zegt de Latijnsche vertaling hetzelfde.</note>.</verse>
<verse osisID="Job.16.17"> Mijn aangezicht is opgezwollen van het weenen en mijne oogleden zijn verdonkerd.</verse>
<verse osisID="Job.16.18"> Dat heb ik geleden zonder dat er onrecht was in mijne hand, terwijl ik reine gebeden richtte tot God<note n="2304">Dat heb ik geleden is eene bijvoeging der Vulgaat volmaakt in overeenstemming met de bedoeling van Job's woorden. Wat de vrienden ook zeiden, zij hebben het raadsel van zijn vreeselijk lijden niet opgelost. Hij is zich zijne onschuld bewust en handhaaft ze voor de menschen en voor God. - Achter dit vers past XVII 8-10. Zie noot 1 en XVII noot 8.</note>.</verse>
<verse osisID="Job.16.19"> Aarde, bedek mijn bloed niet<note n="2305">Eene persoonsverbeelding, zooals die de hartstocht niet zelden bezigt. Zich vergelijkend bij een onschuldig verslagene (vgl. Gen. IV 10), wiens bloed niet in den grond verdwijnen of, zonder beeldspraak, wiens bloed niet ongewroken blijven mag, spreekt Job hier zijn vurig verlangen en (vgl. het volgende vers) zijne vaste hoop uit, dat eenmaal zijne onschuld zal blijken, dat eenmaal hem recht gedaan zal worden. Vgl. voor de gebruikte beeldspraak Ez. XXIV 7. Hetzelfde begrip ligt in het tweede halfvers. Zijn geroep, waarmede hij zijne onschuld betuigt, moet van de aarde, waar naar den schijn geoordeeld wordt, ten hemel stijgen.</note> en vinde mijn geroep op u geene plaats om te schuilen.</verse>
<verse osisID="Job.16.20"> Want zie in den hemel is mijn getuige en mijn kenner in den hooge<note n="2306">Doet ook God hem lijden, op Hem alleen is zijn vertrouwen. Eens zal God voor Job getuigen, dat hij onschuldig leed. Het Hebr. heeft: ‘Ook thans nog, zie is in den hemel’ enz.</note>.</verse>
<verse osisID="Job.16.21"> Woordenrijk zijn mijne vrienden<note n="2307">Hebr.: ‘Terwijl mijne vrienden mij bespotten’, of liever met geringe wijziging der klinkers: ‘Naar mijn verdediger, mijn vriend, naar God schreit’ enz.</note>; naar God schreit mijn oog.</verse>
<verse osisID="Job.16.22"> En och mocht iemand kunnen rechten met God, zooals een menschenkind recht met zijnen naaste<note n="2308">Hebr.: ‘Hij zal recht verschaffen aan eenen man (nl. aan Job) in zijn geding met God, gelijk een menschenkind aan zijn naaste’. Vgl. IX 32, 33; XIII 19-24, waar Job met andere woorden denzelfden wensch uitspreekt. Wel heeft Job thans geen hoop meer voor dit leven (vgl. v. 19, 23; XVII 1, 16), doch hij vertrouwt, dat na den dood God hem recht zal verschaffen, gelijk een menschelijke rechter dat doet aan zijn evenmensch, door nl. aan de vrienden te doen weten, dat Job het harde lot, hem door God beschikt, niet door zijn groote zonden verdiend heeft. - Achter dit vers past de verzuchting van XVII 3, 4. Zie noot 1 en XVII noot 5.</note>.</verse>
<verse osisID="Job.16.23"> Want<note n="2309">De reden, waarom Job zijne hoop vestigt op rechtvaardiging na den dood bestaat hierin, dat voor hem dit leven vol ellende ten einde spoedt. Zie noot 1.</note> zie de korte jaren gaan voorbij, en een pad, waarlangs ik niet zal wederkeeren, bewandel ik.</verse>
</chapter>
<chapter osisID="Job.17">
<title>Hoofdstuk XVII.</title><p>Job gaat voort (vgl. XVI 23) te klagen over de ellende van zijn weldra eindigend leven (v. 1, 2 [3, 4] 5-.7 Geen enkele hoop blijft hem meer over dan het graf (v. [8-10] 11-.16</p>
<verse osisID="Job.17.1"> Mijn geest verzwakt, mijne dagen minderen en alleen rest mij het graf<note n="2310">In het nauwste verband met het vorige vers spreekt zich ook hier de verwachting uit van het naderend einde. Sterker nog heeft het Hebr.: ‘Mijn geest (mijn levenskracht) is verdorven, mijne dagen zijn uitgebluscht. Voor mij het graf’.</note>.</verse> 
<verse osisID="Job.17.2"> Gezondigd heb ik niet<note n="2311">Hebr.: ‘Voorwaar bespottingen zijn mijn deel en op hunne beleedigingen (op de beleedigende handelwijze mijner tegenstanders) staart mijn oog’.</note>, en op bitterheden rust mijn oog.</verse>
<verse osisID="Job.17.3"> Bevrijd mij, Heer, en plaats mij bij U, en de hand van wien ook strijde tegen mij<note n="2312">Volgens het Hebr. bidt hij, dat God voor hem borg zal zijn of de verdediging zijner onschuld op zich nemen zal. Niemand anders toch wil voor hem handslag geven of (vgl. Prov. VI 1) zich verbinden tot zijne verdediging. Job denkt hierbij aan zijne vrienden, van wie hij ook in het volgende vers spreekt.</note>.</verse>
<verse osisID="Job.17.4"> Hun hart hebt Gij verwijderd van de wijsheid; daarom zullen zij niet verheven worden<note n="2313">God liet tot rechtmatige straf van hunnen hoogmoed toe (vgl. Exod. IV noot 16), dat zij van de wijsheid afdwaalden. Daarin ziet Job reeds een bewijs, dat zij niet over hem zullen zegepralen, maar dat God hen, al is het ook na zijn dood, openlijk zal beschamen.</note>.</verse>
<verse osisID="Job.17.5"> Buit belooft men aan makkers en de oogen hunner kinderen versmachten<note n="2314">In beeldspraak wordt hier de teleurstelling geschetst, die Job van zijne vrienden ondervond. Zij waren gekomen om hem te troosten, maar zij verongelijkten en hoonden hem op de ergste wijze; daardoor waren zij gelijk aan degenen, die hun makkers een rijken buit beloven, maar zoo slecht hun belofte nakomen, dat de kinderen dier makkers van honger versmachten. - De verwisseling van het getal in het Hebreeuwsch niet ongebruikelijk en in de Latijnsche vertaling behouden (‘sociis’ en ‘filiorum ejus’), kan in onze taal niet worden overgenomen. - Volgens een andere vertaling van het Hebr. drukt Job de hardvochtigheid der vrienden uit in deze beeldspraak: ‘Men kondigt zijn vriend aan ter verpanding (tot gerechtelijke verkooping zijner goederen) en laat de oogen zijner kinderen versmachten’, men stort zijn vriend en diens kinderen in het ongeluk. - Weer anderen meenen, dat Job hier zijn liefdelooze beschuldigers met straf bedreigt, en vertalen den grondtekst: ‘Als iemand zijne vrienden ten buit overlevert, zullen de oogen zijner kinkeren versmachten. Dit vers sluit geleidelijk aan bij v. 2, waarvan het een verdere ontwikkeling is. De gedachtengang wordt eenigszins verstoord door de verzuchting van v. 3 en 4, welke natuurlijker zou volgen op XVI 22, terwijl tevens door deze verschuiving de stropheering geregeld wordt.</note>.</verse>
<verse osisID="Job.17.6"> Men heeft mij gemaakt als tot een spreekwoord voor het volk en een teeken ben ik voor hunne oogen<note n="2315">Door de lasterlijke beschuldiging der vrienden werd Job voor het volk als tot een spreekwoord van verachting en afschuw, als een teeken van Gods straffende gerechtigheid.</note>.</verse>
<verse osisID="Job.17.7"> Verdonkerd is mijn oog van verdriet en mijne ledematen zijn als tot niets geworden.</verse>
<verse osisID="Job.17.8"> De rechtvaardigen staan er verbaasd van, en de onschuldige verheft zich tegen den huichelaar<note n="2316">Verbaasdheid wegens Gods handelwijze ten opzichte van zijn onschuldigen dienaar, verontwaardiging tegen den huichelaar of goddelooze, wiens voorspoed niet in overeenstemming is met zijn boos gedrag, en tevens bevestiging in de deugd (vgl. v. 9), zijn de uitwerkselen, welke Job's ellende teweegbrengt, niet in de drie vrienden (vgl. v. 10), maar in hem en in allen die waarlijk rechtvaardig zijn,</note>.</verse> 
<verse osisID="Job.17.9"> En de rechtvaardige houdt vast aan zijnen weg, en de reine van handen neemt toe in kracht.</verse>
<verse osisID="Job.17.10"> Derhalve<note n="2317">Derhalve, dit is het besluit uit de twee vorige verzen: al draaien en wenden zich de vrienden herhaaldelijk om en al komen zij heel dicht bij, om goed te worden beschouwd, toch zal er geen enkele wijze onder hen gevonden worden. Immers bij het zien of ondervinden van onschuldig lijden zal een waarlijk wijze, moge hij ook al verbaasd staan, toch niet den voorspoedigen goddelooze aanhangen (v. 8), noch het pad der deugd verlaten, maar integendeel juist krachtiger daarop voortgaan (v. 9). Die wijsheid bezitten de vrienden niet, zij allen zijn onwijzen. Want volgens hen is een voorspoedige onbetwistbaar een rechtvaardige, dien zij aanhangen, en volgens hunne overtuiging (vgl. XV 4) kan bij onschuldig lijden de vreeze Gods en godsvrucht niet blijven bestaan. - De verzen 8-10 veronderstellen een onmiddellijk voorafgaande verklaring, dat Job niettegenstaande zijn lijden onschuldig is. Die verklaring is echter niet te vinden op de plaats, waar deze verzen thans gelezen worden, maar wel in XVI 18. Daarom meenen wij, dat XVII 8-10 oorspronkelijk volgde on middellijk op XVI 18, zooals ook de stropheering in den grondtekst aanwijst.</note>, gij allen, draait u om en komt, maar geen enkelen wijze zal ik onder u vinden.</verse>
<verse osisID="Job.17.11"> Mijne dagen zijn voorbijgegaan, mijne gedachten zijn verijdeld en folteren mijn hart<note n="2318">Mijne gedachten of plannen zijn (Hebr.) ‘vernietigd, de bezittingen van mijn hart’. Ook het laatste, dat hem nog restte, de hoop in zijn binnenste, verging; hij verwacht van dit leven niets meer.</note>.</verse>
<verse osisID="Job.17.12"> Den nacht maakt men tot dag en na de duisternis hoop ik wederom op het licht<note n="2319">Hier schijnt gedoeld op de ellende zonder ophouden, welke het lijden hem veroorzaakt: slapeloos zijn zijne nachten en telkens weer verlangt hij naar het daglicht, daar toch de duisternis geen leniging brengt. Zoo echter is dit vers niets anders dan een herhaling van VII 4. Het Hebr., ofschoon in het tweede verslid duister en onzeker, kan in een hier meer passenden zin worden opgevat: ‘Nacht stelt men voor dag’, in plaats van het daglicht des geluks zie ik niets anders dan den nacht van ellende, ‘licht staat vlak voor het aanschijn der duisternis’, tusschen licht en duisternis, geluk en ongeluk, is voor mij geen afstand, zonder verpoozing en zonder hoop ben ik rampzalig. Anderen meenen, dat hier gedoeld wordt op de beloften der vrienden, die hem, mits hij zich bekeere, herstel van gezondheid en aardsch geluk voorhouden, wat Job hier als een onmogelijkheid verwerpt: bij mijne ellende spreken zij nog van aardsch geluk, en willen zoo den nacht nog tot dag maken; zij plaatsen licht vlak voor de duisternis, door te beweren, dat het licht van aardsch geluk voor mij nog mogelijk is, ofschoon mijne ellende hopeloos en mijn dood onvermijdelijk nabij is.</note>.</verse>
<verse osisID="Job.17.13"> Zou ik hopen? de onderwereld is mijn huis en in de duisternis heb ik mijn leger gespreid.</verse>
<verse osisID="Job.17.14"> Tot de verrotting heb ik gezegd: Mijn vader zijt gij; en tot het gewormte: Mijne moeder en mijne zuster.</verse> 
<verse osisID="Job.17.15"> Waar is dan nu mijne hoop? en op mijne verduldigheid, wie geeft er acht op?<note n="2320">Hebr.: ‘en hoop voor mij, wie ziet haar?’; geen straal van hoop in dit leven is er voor hem meer te zien.</note>.</verse>
<verse osisID="Job.17.16"> In de allerdiepste onderwereld zal al het mijne nederdalen; zal er daar ten minste rust wezen voor mij?<note n="2321">Zal er enz. Klagend besluit Job met de vrees, dat hem wellicht ook in dat donkere doodenrijk (vgl. X 21, 22) de rust, welke hij verlangt, niet zal gegund worden. Het Hebr.: ‘als er maar tegelijk in het stof rust is’, behoeft echter geene vraag te zijn, en dan is de vermoedelijke zin, dat Job, nederdalend in de onderwereld, slechts ééne hoop heeft, nl. de rust des doods te zullen verkrijgen. Doch met verandering van slechts één enkelen klinker (nechath in plaats van nachath), zooals ook de Septuag. las, behelst het tweede halfvers niets anders dan de bevestiging van het eerste: ‘ja, gelijkelijk zullen wij (ik en al het mijne) nederdalen naar het stof’.</note></verse>
</chapter>
<chapter osisID="Job.18">
<title>Hoofdstuk XVIII.</title>
<p>Baldad (v. 1) vermaant Job op spottenden toon zijn dwaze meening op te geven; want zeker is het, dat een goddelooze ongelukkig moet worden (v. 2-6). Zulk een moet wel in het verderf storten, omdat hij zichzelven met valstrikken heeft omgeven (v. 7-11). Hij zelf en al het zijne kome jammerlijk om (v. 12-15). Zelfs zijn eervolle nagedachtenis verdwijne (v. 16-18). Niets late hij achter dan ontsteltenis over zijn lot (v. 19-21).</p>
<verse osisID="Job.18.1"> Baldad, de Suhieter, antwoordde nu en zeide<note n="2322">Tiende rede, bestaande uit een strophenpaar v. 2-6 en 7-11, een tusschenstrophe v. 12-15, en een tweede strophenpaar v. 16-18 en 19-21. De inhoud der strophen wordt aangegeven boven het hoofdstuk.</note>:</verse>
<verse osisID="Job.18.2"> Tot hoelang nog zult gijlieden woorden uitbraken? Denkt toch eerst na en laat ons dan spreken.</verse>
<verse osisID="Job.18.3"> Waarom worden wij gerekend als vee en zijn wij bemorst in uwe oogen<note n="2323">Tot Job alleen sprekend, bezigt Baldad toch in dit en het vorige vers het meervoud. Hieruit blijkt, dat er behalve de sprekende personen nog andere aanwezig gedacht worden (vgl. XVI 10-12, XXX 1 en volg., XXXIV 2 en 34), die hunne instemming te kennen gaven met de woorden van Job. Als vee, nl. zoo onverstandig; misschien is hier tevens een toespeling op XVI 10 en 11, waar Job in zijne beeldspraak de handelwijze zijner tegenstanders met die van wilde dieren had geteekend. Overigens zinspeelt dit vers op hetgeen Job aan de vrienden betreffende hun gemis aan wijsheid herhaaldelijk (XII 7; XIII 12; XVI 2, 3, 21; XVII 4, 10) gezegd heeft. In plaats van bemorst kan het Hebr. ook worden vertaald: ‘stompzinnig’.</note>?</verse>
<verse osisID="Job.18.4"> Gij, die u zelven verderft door uwe razernij, moet dan om uwentwil de aarde verlaten en de rotsen verzet worden van hare plaats<note n="2324">Volgens de meening der vrienden verderft Job zichzelven, doordat hij standvastig blijft weigeren in zijn lijden de rechtmatige straf zijner boosheid te zien. Zij achten zijn verweer tegen hunne vergeldingsleer een verzet tegen Gods onveranderlijke wet. Evengoed kon hij er tegen opkomen, dat de aarde bevolkt is of dat de rotsen onbewegelijk vaststaan.</note>?</verse>
<verse osisID="Job.18.5"> Het licht van den goddelooze, zal het niet worden uitgebluscht, en blijft de vlam van zijn vuur wel schijnen<note n="2325">Wat Job ook moge zeggen, stellig treft den booze de straf Gods. Licht en vlam des vuurs, evenals de lamp (zie volgend vers) beteekenen in beeldspraak voorspoed en geluk.</note>?</verse>
<verse osisID="Job.18.6"> Het licht zal duisternis worden in zijne tent en de lamp, die boven hem is, zal uitgaan.</verse>
<verse osisID="Job.18.7"> Belemmerd worden zullen de schreden zijner kracht en zijn eigen overleg zal hem doen tuimelen<note n="2326">Een nieuwe beeldspraak. De booze met krachtigen tred is de booze in zijn voorspoed. Ten gevolge van zijn eigen overleg, waarvan hij alle heil verwacht, valt hij in het ongeluk. De nadere verklaring daarvan volgt in de vier volgende verzen.</note>.</verse>
<verse osisID="Job.18.8"> Want op een net heeft hij zijne voeten gezet en over de mazen er van wandelt hij voort<note n="2327">Door te zondigen wandelt de booze over het net van Gods wraak; vgl. Prov. V 22.</note>.</verse>
<verse osisID="Job.18.9"> Zijne voetzool zal worden vastgegrepen door eenen strik en de dorst hem tegenbranden<note n="2328">De dorst kwelt het wild in den strik en evenzoo foltert het gemis van geluk den booze in zijne ellende. - Hebr.: ‘en een slagnet houdt hem vast’</note>.</verse>
<verse osisID="Job.18.10"> Verborgen op den grond ligt voor hem een voetangel en eene val voor hem op het pad.</verse>
<verse osisID="Job.18.11"> Van alle kanten zullen verschrikkingen hem beangstigen en zijne voeten omslingeren.</verse>
<verse osisID="Job.18.12"> Zijne kracht worde verzwakt door den honger en het broodsgebrek valle hem op de ribben<note n="2329">Bij wijze van voorbeeld worden nu allerergste verschrikkingen voor den booze (zie vorig vers) opgenoemd, en wel, volgens de Vulgaat, in den vorm van wenschen, waardoor Baldad tevens zijne gezindheid te kennen geeft jegens Job, zoo deze mocht volharden in zijne meening. In het Hebr. schijnt niet bepaald van broodsgebrek sprake te zijn. Men vertaalt: ‘Zijne kracht raakt uitgeput (letterlijk “wordt hongerig”) en het verderf staat gereed aan zijne zijde’.</note>.</verse>
<verse osisID="Job.18.13"> Dat de eerstgeborene, de dood, de schoonheid van zijne huid verslinde, zijne armen verteere<note n="2330">De dood, de eerstgeborene der zonde (Rom. V 12), ontroove hem schoonheid en kracht. Hebr.: ‘Het (nl. het verderf, zie vorige noot) eet de leden van zijne huid; zijne leden eet de eerstgeborene des doods’. Waarschijnlijk is hier op de melaatschheid van Job gedoeld, welke onder alle ziekten, de kinderen van den dood, de verschrikkelijkste is en daarom ‘eerstgeborene’ heet. Zij vreet huid en leden weg.</note>.</verse> 
<verse osisID="Job.18.14"> Weggerukt worde uit zijne tent zijn vertrouwen en op hem trappe als een koning het verderf<note n="2331">Zijn vertrouwen is alles, waarop hij vertrouwde. Van het verderf des doods is sprake, gelijk duidelijker nog het Hebr. zegt: ‘Hij wordt gerukt uit zijne tent, zijn vertrouwen (d.i. waar hij zich veilig waande); en men leidt hem weg tot den koning der verschrikking’ als eenen gevangene des doods in het duistere doodenrijk (X 21, 22).</note>.</verse>
<verse osisID="Job.18.15"> Dat in zijne tent wonen de makkers van hem, die niet meer is; over zijne woning worde zwavel gestrooid<note n="2332">Eerst worde zijn huis het eigendom van anderen om daarna door de straf van Sodoma verdelgd te worden. Men kan het Hebr. zoo verstaan, dat zijne tent door vreemden bewoond en op zijn akker zwavel gestrooid zal worden.</note>.</verse>
<verse osisID="Job.18.16"> Dat beneden verdrogen zijne wortels, en boven worde zijn oogst vertreden<note n="2333">De booze worde, zooals de reeds van zijne kinderen beroofde Job, uitgeroeid met wortel en oogst of tak, geheel en al, zoodat hij niemand achterlaat om zijne nagedachtenis te zegenen; zie het volgende vers.</note>.</verse>
<verse osisID="Job.18.17"> Zijne gedachtenis verga van de aarde en zijn naam worde niet geroemd op de straten<note n="2334">Het tegendeel van hetgeen met de braven gebeurt; vgl. Eccli. XLV1 14.</note>.</verse>
<verse osisID="Job.18.18"> Men verdrijve hem uit het licht naar de duisternis<note n="2335">Uit het licht van een voorspoedig en geëerd leven naar de duisternis van een ellendigen en eerloozen dood.</note> en jage hem weg van den aardbodem.</verse>
<verse osisID="Job.18.19"> Geen zaad noch nakroost zal hij hebben onder zijn volk, noch eenig overblijfsel in zijne landstreken.</verse>
<verse osisID="Job.18.20"> Over zijnen dag zullen versteld staan de laatsten en zal siddering aangrijpen de eersten<note n="2336">Zijn dag is de dag van zijnen ondergang. - De laatsten en de eersten zijn allen, ouden en jongen. Anderen vertalen het Hebr.: ‘de westerlingen en de oosterlingen’.</note>.</verse>
<verse osisID="Job.18.21"> Ziedaar dan de tenten van den ongerechte, en ziedaar de plaats van hem, die God miskent<note n="2337">Tenten en plaats staat hier voor ‘het lot’.</note>.</verse>
</chapter>
<chapter osisID="Job.19"> 
<title>Hoofdstuk XIX.</title>
<p>Job (v. 1) verzoekt de vrienden, hem niet langer te krenken; zijn bitter lot, waarvoor geen schuld is aan te wijzen, moest hen tot beter inzicht brengen (v. 2-[29] .6 Want waarlijk uitermate gestreng gaat God jegens hem te keer (v. 7-12). Al de zijnen hebben hem verlaten (v. 13-16). Hij is een voorwerp van afschuw en spot voor allen (v. 17-22). Maar bij al zijne ellende is hij er zeker van, dat God hem eenmaal, ten dage zijner verrijzenis, recht zal verschaffen tegenover zijne lasteraars (v. 23-28).</p>
<verse osisID="Job.19.1"> Job antwoordde nu en zeide<note n="2338">Elfde rede, bestaande uit een strophenpaar v. 2-6 en 7-12, een tusschenstrophe v. 13-16, en een tweede strophenpaar v. 17-22 en 23-28. Door verplaatsing van v. 29 tusschen v. 5 en 6 wordt de stropheering geregeld. En alle reden is er om aan te nemen dat dit vers oorspronkelijk daar gestaan heeft. Vooreerst toch geeft de grondtekst door eenige woordvormen aan, dat er een nauw verband bestaat tusschen v. 29 en v. 6. Vervolgens, zonder deze verschuiving is de gedachte van v. 6 los van de voorafgaande en volgende, terwijl bij deze verschuiving niet alleen een innige samenhang verkregen wordt, maar ook de gedachte in rijkdom wint (vgl. noot 4). Ten laatste naar den grondtekst vormt v. 28 zulk een natuurlijk en schoon slot van deze rede, dat de toevoeging van v. 29 niet alleen ondichterlijk, maar zelfs bepaald hinderlijk is (vgl. noot 21). - De inhoud der strophen wordt aangegeven boven het hoofdstuk.</note>:</verse>
<verse osisID="Job.19.2"> Hoelang vernedert gij mijne ziel en verbrijzelt gij mij met woorden?</verse>
<verse osisID="Job.19.3"> Zie, tienmaal<note n="2339">Tienmaal, d.i. herhaaldelijk, zie Gen. XXXI 7. Misschien wordt hier gedoeld op de tien voorafgaande reden, waarin de vrienden òf door hun eigen woorden òf door de miskenning van Job's onschuldsbetuigingen hem beschimpten.</note> beschimpt gij mij en schaamt gij u niet mij te verdrukken.</verse>
<verse osisID="Job.19.4"> Immers al zou ik gedwaald hebben, bij mij zou dan mijne dwaling zijn<note n="2340">Al zou ik gedwaald hebben, al was het waar, dat ik door onbedachtzaamheid of zwakheid had gezondigd (vgl. Lev. IV 13 en noot 1), bij mij alleen zou dan mijne dwaling bekend zijn, zoodat gij ook dan (zie het volgende vers) nog geen recht zoudt hebben, u tegen mij te verheffen en mij alleen wegens mijnen smadelijken staat als een booswicht te beschuldigen. - Anderen vertalen aldus: als ik zou gedwaald hebben, dan zou mij alleen mijne dwaling raken, dan zou ik mijzelven geschaad hebben, niet u; gij hebt derhalve geen recht mij te bejegenen, alsof ik tegen u een misdrijf heb gepleegd. Naar den grondtekst kan v. 4 en 5 vertaald worden: ‘Heb ik dan werkelijk gedwaald (d.i. gezondigd), rust op mij mijne dwaling (zonde)? Kunt gij u inderdaad tegen mij verheffen en mij van mijne schanddaad overtuigen?’</note>.</verse>
<verse osisID="Job.19.5"> Maar gij, gij verheft u tegen mij en beschuldigt mij wegens mijnen smadelijken staat.</verse>
<verse osisID="Job.19.6"> Beseft ten minste nu, dat God niet krachtens rechtvaardig gericht mij kwelt en met zijne geesels mij omringt<note n="2341">Niet krachtens rechtvaardig gericht, niet tot gerechte straf voor groote zonden. Ofschoon de uitlatingen van Job niet altijd onberispelijk zijn (zie de voorrede p. 4), kan hier toch van eigenlijk onrecht geen sprake zijn, daar Job herhaaldelijk Gods rechtvaardigheid huldigt (IX 2, 19; XIII 7-10) en hij zeker geen oogenblik zelfs God gelasterd heeft, zooals uit de bedoeling van het geheele Boek blijkt. - De gedachte van v. 6 staat op zichzelf, los van de voorafgaande en volgende gedachten, maar komt daarmede in nauwen samenhang, als tusschen v. 5 en 6 wordt ingevoegd v. 29 en naar Hebr. vertaald wordt: 29. ‘vreest voor het zwaard, want uw toorn is een misdrijf des zwaards (uw verwoede handelwijze tegenover mij, uwen vriend, is een misdrijf, dat de hoogste straf verdient); opdat gij moogt weten dat er een gericht (een rechtvaardige rechter) is: 6. Ziet thaus hoe God mij neergedrukt en zijn net om mij heengeslingerd heeft’. Derhalve zegt Job: houdt toch op (v. 4 en 5) mij onrecht aan te doen, uit vrees (v. 29) voor de geweldige straf, welke uwe misdaad tegen mij wacht, nu gij ziet (v. 6) hoe ontzettend God thans mij slaat voor kleine fouten (want van groote zonden kunt gij mij niet overtuigen). Zoo wordt tevens een kunstvolle overgang verkregen van de vóórstrophe tot de nàstrophe, waarin Job wederom de grootheid van zijn lijden begint uiteen te zetten.</note>.</verse> 
<verse osisID="Job.19.7"> Zie, ik roep bij het geweld, dat ik lijd, en niemand luistert; ik schreeuw, en niemand is er, die recht verschaft.</verse>
<verse osisID="Job.19.8"> Mijnen weg heeft Hij omheind en ik kan niet voortgaan, en op mijn pad heeft Hij duisternis gelegd<note n="2342">Vgl. III 23; XIII 27.</note>.</verse>
<verse osisID="Job.19.9"> Beroofd heeft Hij mij van mijne eer, en de kroon mij van het hoofd genomen<note n="2343">Eer en kroon beteekenen alles wat Job aanzien gaf bij de menschen.</note>.</verse>
<verse osisID="Job.19.10"> Afgebroken<note n="2344">Afgebroken, omvergehaald als een huis.</note> heeft Hij mij van alle kanten en ik verga, en als eenen ontwortelden boom heeft Hij mij de hoop ontnomen.</verse>
<verse osisID="Job.19.11"> Ontbrand is tegen mij zijne grimmigheid en aldus<note n="2345">Aldus, in grimmigen toorn ontstoken.</note> houdt Hij mij voor zijnen vijand.</verse>
<verse osisID="Job.19.12"> Tezamen kwamen zijne roovers<note n="2346">De door God overgezonden rampen en ellenden, die mij beroofden van al mijn geluk.</note> en baanden zich een weg naar mij, en zij omlegerden in het rond mijne tent.</verse>
<verse osisID="Job.19.13"> Mijne broeders heeft Hij van mij verwijderd, en mijne genooten zijn als vreemden van mij afgeweken.</verse>
<verse osisID="Job.19.14"> Verlaten hebben mij mijne verwanten, en mijne bekenden hebben mij vergeten.</verse>
<verse osisID="Job.19.15"> De loondienaren van mijn huis en mijne dienstmaagden beschou- wen mij als eenen vreemdeling, en als een uitlander ben ik geworden in hunne oogen.</verse>
<verse osisID="Job.19.16"> Mijnen knecht roep ik en hij geeft geen antwoord, met mijn eigen mond smeek ik hem<note n="2347">Met mijn eigen mond smeek ik hem, terwijl ik hem vroeger door anderen mijn bevel liet overbrengen.</note>.</verse>
<verse osisID="Job.19.17"> Van mijnen adem walgt mijne huisvrouw, en ik bid tot de kinderen van mijnen schoot<note n="2348">De kinderen van mijnen schoot zijn de kinderen mijner moeder, of mijne broeders, vgl. III 10, waar eveneens in den grondtekst ‘mijn schoot’ beteekent den schoot, die mij droeg’. Ik bid tot hen, ik moet hen ootmoedig om hulp smeeken. Hiermede strijdt niet v. 13, waar ‘broeders’ gemakkeiijk de wijdere beteekenis kan hebben van bloedverwanten. Sommigen vertalen het Hebr.: ‘mijn kwalijk-rieken [is een walg] voor de kinderen van mijn schoot’.</note>.</verse>
<verse osisID="Job.19.18"> De gekken zelfs verachten mij, en als ik van hen wegga, beschimpen zij mij<note n="2349">De gekken of beter ‘kinderen’ (parvuli), zooals het Hebreeuwsche woord XXI 11 vertaald wordt. Het tweede halfvers luidt in den grondtekst: ‘sta ik op, dan beschimpen zij mij’.</note>.</verse>
<verse osisID="Job.19.19"> Een afschuw van mij hebben mijne vroegere raadslieden, en dien ik het meest beminde heeft zich afgewend van mij.</verse>
<verse osisID="Job.19.20"> Aan mijne huid is, daar het vleesch wegteerde, mijn gebeente vastgekleefd, en slechts de lippen zijn overgebleven om mijne tanden<note n="2350">Hebr. met geringe tekstverandering, door Septuag. aangegeven (rakevah in plaats van davekah); ‘In mijn huid en mijn vleesch is weggeteerd mijn gebeente (ik, niets meer dan een skelet, ben weggeteerd naar huid en vleèsch), en ontkomen ben ik met de huid mijner tanden’, d.i. slechts zooveel (gezonde) huid bleef mij over als er op de tanden is, teweten volstreks niets meer; een spreekwoordelijke uitdrukking derhalve, om te beteekenen dat nagenoeg alles is weggeteerd. Volgens anderen is met ‘huid der tanden’ het tandvleesch bedoeld. - De vertaling der Vulgaat is te gelijk eene verklaring van den moeielijk verstaanbaren grondtekst.</note>.</verse>
<verse osisID="Job.19.21"> Ontfermt u mijner, ontfermt u mijner, ten minste gij, mijne vrienden, want de hand des Heeren heeft mij getroffen<note n="2351">Getroffen. Vooral waar sprake is van melaatschheid, wordt de uitdrukking ‘treffen’ of ‘slaan’ gebezigd; vgl. in den grondtekst Lev. XIII 3, 25; IV Reg. XV 5.</note>.</verse>
<verse osisID="Job.19.22"> Waarom vervolgt gij mij zooals God, en verzadigt gij u aan mijn vleesch<note n="2352">Zooals God het doet; een zwaar beproefde mag verwachten, dat men medelijden met hem heeft en niet zijn lijden nog vermeerdert. - Zich aan iemands vleesch verzadigen beteekent figuurlijk iemand allerslechtst bejegenen (Mich. III 3), vooral hem door booze en lasterlijke woorden bedroeven (Ps. XXVI 2; Gal. V 15; Dan. III 8, VI 25 in den grondtekst). Hebr.: ‘en wordt gij niet verzadigd van mijn vleesch’, houdt gij niet op mij te belasteren.</note>?</verse> 
<verse osisID="Job.19.23"> Mochten mijne woorden opgeschreven, mochten ze opgeteekend worden in een boek<note n="2353">Eigenlijk: wie verleene en wie geve mij dat enz.; vgl. XIV 13, noot 9. Mijne woorden, nl. die van v. 25-27, waartoe dit en het volgende vers de inleiding geven.</note>!</verse>
<verse osisID="Job.19.24"> Mochten ze met een ijzeren griffel en op een looden plaat, of met eenen beitel worden ingegrift op eenen rotssteen<note n="2354">Alleen reeds zulk een wensch zegt genoeg, dat Job niet zijn veelvuldige klachten in het algemeen, maar bepaaldelijk enkele weinige woorden op het oog heeft. - Hebr.: ‘met een ijzeren griffel en lood, voor eeuwig op een rotssteen’ enz. Anders dan de Vulgaat hier ‘en lood’ verklaart, denken sommigen aan diep ingebeitelde letters met lood gevuld; maar van zulk een gebruik in de oudheid is niets bekend. - Thans volgen de woorden, welke Job zoo belangrijk acht, dat ze een eeuwige gedachtenis verdienen.</note>!</verse>
<verse osisID="Job.19.25"> Want ik weet, dat mijn Verlosser leeft en ik ten jongsten dage uit de aarde verrijzen zal<note n="2355">De Hebr. vau, in het begin van dit vers met want vertaald, moet worden opgevat als een aanhalingsteeken voor de woorden, die Job wil hebben opgeteekend. Naar de Vulgaat (wier lezing mogelijk wel de oorspronkelijke was) wordt reeds in dit vers met klare woorden het geloof uitgesproken in de verrijzenis des vleesches, maar nog niet zoo duidelijk in den grondtekst, zooals die tegenwoordig gelezen wordt: ‘Ik, ik weet, dat mijn losser leeft, en als laatste zal Hij zich boven het stof verheffen’. Op het toppunt van ellende, door God vervolgd, die hem thans geen recht schijnt te doen, door zijn vrienden beschouwd als een misdadiger, door allen veracht, spreekt hier Job zijn vaste overtuiging uit, dat de levende God eenmaal zijn ‘goëel’ d.i. de wreker van zijn recht (vgl. Lev. XXV noot 15; Nam. XXXV noot 5) en zijn bevrijder (vgl. Exod. VI 6, XV 13; Ps. LXXIV 2, LXXVII 16, CXVIII 154; Lament. III 58) zal wezen. Wanneer? Niet in dit leven; want alle aardsche hoop verdween (vgl. v. 10, XVII 11-16); maar ‘als laatste’, als de bevrijder en rechtverschaffer van het einde der dagen (vgl. Is. II 2: XLIV 6; Dan. X 14) zal de levende God zich verheffen ‘boven het stof’ d.i. boven het graf (vgl. VII 21; XVII 16 in den grondtekst), waarin Job vergaan tot stof nederligt.</note>,</verse>
<verse osisID="Job.19.26"> en andermaal zal ik bekleed worden met mijne huid, en in mijn vleesch zal ik zien mijnen God<note n="2356">Het Hebr. is te dezer plaatse duister en geeft, evenals het voorafgaande en volgende vers, aanleiding tot verschillende verklaring. Reeds de Septuag. verstond het anders en vertaalde: v. 25. ‘Ik weet dat eeuwig is Degene, die mij in de toekomst zal bevrijden, om op aarde v. 26. op te richten (of: hij zal oprichten) mijn huid, die dit ondergaat; want van Godswege is mij dit beschikt; v. 27. daarvan ben ik mij bewust en mijn oog ziet het, en niet een ander; alles is mij volkomen geworden in mijn boezem’. Vandaar dat sommige, vooral Grieksche, Vaders, o.a. de H. Chrysostomus, bij Job geene hoop veronderstellen op de verrijzenis des vleesches en hier niets anders zien uitgesproken dan Jobs stellige verwachting, dat hij nog vóór zijnen dood door God zal bevrijd of in zijne eer hersteld worden. In denzelfden zin wordt ook thans door vele nieuweren het Hebr. verklaard en vertaald. - Anderen zien op deze plaats wel de stellige hoop van Job uitgesproken op bevrijding of eerherstel nà zijn dood, maar niet de verwachting der verrijzenis zijns lichaams. - Daarentegen is in de Latijnsche Kerk van het begin af o.a. reeds door Clemens Rom. deze plaats steeds beschouwd als een bewijs voor de verrijzenis des vleesches, geheel overeenkomstig de opvatting van den Vulgaatvertaler. En werkelijk verdient deze opvatting alleszins de voorkeur. Immers voor dit leven heeft Job reeds alle hoop opgegeven, zie XVII 13-16. De stellige verwachting van louter eerherstel nà zijn dood, zonder meer, betuigde hij reeds vroeger; zie XVI 19-22 en XVII 3, 4. Daarenboven is het moeielijk aan te nemen, dat Job dit louter eerherstel nà zijn dood, terwijl hij zelf in het doodenrijk blijft toeven (vgl. X 21, 22; XIV 22, noot 17), van zooveel gewicht acht en hem zoo hoog kan stemmen, dat hij de woorden, waarmede hij deze verwachting uitspreekt, gegrift wenscht met eenen beitel in eenen rotssteen. Blijkbaar heeft de dichter op het einde van deze rede een hoogst belangrijke uitspraak Job in den mond willen leggen. Daartoe maakte hij deze rede tot middelpunt van de tweede akt (zie Inleiding p. 8). De geheele akt bestaat uit 210 verzen en 430 versleden, waarvan dit hoofdstuk 28 verzen en 60 versleden bevat, terwijl er 91 verzen en 185 versleden voorafgaan en volgen, zoodat derhalve deze rede juist in het midden staat. Een bijzonder gewichtige gedachte mag dus verwacht worden vooral op het einde der tweede nàstrophe van deze rede, op welk einde de dichter alle aandacht heeft willen vestigen. Daartoe maakte hij een sterke tegenstelling voor het toekomstig met het tegenwoordig lot van Job door de levendigste schildering zijner ellende in de voorafgaande strophen; daartoe diende ook de aandachtwekkende ontboezeming van v. 23, 24, waarmede de hoofdgedachte van deze strophe werd ingeleid. Die hoogstbelangrijke uitspraak nu is aanwezig in V. 25-27, maar alléén naar de opvatting van de Vulgaat, volgens welke Job zijn stellige hoop uitspreekt niet alleen op eerherstel nà zijnen dood, maar ook op de verrijzenis van zijn weggeteerd lichaam, eene hoop, die reeds vroeger (XIV 7-17; bij hem opkwam, doch toen als ijdel werd afgewezen, maar thans op het hoogste van zijne ellende en strijd krachtig herleeft en in zijn binnenste wortel schiet. - Ook taalkundig is de opvatting van de Vulgaat best te verdedigen. Zonder de spraakleer eenig geweld aan te doen kan men het Hebr. aldus vertalen: ‘en daarna (of: in het laatste) zal met mijne huid dit (nl. mijn gebeente, mijn thans ellendig wegterend lichaam, vgl. v. 20) omgeven worden (het Hebr. nikephoe opgevat als niphal van nakaph), en van mijn vleesch uit (d.i. wederom met mijn vleesch omkleed) zal ik God zien’.</note>.</verse> 
<verse osisID="Job.19.27"> Zien zal ik Hem, ik zelf, en aanschouwen zullen Hem mijne oogen, en niet een ander; vastgelegd is deze mijne hoop in mijn boezem<note n="2357">Hebr. ‘Dien ik zal zien mij ten gunste’. Krachtig de zekerheid van zijne hoop betuigend herhaalt Job zijne verklaring en voltooit hij ze. Ja waarlijk zal hij eens, verrezen, God als zijn goëel (zie noot 18) aanschouwen met die oogen, thans bijna uitgedoofd (XVI 17; XVII 7); en niet een ander of gelijk het Hebr., meer overeenkomend met ‘mij ten gunste’ in het voorafgaande verslid, kan begrepen worden: ‘en niet als eenen vreemde’ of als eenen vijand, zooals hij God thans aanschouwt (X 17; XIII 24). Vastgelegd enz. Hebr.: ‘Mijne nieren versmelten (van verlangen) in mijn binnenste’; zie echter de volgende noot.</note>.</verse>
<verse osisID="Job.19.28"> Waarom dan zegt gij nu: Laat ons hem vervolgen en den wortel der zaak opspeuren tegen hem<note n="2358">Hoe durft gij dan, nadat ik zoo dikwijls en nu zoo krachtig mogelijk mijne onschuld betuigd heb, in uwe grievende beschuldiging volharden door den wortel of de oorzaak van mijne ellende te willen opspeuren ‘in mij’, gelijk het Hebr. zegt, nl. in mijne veronderstelde boosheid. Doch veel schooner en gespierder wordt de zin, als men den grondtekst eenigszins anders punctueert in het voorafgaande verslid (calo in plaats van caloe en coeleejti in plaats van ciljotai) en in het laatste woord van dit vers (bo in plaats van bi, zooals ook de Septuag. las): v. 27c. ‘volkomen zal ik gelukkig zijn in mijn binnenste (of: in het mij beschikte lot); v. 28. maar gij zult zeggen: Waarom hebben wij hem vervolgd en de schuld van zijn lijden opgespeurd in hem’. Een heerlijk slot van deze nastrophe! Vgl. Sap. V 1-6.</note>?</verse> 
<verse osisID="Job.19.29"> Vlucht toch voor het aanschijn des zwaards, want een wreker der ongerechtigheden is het zwaard; en weet, dat er een gericht is<note n="2359">Waarschuwing van Job tot de vrienden om toch op te houden met hunne lasterlijke beschuldigingen uit vrees voor Gods rechtvaardige straffen. Evenwel is dit vers na het voorafgaande, vertaald zooals hierboven, een volstrekt ondichterlijke toevoeging, terwijl het bijzonder past na v. 5, waardoor tevens de stropheering geregeld wordt. Zie noten 1 en 4.</note>.</verse>
</chapter>
<chapter osisID="Job.20">
<title>Hoofdstuk XX.</title>
<p>Sophar (v. 1) gevoelt zich gedrongen Job te antwoorden, daar het algemeen bekend is, dat het geluk des boozen zeker en snel verdwijnt (v. 2-5 en 11); hij zelf en zijn huis zullen ellendig omkomen (v. 6-10). Zijn misdaad, die hem eerst zoet smaakte, wordt hem tot een doodend vergif (v. 12-16). Zijn onrechtvaardige rijkdommen brengen hem geen geluk (v. 17-23); door Gods vloek getroffen zal hij, ontmaskerd, met al het zijne vernield worden (v. 24-29).</p>
<verse osisID="Job.20.1"> Sophar, de Naämathiet, antwoordde nu en zeide<note n="2360">Hier volgt de twaalfde rede, waarin echter v. 11 naar zijn inhoud achter v. 5 behoort te staan: de vreugde des zondaars is kort, vroegtijdig daalt hij neder in het graf. Zoo bestaat deze rede uit een strophenpaar v. 2-5 en 11, en v. 6-10, een tusschenstrophe v. 12-16, en een tweede strophenpaar v. 17-23 en v. 24-29); waarvan de inhoud boven het hoofdstuk wordt aangegeven.</note>:</verse>
<verse osisID="Job.20.2"> Daarom volgen mijne gedachten wisselend elkander op en wordt de geest her- en derwaarts geslingerd<note n="2361">Daarom, omdat Job heeft gesproken van een rechtvaardig gericht Gods, komen er vele gedachten in zijnen geest op, die hem nopen tot spreken.</note>.</verse>
<verse osisID="Job.20.3"> De leer, waarmede gij mij berispt, hoor ik, en de geest van mijn verstand zal voor mij antwoorden<note n="2362">Hebr. ‘Ik hoor eene voor mij smadelijke terechtwijzing (nl. de bedreiging van XIX 28, 29), en (maar) de geest’ enz.; anders gezegd: ik zal met wijsheid antwoorden. Evenwel met geringe wijziging van een enkel woord, zooals dat ook door de Septuag. werd gelezen, kan de grondtekst ook zoo worden opgevat, dat in dit laatste verslid Job's onverstand verweten wordt: ‘en een geest zonder verstand antwoordt mij’.</note>.</verse>
<verse osisID="Job.20.4"> Dat weet ik van den beginne, sedert de mensch op aarde geplaatst is<note n="2363">Dat weet ik. Volgens Hebr. vraagt Sophar: ‘Kent gij niet de waarheid zoo oud als er menschen op aarde wonen’ enz. Beriep Job zich op de toekomst aan het einde der tijden (XIX 25-28), Sophar wijst naar het begin der dingen en stelt tegenover Job's hoopvolle verwachting de aloude ondervinding.</note>,</verse> 
<verse osisID="Job.20.5"> dat de lof der goddeloozen kort van duur is en de vreugde des huichelaars als een oogenblik.</verse>
<verse osisID="Job.20.6"> Al verheft zich zijn hoogmoed tot den hemel en al raakt zijn hoofd de wolken;</verse>
<verse osisID="Job.20.7"> als drek vergaat hij op het einde, en die hem gezien hebben, zeggen: Waar is hij?</verse>
<verse osisID="Job.20.8"> Als een wegvliedende droom wordt hij niet meer gevonden, hij gaat voorbij als een nachtgezicht.</verse>
<verse osisID="Job.20.9"> Het oog, dat hem zag, ziet hem niet meer, en niet langer aanschouwt hem zijne woonplaats.</verse>
<verse osisID="Job.20.10"> Zijne zonen vergaan van armoede en zijne handen vergelden hem zijne smart<note n="2364">Zijne handen, zijn eigen werken, brengen hem verdriet en doen hem boeten voor het leed, dat hij anderen berokkende. Het Hebr. kan ook vertaald worden: ‘Zijne kinderen zullen de armen moeten vleien (ofwel met één enkele verandering van punctuatie: “Zijne kinderen zullen als armen verdrukt worden”), want uit hunne handen zal hunne kracht (datgene wat zij bezitten) ontglippen’.</note>.</verse>
<verse osisID="Job.20.11"> Zijne beenderen worden vol van de ondeugden zijner jeugd en gaan met hem slapen in het stof<note n="2365">Nimmer, zelfs niet in den dood, verlaat de zonde en hare straf den zondaar. Zij dringt als het ware in zijn gebeente door om hem, levend en dood, te kwellen. Voor ondeugden zijner jeugd heeft het Hebr. één woord, dat òfwel ‘zijne verborgenheden’ d.i. zijne verborgen zonden òfwel ‘zijne jeugd’ kan beteekenen. Naar de laatste beteekenis kan vertaald worden: ‘Zijn gebeente is (nog) vol van zijne jeugd, en (reeds) moet het met hem gaan slapen in het stof’ d.i. vroegtijdig daalt hij ten grave. Dit vers, dat den dood des zondaars vermeldt, past niet na v. 10, waarin het lot van zijne nakomelingen wordt besproken (zie vorige noot); doch natuurlijkerwijze past het na v. 5 (zie noot 1), zooals ook voor de goede stropheering gevorderd wordt.</note>.</verse>
<verse osisID="Job.20.12"> Omdat het kwaad zoet is in zijnen mond, verbergt hij het onder zijne tong<note n="2366">De zonde, hier in het bijzonder (v. 15) het onrechtvaardig verkregen goed, is een vergif, dat aanvankelijk zoet smaakt. De zondaar geniet er eerst van, zooveel doenlijk, als van eene lekkernij, welke men langzaam in den mond laat smelten.</note>.</verse>
<verse osisID="Job.20.13"> Hij spaart het en laat het niet los en verbergt het in zijne keel<note n="2367">Hij slikt het niet aanstonds door, maar (Hebr.): ‘houdt het terug tegen zijn gehemelte’.</note>.</verse>
<verse osisID="Job.20.14"> Zijne spijs in zijn ingewand zal verkeeren tot adderengal in zijn binnenste<note n="2368">Naar het Hebr. volgt hier op den voorzin van v. 12 en 13 de nazin. Wel smaakt het kwaad den booze als eene lekkernij, ‘toch wordt zijne spijze veranderd in zijne ingewanden, adderengal in zijn binnenste’.</note>.</verse> 
<verse osisID="Job.20.15"> De rijkdommen, die hij verslond, zal hij uitspuwen<note n="2369">Hij verliest die rijkdommen. Zij blijken ten slotte te zijn als een noodlottig vergif, dat niet voedt, maar verderft.</note>, en uit zijnen buik zal God ze uitrukken.</verse>
<verse osisID="Job.20.16"> Hij zoog aan den kop van adders en een slangentong zal hem dooden<note n="2370">Aan den kop van adders of het ergste vergif; beter echter naar een andere vertaling van het Hebr. ‘adderengif’. Ziedaar het loon der zonde, al smaakt zij (v. 12) in den beginne zoet: zekere en allerergste ondergang.</note>.</verse>
<verse osisID="Job.20.17"> (Neen, hij aanschouwe geen vlietende beken, geen stroomen van honig en boter<note n="2371">Beken en stroomen van honing en boter zijn een zinnebeeld van overvloed en voorspoed. Zoolang de booze leeft, hebbe hij geen geluk, geen genot van het goede dezer aarde.</note>.</verse>
<verse osisID="Job.20.18"> Hij zal uitboeten al wat hij deed en toch niet vergaan; naar de menigte zijner uitvindsels, daarnaar ook zal hij lijden<note n="2372">Alvorens te sterven zal hij, om voor de menigte zijner zonden te boeten, langen tijd lijden. De toepassing op Job is gemakkelijk. - Het Hebr. heeft echter een anderen zin, nl. dat de booze het met moeite verkregene terug moet geven, zonder er vreugde van te hebben.</note>.</verse>
<verse osisID="Job.20.19"> Want hij verdrukte de armen en schudde ze uit; hij roofde het huis en bouwde het niet op<note n="2373">Hij roofde het huis der armen in plaats van hen te helpen; maar de straf bleef niet uit, zie het volgende vers.</note>.</verse>
<verse osisID="Job.20.20"> Maar zijn buik werd niet verzadigd, en als hij had wat hij verlangde, kon hij het niet bezitten<note n="2374">Zijn buik, zijne begeerlijkheid, was nooit voldaan; en als hij had wat hij verlangde, kon hij het toch niet rustig bezitten; hij bleef onverzadigd.</note>.</verse>
<verse osisID="Job.20.21"> Niets bleef er over van zijne spijs en daarom zal er niets van zijne goederen overblijven<note n="2375">Van zijne spijs deelde hij niets mede aan de behoeftigen, en daarom, tot straf daarvoor enz. Hebr.: ‘Niets bleef er over voor zijne vraatzucht; daarom zal zijn goed (zijn geluk) niet dnren’, ofwel: ‘daarom zal het hem geen geluk aanbrengen’.</note>.</verse>
<verse osisID="Job.20.22"> Als hij verzadigd is, zal hij in benauwdheid, in nood geraken, en allerlei smart zal hem bestormen<note n="2376">Duidelijker zegt het Hebr.: ‘In de volheid van zijnen overvloed zal het hem bang worden’.</note>.</verse>
<verse osisID="Job.20.23"> O! mocht zijn buik gevuld worden, opdat Hij in hem neerzende zijn grimmigen toorn en over hem doe regenen zijnen oorlog<note n="2377">In den vorm van een wensch wordt hier, op het einde van deze tweede vóórstrophe, gedreigd met het strafgericht Gods: O mocht God dien onverzadelijken booze verzadigen met de straffen van zijn grimmigen toorn, ze in overvloed op hem doen neerregenen, om hem te verdelgen, zooals vijanden in den oorlog verdelgd worden. Zie het volgende vers.</note>.</verse> 
<verse osisID="Job.20.24"> Voor wapenen van ijzer zal hij vluchten en inloopen tegen een boog van koper<note n="2378">Ja, de voorafgaande wensch wordt vervuld, God heeft dien booze ten ondergaan bestemd. Ontwijkt hij ook het eene doodsgevaar, dan valt hij toch in het andere. Vgl. voor eenzelfde, vermoedelijk spreekwoordelijke, uitdrukking Is. XXIV 18.</note>.</verse>
<verse osisID="Job.20.25"> Vliegend te voorschijn gebracht uit zijn omhulsel bliksemt hij in zijne bitterheid; zij stormen los en vallen op hem, de gruwelijken<note n="2379">Vliegend te voorschijn gebracht werpt hij, nl. de koperen boog, als bliksemschichten pijlen af: zij vallen op hem, den booze, de gruwelijke, d.i. de doodsangsten en doodssmarten veroorzakende pijlen. Het Hebr., naar de lezing van de Septuag., beschrijft de doorboring des boozen: ‘Het staal (de stalen punt van den pijl, die hem van voren treft) komt te voorschijn uit zijn rug, de bliksem (de schicht) uit zijn gal, doodsangsten overvallen hem’. - Vermoedelijk zinspeelt hier Sophar op Job's klachten (VI 4; XVI 13), dat de pijlen des Heeren hem treffen.</note>.</verse>
<verse osisID="Job.20.26"> Allerlei duisternis is weggelegd voor zijne verborgenheden; verslinden zal hem een vuur, dat niet is ontstoken, gekweld zal hij worden, verlaten in zijne tent<note n="2380">Allerlei duisternis d.i. louter duisternis, niets anders dan rampen, is weggelegd voor zijne verborgenheden, is het deel van den booze tot straf voor zijn verborgen zonden. Een vuur, niet ontstoken door menschen, maar door God beschikt, zooals de bliksem (I 16), zooals in wijderen zin de melaatschheid, verslindt zijne bezittingen en hem zelven; ten slotte blijft hij alleen over, verlaten van alles en allen, en vergaat de booze, gekweld door ellende en pijnen, in zijne tent. Naar een andere verklaring kan echter het Hebr. vertaald worden: ‘Louter duisternis is hem weggeborgen tot schat; een vuur, niet ontstoken (door menschen), vreet hem op; wat overbleef in zijne tent verteert’. Wellicht bedoelt hier Sophar de eeuwige duisternis en het helsche vuur. Hel, hemel en aarde (v. 26 en 27) strijden tegen den goddelooze; een passend antwoord op de begeesterde woorden van Job, waarmede hij op het einde zijner laatste rede zijne hoop uitsprak op de eeuwige zaligheid.</note>.</verse>
<verse osisID="Job.20.27"> De hemelen zullen zijne ongerechtigheid openbaren en de aarde zal tegen hem opstaan<note n="2381">De hemelen en de aarde, door Job ter betuiging van zijne onschuld genoemd (XVI 19, 20), brengen zijne boosheid aan het licht door hem te straffen met alles wat zij verschrikkelijks hebben.</note>.</verse>
<verse osisID="Job.20.28"> Open en bloot zal staan het gewas van zijn huis; neergehaald zal het worden op den dag der wrake Gods<note n="2382">Open enz., blootgesteld aan alle onheil zal zijn het gewas, de nakomelingschap ofwel de bezitting, van zijn huis. Hebr.: ‘Weggevoerd wordt de opbrengst van zijn huis, weggespoeld op den dag enz.’, ofwel, met geringe verandering van punctuatie gelijk de Septuag. las: ‘het verderf wentelt zijn huis voort, weggespoeld wordt (alles) op den dag enz.’.</note>.</verse>
<verse osisID="Job.20.29"> Dat is het deel van den god- deloozen mensch vanwege God en de erfenis zijner daden vanwege den Heer<note n="2383">Naar het Hebr. vermoedelijk: ‘en de erfenis, hem toegewezen vanwege God’.</note>.</verse>
</chapter>
<chapter osisID="Job.21">
<title>Hoofdstuk XXI.</title>
<p>Job (v. 1) doet den vrienden de verpletterende vraag, waarom dan de boozen in welvaart leven (v. 2-7). Hun welvaart is openbaar (v. 8-13). Straffeloos trotseer en zij God (v. 14-18). Met de nietswaardige bewering, dat hunne kinderen gestraft worden, houdt God geen rekening (v. 19-22); zonder aanzien van verdiensten leeft en sterft de eene mensch in voorspoed, de andere in tegenspoed (v. 23-26). Ook de bewering, dat het geluk der boozen geen stand houdt, is ijdel (v. 27 [34] 28, 29); de ondervinding leert het tegendeel (v. 30-33 [34]).</p>
<verse osisID="Job.21.1"> Job nu antwoordde en zeide<note n="2384">Dit hoofdstuk bevat de dertiende rede, bestaande uit een strophenpaar v. 2-7 en v. 9, 10, 11, 8, 12, 13; een tusschenstrophe v. 14-18; en een paar dubbelstrophen v. 19-22, v. 23-26, en v. 27, 34, 28, 29 en v. 30-33. Na het treffend slot, dat v. 33 aan deze rede geeft, is v. 34 een bepaald ondichterlijke toevoeging; beter past het achter v. 27, waarmede ook de Septuag. het oorspronkelijk verbond. Ook sluit de gedachte van v. 8 beter aan die van v. 11. Voor de juiste stropheering zijn deze verschuivingen gewenscht. De inhoud der strophen wordt aangegeven boven het hoofdstuk.</note>:</verse>
<verse osisID="Job.21.2"> Luistert toch naar mijne reden en<note n="2385">Hebr.: ‘en mogen dit uwe vertroostingen zijn’, nl. voor mij, d.w.z. geeft mij daardoor tenminste eenigen troost. - Voorwaar een bescheiden vraag (vgl. II 11) met toespeling op XV 11; vgl. XVI 2.</note> doet boetvaardigheid.</verse>
<verse osisID="Job.21.3"> Verdraagt mij en laat mij spreken, en na mijne woorden spot dan als het u goeddunkt.</verse>
<verse osisID="Job.21.4"> Is dan tegen eenen mensch mijne pleitrede, zoodat ik niet met reden mij moet bedroeven<note n="2386">Zij moeten ernstig luisteren, want wat hij te zeggen heeft betreft geen menschen, maar God, Gods handelwijze ten opzichte der boozen (vgl. Matth. V 45). Die onbegrijpelijke handelwijze van God wekt uiteraard droefheid, daar het den brave verdriet de boozen gelukkig, ongestraft te zien; vgl. Ps. LXII 2. - Hebr.: ‘Geldt mijne rede dan menschen, en waarom zou mijn geest niet kort (ongeduldig) zijn’?</note>?</verse>
<verse osisID="Job.21.5"> Geeft acht op mij en staat verstomd en legt den vinger op uwen mond<note n="2387">Bij de uiteenzetting van dat groote en (zie v. 6) vreeswekkende geheim, wat de voorspoed der boozen op aarde, en te gelijk het lijden der rechtvaardigen is. Alleen van dien voorspoed wordt echter als van een gemakkelijker aan te wijzen feit gesproken. Veel gemakkelijker toch bestaat de zekerheid, dat iemand slecht dan dat iemand waarlijk deugdzaam is.</note>.</verse>
<verse osisID="Job.21.6"> Ook ik, wanneer ik er aan denk, ben bevreesd en eene huivering doet mijn vleesch beven.</verse> 
<verse osisID="Job.21.7"> Waarom dan leven de goddeloozen, verheffen zij zich en nemen zij toe in rijkdom<note n="2388">De vraag kan als een antwoord beschouwd worden op hetgeen Sophar XX 5, 8 en 15 zeide. Niet kort duurt de vreugde der goddeloozen, want zij leven, blijven in leven en (Hebr.) ‘worden oud’, en ook verliezen zij niet hunnen rijkdom.</note>?</verse>
<verse osisID="Job.21.8"> Hun kroost blijft bestaan voor hun aangezicht; eene menigte van nabestaanden en naneven is onder hunne oogen<note n="2389">Vgl. voor de tegenovergestelde bewering V 4, XVIII 19 en XX 10. Zie noot 1.</note>.</verse>
<verse osisID="Job.21.9"> Hunne huizen zijn in veiligheid en in vrede, en de roede Gods is op hen niet<note n="2390">Geheel anders sprak Eliphaz XV 21.</note>.</verse>
<verse osisID="Job.21.10"> Hun rund wordt drachtig en heeft geene misgeboorte; hunne koe kalft en verliest haar jong niet.</verse>
<verse osisID="Job.21.11"> Als kudden gaan hunne kinderen uit en hunne kleinen springen en spelen.</verse>
<verse osisID="Job.21.12"> Zij roeren trommel en citer, en verheugen zich bij den klank der schalmei.</verse>
<verse osisID="Job.21.13"> Zij brengen hunne dagen door in voorspoed en dalen in een oogwenk<note n="2391">Zonder te voren door ziekten te zijn afgemarteld of de verschrikking van den naderenden dood gevoeld te hebben.</note> ter onderwereld.</verse>
<verse osisID="Job.21.14"> Toch spraken zij tot God: Ga weg van ons, en de kennis uwer wegen willen wij niet<note n="2392">Toch waren zij, wien alles naar wensch ging in dit leven, booswichten, die van Gods wegen, Gods geboden, niets wilden weten en zijne macht en goedheid (zie volgend vers) verachtten en lasterden.</note>.</verse>
<verse osisID="Job.21.15"> Wie is de Almachtige, dat wij Hem zouden dienen? en wat baat het ons, als wij tot Hem bidden?</verse>
<verse osisID="Job.21.16"> Niettemin, omdat hun voorspoed niet ligt in hunne hand, zij de raad der goddeloozen verre van mij<note n="2393">Job betuigt door dien voorspoed der boozen, al kan hij daaraan niet twijfelen, geenszins verlokt te zijn om hunnen raad, hunne wijze van doen, te volgen. God toch, hoe ook zijne ondankbare vijanden het tegendeel beweren, is de Opperheer, de eigenaar van alles, ook van het goede, dat zij genieten. - Letterlijk heeft het Hebr.: ‘Zie, niet in hunne hand is hun goed (voorspoed); de raad der goddeloozen is verre van mij’, wat naar de wijze der Vulgaat kan begrepen worden. Zie noot 12.</note>.</verse>
<verse osisID="Job.21.17"> Hoe dikwijls wordt de lamp der goddeloozen uitgebluscht en komt over hen de overstrooming en deelt Hij hun de smarten toe zijner gramschap<note n="2394">De vraag veronderstelt een ontkennend antwoord in tegenspraak met de beweringen der vrienden; vgl. voor de uitblussching van de lamp des geluks XVIII 6; voor de overstrooming, Hebr.: ‘hun verderf’ (te weten het verderf, dat hun toekomt), XVIII 12 in den grondtekst; voor het toedeelen van smarten enz., Hebr.: ‘geeft Hij smarten hun ten deel in zijnen toorn’, XX 29.</note>?</verse>
<verse osisID="Job.21.18"> Zij worden als stroo voor den wind en als asch, welke de storm wegstrooit<note n="2395">Beter wordt dit vers, in verband met het vorige en afhangend van ‘hoe dikwijls’, als vraag begrepen. De zin is, dat de boozen volstrekt niet dikwijls met een plotseling en volkomen verderf (vgl. XX 5, 7-9) gestraft worden. - Opmerkelijk is het, dat in dit hoofdstuk de grondtekst op verschillende plaatsen (v. 13, 16-18, 19-21, 30-33) in dubbelen zin kan worden opgevat, zóó namelijk, dat daarin de straf der zondaren als zeker wordt aangekondigd, en zóó, dat daarin hun straffeloosheid wordt betuigd. Reeds v. 16 bijv. kan, met een enkele verandering van punctuatie in het laatste woord (mennoe in plaats van menni, zooals ook de Septuag. las), aldus worden vertaald: ‘zie, is niet in hun hand hun goed (voorspoed); de gezindheid der goddeloozen is verre van Hem’, nl. van God, d.w.z.: toch bezitten de goddeloozen voorspoed, God ziet niet naar hunne gezindheid, Hij laat ze straffeloos begaan. Ontegenzeggelijk heeft Job in deze rede de bedoeling aan te toonen, dat de goddeloozen in tegenstelling met hetgeen de vrienden beweerden (dikwijls, hier op aarde) straffeloos heen leven. Maar de dichter laat hem dit doen op zulk eene wijze, dat hij Job geen woorden in den mond legt, welke vlakaf godslasterlijk klinken, en tegelijkertijd met dezelfde woorden, waarmede Job de straffeloosheid der zondaren betoont, laat doorschemeren, dat zij toch niet, vooral hiernamaals, hunne straf zullen ontgaan, vgl. v. 13 en 32. De Vulgaatvertaler schijnt deze opzettelijke dubbelzinnigheid niet te hebben opgemerkt. Meestal neemt hij den bedekten, niet bedoelden zin over, waardoor het logisch verband der rede soms verbroken en de zin dikwijls verduisterd wordt.</note>.</verse>
<verse osisID="Job.21.19"> God bewaart het lijden des vaders voor diens zonen, en wanneer Hij vergelding doet, dan zal die het weten<note n="2396">Eene tegenwerping, die Job ontleent aan de verzekering der vrienden (XX 10, vgl. V 4), dat op de kinderen het door den vader verdiend lijden neerkomt. Het tweede verslid zegt hetzelfde als het eerste: eens, wanneer aan de kinderen vergelding geschiedt, zal de vader ondervinden, dat zijne zonde niet ongestraft blijft. In het Hebr. begint hier echter het antwoord op de tegenwerping, te weten: ‘Laat Hij hem (den booze zelf) vergelding doen, zoodat die het voele’, anders gezegd: handelt God steeds naar het gewone begrip van wedervergelding, dan moet de zondaar persoonlijk boeten, met eigen oogen (zie de twee volgende verzen) zijnen ondergang aanschouwen.</note>.</verse>
<verse osisID="Job.21.20"> Zijne oogen moeten zijn ondergang zien en van de gramschap des Almachtigen moet hij drinken.</verse>
<verse osisID="Job.21.21"> Want wat bekommert hij zich over zijn huis na hem? en of het maandental er van op de helft verminderd wordt?</verse>
<verse osisID="Job.21.22"> Zou iemand God de wetenschap leeren, Hem die de verhevenen richt<note n="2397">De ondervinding bewijst, dat de boozen veelal voorspoed genieten en niet gestraft worden. De vrienden houden het tegendeel vol en willen het derhalve beter weten dan God, die in wijsheid zijns gelijke niet heeften allen, ook de verhevenen, de engelen (IV 18) richt.</note>?</verse> 
<verse osisID="Job.21.23"> De een sterft sterk en gezond, rijk en gelukkig<note n="2398">Nogmaals wordt naar de ondervinding verwezen. Zij leert, dat het levenslot der menschen, zonde en deugd buiten beschouwing gelaten, zeer verschillend is.</note>.</verse>
<verse osisID="Job.21.24"> Zijne ingewanden zijn vol vet en zijne beenderen worden doorstroomd van merg.</verse>
<verse osisID="Job.21.25"> De ander echter sterft in bitterheid van ziel zonder eenigen rijkdom.</verse>
<verse osisID="Job.21.26"> En toch slapen zij samen in het stof en bedekken hen de wormen<note n="2399">En toch is een hinderlijke bijvoeging der Vulgaat. - Samen komen allen tot hetzelfde einde en evenmin als het leven wijst de dood aan, wie goed, wie slecht geweest is.</note>.</verse>
<verse osisID="Job.21.27"> Voorwaar ik ken uwe gedachten en uwe voor mij onrechtvaardige oordeelvellingen<note n="2400">Hebr.: ‘Zie, ik weet uwe gedachten, en dat gij tegen mij opwerpingen maakt’. Met deze woorden leidt Job een tweede opwerping der vrienden, die van v. 28, in. Zeer passend zou hier de klacht zijn van v. 34 naar den grondtekst: ‘Hoe kunt gij mij toch zoo ijdel (averechts) troosten; en uwe tegenwerpingen - 't is niets dan boosheid’. Zie noot 1.</note>.</verse>
<verse osisID="Job.21.28"> Gij zegt immers: waar is het huis van den vorst? en waar zijn de tenten der goddeloozen<note n="2401">Van den vorst, van den overweldiger, of onrechtvaardige. Dat dit de bedoeling is, blijkt genoeg uit het tweede halfvers. Een tweede opwerping der vrienden (zie XX 5-11), dat het geluk der boozen geen stand houdt.</note>?</verse>
<verse osisID="Job.21.29"> Ondervraagt een of anderen reiziger en gij zult erkennen, dat hij van diezelfde meening is<note n="2402">Job antwoordt, dat hunne opwerping, door de reizigers, die uit verschillende streken ondervinding opdoen, weerlegd wordt. Zij zijn van dezelfde meening als Job. Hebr.: ‘Hebt gij dan de reizigers niet ondervraagd, en kent gij niet hunne bewijzen?’</note>.</verse>
<verse osisID="Job.21.30"> Want voor den dag des verderfs wordt de booze bewaard en naar den dag der gramschap wordt hij heengeleid<note n="2403">De reizigers verklaren, dat de boozen niet in dit leven gestraft worden, maar op den dag des verderfs, in het toekomstige leven. Meer passend in het zinsverband kan echter het Hebr. vertaald worden: ‘dat de booze gespaard wordt ten dage des ondergangs, weggeleid (uit het verderf) ten dage der gramschap’.</note>.</verse>
<verse osisID="Job.21.31"> Wie berispt hem in het aangezicht om zijnen wandel? en wie vergeldt hem wat hij gedaan heeft?</verse>
<verse osisID="Job.21.32"> Hij wordt naar het graf gebracht en waakt onder de verzameling der dooden<note n="2404">Na ongestraft (zie vorig vers) geleefd te hebben, wordt hij, naar de beteekenis van het Hebr., plechtig ten grave gebracht, en waakt hij (Hebr.) ‘over den grafheuvel’. Misschien wordt hier een toespeling gemaakt op de gewoonte der Egyptenaren, om op de sarcophaag de beeltenis te beitelen van den overledene, zijn daden en waardigheden te vermelden, soms met bedreigingen tegen degenen, die het graf zullen schenden. Zoo blijft hij als het ware nog na den dood leven en waken, en geschiedt met den booze het tegendeel van hetgeen Baldad (XVIII 17) beweerde.</note>.</verse> 
<verse osisID="Job.21.33"> Welgevallig wordt hij den kiezelsteenen van den Cocytus<note n="2405">Hebr.: ‘Zacht zijn hem de kluiten des dals’, te weten de aardzoden van het graf in het dal, waar hij begraven werd. Op een zelfde wijze als in het vorige vers zegt Job hier, dat de booze ook in den dood geen zichtbaar gestrafte is, maar ongestoord en rustig in zijn graf nederligt. - Het met ‘dal’ vertaalde woord ‘nachal’ kan ook ‘beek’ beteekenen, vgl. Deut. XXI noot 3. Vandaar de zeer vrije vertaling Cocytus, in de fabelleer der Grieken eene rivier in de onderwereld. Het met ‘glareae’ kiezelsteenen vertaalde woord ‘ragab’ heet echter ook XXXVIII 38 ‘glebae’, ‘kluiten’. - En achter zich enz. Zoo straffeloos ten slotte is de booze, dat zonder vreeze de geheele wereld als het ware zijn voetspoor drukt, zooals vóór hem ontelbaar velen wandelden.</note>, en achter zich trekt hij elken mensch en vóór hem zijn er ontelbaren</verse>
<verse osisID="Job.21.34"> Wat dan troost gij mij met nietswaardige redenen, daar uw antwoord klaarblijkelijk met de waarheid strijdig is<note n="2406">IJdel was hunne vertroosting, dat Job nog gelukkig kon worden, als hij zich bekeerde. Hunne redeneering betreffende voorspoed en tegenspoed in verband met deugd en zonde werd door de feiten tegengesproken. Zie echter noot 1 en 17.</note>?</verse>
</chapter>
<chapter osisID="Job.22">
<title>Hoofdstuk XXII.</title>
<p>Eliphaz (v. 1) beweert, dat God om niets anders dan om zonde lijden overzendt (v. 2-4, 10, 11) en dat Job om zijne zonden het lijden verdiend heeft (v. 5-9). Hij waande, dat God geen acht op hem gaf, en volgde zoo de boozen der oude tijden, die tot vreugde der rechtvaardigen zijn uitgeroeid (v. 12-20). Bekeer en moet hij zich om redding te vinden (v. 21-25); dan kan hij weer gelukkig worden (v. 26-30).</p>
<verse osisID="Job.22.1"> Eliphaz, de Themaniet, antwoordde nu en zeide<note n="2407">Veertiende rede, bestaande uit een strophenpaar v. 2-4, 10, 11, en v. 5-9, een tusschenstrophe v. 12-20, en een tweede strophenpaar v. 21-25 en 26-30. - De grondtekst van v. 11 is duister; maar door v. 10 en 11 te beschouwen als de voortzetting der vraag van v. 4 wordt de zin verduidelijkt en tevens destropheering geregeld. Ook sluit naar Hebr. v. 5 aan bij v. 11. Zie noot 3. - De inhoud der strophen staat aangegeven boven dit hoofdstuk.</note>:</verse>
<verse osisID="Job.22.2"> Kan een mensch zich bij God vergelijken, ook al zou hij eene volmaakte wetenschap bezitten<note n="2408">Vragenderwijze wordt aan Job beduid, dat de verdediging zijner onschuld het bewijs levert van zijns waanwijsheid tegenover God. Immere naar de meening der vrienden treft het lijden alleen den booze en verklaarde dus God zelf hem schuldig. - Het Hebr. heeft: ‘Verschaft een mensch voordeel aan God? voorwaar aan zich zelven verschaft de verstandige (de deugdzame) voordeel’. Volgens deze lezing schijnt de bedoeling, dat er een noodzakelijk verband is tusscheu deugd en geluk, daar zij anders haar nut zou missen. In de volgende verzen wordt dezelfde gedachte vodrtgezet.</note>?</verse> 
<verse osisID="Job.22.3"> Wat voordeel geeft het God, als gij rechtvaardig zijt? of wat dienst bewijst gij Hem, als uw wandel onbevlekt is?</verse>
<verse osisID="Job.22.4"> Zou Hij uit vrees u bestraffen en met u in het gericht komen<note n="2409">Het doet niets ter zake aan Gods zaligheid, of de mensch deugdzaam is. Bezoekt Hij nu iemand met lijden, dan kan ter verklaring daarvan nimmer Gods eigenbelang als reden worden aangewezen. Geen uitzicht op voordeel (v. 3), geen vrees voor nadeel kan Hem aanzetten den deugdzame te bedroeven. Hierin heeft Eliphaz gelijk, maar valsch is zijne gevolgtrekking (v. 5 en volgende verzen), dat derhalve ter verklaring van Job's toestand alleen gedacht moet worden aan de goddelijke gerechtigheid, welke de zonde straft. - Het Hebr. kan ook vertaald worden: ‘Zou Hij om uwe godsvrucht u straffen en met u in het gericht treden?’ waaraan v. 10 en 11, opgevat als de voortzetting van deze vraag, passen: 10. ‘Is het deswege, dat gij omringd zijt van strikken en de schrik u plotseling heeft verbijsterd, v. 11. of dat gij niet zien kunt vanwege duisternis en dat watervloeden u overstelpen’. Ironisch vraagt Eliphaz, of Job wellicht meent zooveel te moeten lijden ter belooning van zijne deugd. Natuurlijkerwijze sluit v. 5 hierbij aan: ‘Is het niet om uwe overgroote boosheid enz.?’</note>,</verse>
<verse osisID="Job.22.5"> en niet om uwe overgroote boosheid en uwe ongerechtigheden zonder einde?</verse>
<verse osisID="Job.22.6"> Gij hebt immers pand genomen van uwe broeders zonder reden en de naakten van hunne kleederen beroofd<note n="2410">Zonder reden wordt nader verklaard in het tweede halfvers. Zulk een onredelijk, onbarmhartig bedrijf, nl. den behoeftige het hoogst-noodzalijke op titel van pand te ontnemen, was in de Joodsche wet (Exod. XXII 26, 27) nadrukkelijk verboden.</note>.</verse>
<verse osisID="Job.22.7"> Gij hebt den vermoeide geen water gegeven en den hongerige brood onthouden<note n="2411">Het tegendeel van de barmhartige beoefening der gastvrijheid, die deugd der oosterlingen bij uitnemendheid, wordt hiermede aan Job ten laste gelegd.</note>.</verse>
<verse osisID="Job.22.8"> Door de kracht van uwen arm naamt gij het land in bezit en als de machtigste behieldt gij hetf<note n="2412">Zoo handelt gewetenloos de geweldenaar, wien macht voor recht geldt.</note>.</verse>
<verse osisID="Job.22.9"> Weduwen hebt gij ledig weggezonden en de armen van weezen hebt gij gebroken<note n="2413">Ledig, met ledige handen, beroofd en berooid. - De armen, de hulpmiddelen, de goederen of het vermogen; vgl. Ps. XXXVI 17. Des te misdadiger nog is die onrechtvaardige verdrukking van weduwen en weezen, daar zij juist om hunne weerloosheid bijzondere aanspraak hebben op liefderijk hulpbetoon; vgl. Exod. XXII 22-24; Deut. XXIV 17 en 19; XXVII 19. - De valschheid der aantijging blijkt genoeg uit Job's verweer XXXI 16 en volgende verzen.</note>.</verse> 
<verse osisID="Job.22.10"> Daarom zijt gij van strikken<note n="2414">Rondom den zondaar zet het verderf zijne strikken, zoodat hij nooit straffeloos zondigt. Zie noot 1 en 3.</note> omringd en verbijstert u plotseling de schrik.</verse>
<verse osisID="Job.22.11"> En gij dacht de duisternis niet te zullen zien en door het geweld der overstroomende wateren<note n="2415">Duisternis en waterstroomen zijn het zinnebeeld van verschrikkelijke rampen; vgl. Ps. XVII 17; LXVIII 2.</note> niet overstelpt te worden?</verse>
<verse osisID="Job.22.12"> Meent gij niet, dat God hooger dan de hemel is en boven de hoogste sterren verheven<note n="2416">Hiermede begint een nieuwe lastering: Job zou gemeend hebben, dat God in zijne alles overtreffende hoogheid zich niet bekommert om de dingen dezer wereld.</note>?</verse>
<verse osisID="Job.22.13"> En gij zegt: Wat toch weet God? en als door neveldonker heen houdt Hij gericht<note n="2417">Hebr.: ‘Houdt Hij door de duisternis heen gericht?’ Zie het volgende vers, waarin de beteekenis dezer vraag geheel duidelijk wordt.</note>.</verse>
<verse osisID="Job.22.14"> Wolken zijn zijne schuilplaats en op het onze let Hij niet en op het gewelf des hemels wandelt Hij rond.</verse>
<verse osisID="Job.22.15"> Wenscht gij den weg van vroegere eeuwen te houden, welken betreden hebben de booze mannen<note n="2418">Misschien is hier gedoeld op de boozen, die door den zondvloed (zie volgend vers) omkwamen, of ook (zie v. 20) op de inwoners van Sodoma.</note>?</verse>
<verse osisID="Job.22.16"> die weggerukt zijn vóór hunnen tijd, en een vloed vernielde hunnen vasten grond<note n="2419">Het tweede verslid kan uit het Hebr. vertaald worden: ‘een stroom, die zich uitstort, was hunne vastigheid’.</note>;</verse>
<verse osisID="Job.22.17"> die tot God spraken: Ga weg van ons, en die Hem achtten, als kon de Almachtige niets doen<note n="2420">Eene toespeling op en gedeeltelijk ook eene herhaling van XXI 14 en 15, en tegelijk (zie het vorige vers) in tegenspraak met Job, eene nadrukkelijke verzekering, dat de boozen steeds door God op aarde gestraft worden.</note>;</verse>
<verse osisID="Job.22.18"> en toch Hij had hunne huizen vervuld met goederen; maar hunne meening zij verre van mij<note n="2421">Maar hunne meening enz. Met die woorden had Job XXI 16, naar de Vulgaat, zijn afschuw tegen de levenswijze der boozen uitgedrukt. Eliphaz herhaalt ze letterlijk (zie grondtekst), daardoor te kennen gevend, dat hij en niet Job in waarheid zoo spreken kan. - Doch evenals dààr (zie XXI noot 12) kan ook hier met dezelfde geringe verandering der punctuatie van hetzelfde laatste woord, ook hier wederom door de Septuag. aangegeven, vertaald worden: ‘en de gezindheid der goddeloozen was verre van Hem’. Zoo herhaalt hier Eliphaz Job's woorden met bittere ironie, als wilde hij zeggen: de mannen van vroegere eeuwen vergingen, een vloed vernielde hun vasten grond.... en toch (beweert gij) had God hunne huizen enz., en was hunne gezindheid verre van Hem, liet God hen straffeloos begaan.</note>.</verse> 
<verse osisID="Job.22.19"> De rechtvaardigen zien het<note n="2422">Te weten de bestraffing, welke, volgens Eliphaz, altijd ten slotte de zondaars treft.</note> en verheugen zich, en de onschuldige drijft den spot met hen.</verse>
<verse osisID="Job.22.20"> Is niet hunne hoogheid omgehouwen en heeft niet het vuur verslonden wat er van hen overbleef<note n="2423">Dit zijn de woorden, waarmede de onschuldige (zie vorig vers) den spot drijft met de boozen, als hij het Godsgericht over hen beschouwt.</note>?</verse>
<verse osisID="Job.22.21"> Schik u derhalve naar Hem en gij zult vrede hebben; en daardoor zult gij de beste vruchten gewinnen.</verse>
<verse osisID="Job.22.22"> Aanvaard de wet uit zijnen mond en leg zijne woorden<note n="2424">Eliphaz denkt hier weer aan zijn nachtelijk visioen van IV 12-21, evenals XV 11-16.</note> in uw hart.</verse>
<verse osisID="Job.22.23"> Indien gij u bekeert tot den Almachtige, zult gij opgebouwd worden<note n="2425">Hebr. met verandering van slechts één letter (tau voor beth) zooals ook de Septuag. las: ‘en gij u vernedert’, een eerste voorwaarde der bekeering. Zie volgende noot.</note> en de ongerechtigheid verwijderen van uwe tent.</verse>
<verse osisID="Job.22.24"> Hij zal rotsgrond geven in plaats van aarde en beken vol goud in plaats van rotsgrond<note n="2426">Hiermede schijnt duurzaamheid van geluk (een bouw als op rotsgrond) en rijke overvloed (beken vol goud) beloofd. Ook in het Hebr. is dit en het volgende vers duister. Men kan echter deze verzen evenals v. 23 beschouwen als voorzinnen van v. 26, in welke de voorwaarden eener oprechte bekeering worden uitgedrukt, en dan vertalen: v. 23. ‘Indien gij u bekeert tot den Almachtige en u vernedert en de ongerechtigheid verwijdert van uwe tent, v. 24. en wegwerpt in het stof (het onrechtvaardig verkregen edelmetaal van) Beetzer en op het kiezel der beken (het onrechtvaardig verkregen goud van) Ophir, v. 25. en de Almachtige uw Beetzer en uw zilverschat zij, v. 26 dan, ja dan’ enz.</note>.</verse>
<verse osisID="Job.22.25"> En de Almachtige zal tegen uwe vijanden zijn, en het zilver zal voor u worden opgestapeld.</verse>
<verse osisID="Job.22.26"> Dan zult gij u verlustigen in den Almachtige en tot God uw aangezicht opheffen.</verse>
<verse osisID="Job.22.27"> Gij zult tot Hem bidden en Hij zal u verhooren, en uwe geloften zult gij vervullen<note n="2427">Geloften worden vervuld, als de gebeden verhoord, de wenschen bevredigd zijn.</note>.</verse>
<verse osisID="Job.22.28"> Gij zult tot iets besluiten en het zal u gelukken en op uwe wegen zal het licht stralen.</verse>
<verse osisID="Job.22.29"> Want die vernederd werd, zal in eere zijn, en die de oogen neersloeg, hij zal gered worden.</verse>
<verse osisID="Job.22.30"> De onschuldige zal gered worden, maar gered zal hij worden door de reinheid zijner handen<note n="2428">De twee laatste verzen beloven nogmaals ten besluit redding en geluk onder voorwaarde van ootmoedige bekeering. Het laatste vers luidt naar het Hebr.: ‘Hij zal (zelfs) den schuldige doen. ontkomen, en ontkomen zal hij door de reinheid uwer handen’. Hier belooft Eliphaz aan Job, dat om wille van hem zelfs andere zondaars door God zullen gespaard worden, hetgeen inderdaad aan Eliphaz zelf en de andere vrienden, vgl. XLII 7 en volgende, gebeurd is. Meer zulke onbewuste voorspellingen, waarbij de dichter den vrienden hun eigen beschaming en veroordeeling in den mond legt, treffen wij aan in V 13, VIII 7, 22, IX 3, 17, XI 20. - Met deze onbewuste zelfveroordeeling, door Eliphaz, den voornaamste der vrienden uitgesproken, is het twistgeding van Job met de vrienden geëindigd en beginnen de alleenspraken; want de enkele woorden van Baldad in XXV zijn geen eigenlijke twistrede meer, doch slechts eene korte onderbreking van Job's alleenspraken. Zie Inleiding pag. 8.</note>.</verse>
</chapter>
<chapter osisID="Job.23">
<title>Hoofdstuk XXIII.</title>
<p>Job (v. 1) verlangt naar God om zijne zaak voor Hem te verdedigen (v. 2-5). Zeker zou zijn recht zegevieren; maar God laat zich niet vinden (v. 6-9). Wel kent de Almachtige zijne onschuld; maar toch wil Hij hem thans doen lijden; dat vervult Job met de ergste vrees (v. 10-17)</p>
<verse osisID="Job.23.1"> Job nam nu het woord op en zeide<note n="2429">Hier begint het tweede hoofddeel met de vijftiende rede, welke XXIII en XXIV omvat. - Bijna algemeen wordt door de critici aangenomen, dat in den tegenwoordigen grondtekst en bij gevolg ook in de Vulgaat eenige verzen in XXIV zijn verschoven. Vs. 9 stoort aldaar het zinsverband, maar past goed achter v. 3. Vs. 18-20 passen niet in den gedachtengang van deze rede en kunnen in het geheele boek geen betere plaats vinden dan in de zeventiende rede na XXVII 13. Vs. 21 en 22 missen onderling verband. Tusschen deze verzen moet een vers zijn uitgevallen, dat den naam van God bevat, waarop het persoonlijk voornaamwoord van v. 22 terugziet. In deze leemte wordt voorzien door tusschenvoeging van v. 12, dat op zijn tegenwoordige plaats in de lucht hangt, maar tusschen v. 21 en 22 het gedachten-verband herstelt Tevens wordt door deze verplaatsingen de stropheering geregeld. - Aldus bestaat deze vijftiende rede uit een eerste strophenpaar XXIII 2-5 en 6-9, een eerste tusschen strophe XXIII 10-17, een tweede strophenpaar XXIV 1-3, 9 en 4-6 (waarin v. 5 vierledig is en voor twee verzen geldt), een tweede tusschenstrophe XXIV 7-11, en een derde strophenpaar XXIV 13-17 (waarbij de vier drieledige verzen 13-16 vijf verzen uitmaken) en XXIV 21, 12, 22-25. De inhoud der strophen wordt aangegeven boven de hoofdstukken XXIII en XXIV.</note>:</verse>
<verse osisID="Job.23.2"> Ook nu is in bitterheid mijne rede en drukt de hand mijner plaag zwaar op mijn zuchten<note n="2430">Ook nu, Hebr.: ‘ook heden’, waardoor wordt aangeduid dat een nieuwe afdeeling van het gedicht begint en dat het nu volgende wordt gedacht te zijn geschied daags nadat de voorafgaande twistredenen plaats grepen. - Job begint met te betuigen, dat zijn lijden onverminderd en zijn hernieuwd gejammer volkomen gewettigd is. In plaats van de hand mijner plaag (de hand, die mij plaagt) heeft het Hebr. onverstaanbaar: ‘mijne hand’. Doch de Septuag. las: ‘zijne hand’. Dit bezittelijk voornaamwoord van den derden persoon alsmede het persoonlijk voornaamwoord van den derden persoon in het volgende vers wijzen er op, dat de naam van God is voorafgegaan. Waarschijnlijk is het woord, door de Vulgaat vertaald met ‘in amaritudine’, door verschrijving ontstaan uit een woord, dat Gods naam uitdrukt. Dan wordt de zin gemakkelijker: ‘Ook heden is vanwege den Almachtige mijn geklaag (doet de Almachtige mij klagen) en drukt zijne hand zwaar op mijn gezucht’ (drukt zijn hand zoo zwaar op mij, dat ik er van zucht).</note>.</verse> 
<verse osisID="Job.23.3"> Och, mocht ik Hem toch weten te vinden en kunnen doordringen tot zijnen troon.</verse>
<verse osisID="Job.23.4"> Ik zou de rechtszaak blootleggen voor Hem en mijnen mond vullen met klachten,</verse>
<verse osisID="Job.23.5"> om te vernemen, welk antwoord Hij mij zou geven, en om te verstaan, wat Hij mij zeggen zou<note n="2431">In het bewustzijn zijner onschuld (vgl. XIII noot 15), reikhalst hij naar de beslissing van den alwetenden God, die zijne vijanden beschamen, hem rechtvaardigen zal.</note>.</verse>
<verse osisID="Job.23.6"> Niet wil ik, dat Hij in groote kracht met mij strijde en door het gewicht zijner grootheid mij verplettere.</verse>
<verse osisID="Job.23.7"> Hij brenge voor tegen mij wat billijk is, en mijne rechtszaak zal zegevieren<note n="2432">Tegenover God in zijn goddelijke kracht en grootheid (v. 6) past slechts, bij wat er ook gebeurt, ootmoedig zwijgen: Hij doet alles wat Hij wil; vgl. IX 34 en XIII 20, 21. Wanneer echter God zich gewaardigt naar het gewone recht te handelen, dan is Job zeker van de zegepraal, dan zal blijken dat zijn lijden geen straf is voor vroegere misdaad.</note>.</verse>
<verse osisID="Job.23.8"> Ga ik naar het Oosten, Hij toont zich niet; naar het Westen, ik bemerk Hem niet.</verse>
<verse osisID="Job.23.9"> Of ter linkerzijde - wat moet ik doen? - ik vind Hem niet; wend ik mij ter rechterzijde, ik zie Hem niet<note n="2433">Naar welke hemelstreek hij zich ook wendt, - ter linkerzijde is ‘ten noorden’, ter rechterzijde is ‘ten zuiden’ - nergens laat God zich vinden om aan Job's wensch te voldoen en voor zijne onschuld getuigenis te geven.</note>.</verse>
<verse osisID="Job.23.10"> Hij echter, Hij kent mijnen weg en beproefde mij als goud, dat door het vuur gaat<note n="2434">Laat God zich niet vinden, Job weet althans dat zijn reine levenswandel door God gekend wordt en dat het hem toebeschikte lijden zijne deugd nog volkomener maakte. De grondtekst geeft echter een anderen, in het zinsverband beter passenden zin: ‘Want Hij kent mijnen weg; toetste Hij mij. als goud zou ik te voorschijn komen’. Daarmede kan de reden zijn aangegeven, waarom Job zoo vurig verlangt zijne zaak voor God zelf (zie v. 3) te brengen en zoo zeker den goeden uitslag (zie v. 7) van Gods beslissing afwacht. Maar beter worden deze woorden genomen in verband met v. 13 in den zin van: ‘wel kent Hij enz.... maar’ enz. Wel kent God Job's onschuld, en liet Hij zich thans vinden om diens zaak te oordeelen, dan zou Hij zijnen dienaar onschuldig verklaren, maar, geschiedt dat eenmaal zeker op den laatsten dag (XIX 25), thans wil Hij niets anders dan hem doen lijden (vgl. v. 13 en 14).</note>.</verse> 
<verse osisID="Job.23.11"> Zijne voetstappen volgde mijn voet, zijnen weg hield ik en ben er niet van afgeweken.</verse>
<verse osisID="Job.23.12"> Van de geboden zijner lippen verwijderde ik mij niet en in mijn boezem verborg ik de woorden van zijnen mond.</verse>
<verse osisID="Job.23.13"> Maar Hij is eenig en niemand kan zijn plan keeren, en zijne ziel doet alles wat zij wil<note n="2435">Na altijd trouw te zijn geweest aan Gods gebod (v. 11 en 12), vindt hij geen andere reden ter verklaring van zijn lijden dan den wil Gods, die eenig is, zijns gelijke niet heeft, en alles doet wat Hij wil, die (zie het volgend vers), als het Hem goeddunkt, met nog meer lijden hem treffen kan.</note>.</verse>
<verse osisID="Job.23.14"> Wanneer Hij zijnen wil aan mij zou vervullen, dan staan nog vele andere dergelijke dingen te zijner beschikking.</verse>
<verse osisID="Job.23.15"> En daarom ben ik verbijsterd voor zijn aangezicht en ben ik, Hem beschouwend, van vrees bevangen.</verse>
<verse osisID="Job.23.16"> God heeft week gemaakt mijn hart en verbijsterd heeft mij de Almachtige.</verse>
<verse osisID="Job.23.17"> Want niet door de zwaar-hangende duisternis ben ik vergaan, en niet de donkerheid heeft mijn gelaat overdekt<note n="2436">Daarom (v. 15), omdat God thans metterdaad toont in zijn ondoorgrondelijk raadsbesluit niets anders te willen dan Job's ellende, is zijn hart in de grootste verslagenheid. Hij is vergaan, als verbijsterd en vernietigd, niet door de ellende, welke hem overstelpt, maar door de gedachte aan God, den Almachtige (v. 16), den onbegrijpelijken God. Beter echter wordt, wat de grondtekst toelaat, dit vers opgevat in vragenden zin, als redegevend van het voorafgaande verslid: ‘Want verga ik niet door de zwaarhangende duisternis, en heeft de donkerheid niet mijn gelaat overdekt?’</note>.</verse>
</chapter>
<chapter osisID="Job.24"> 
<title>Hoofdstuk XXIV.</title><p>Job wijst er op, hoe de boozen straffeloos de braven van alles berooven (v. 1-3, 9 en 4-.6 Zij brengen hen in de grootste ellende (v. 7-11). In het duister doen zij vele zonden (v. 13-17) [18-20], en geweldenarijen daaraan toevoegend blijven zij ongestraft (v. 21, 12, 22-.25</p>
<verse osisID="Job.24.1"> Voor den Almachtige zijn de tijden niet verborgen, maar die Hem kennen, kennen zijne dagen niet<note n="2437">Wel kent God de tijden, wanneer Hij goeden en boozen richt - eene ontkenning van Eliphaz' lastering XXII 13 - maar zelfs aan de braven zijn zijne dagen, zijne gerichtsdagen (Joël I 15; II Petr. III 10), onbekend. De bewering dat God steeds de goeden loonen, de boozen straffen zou hier op aarde, is valsch. Het Hebr. heeft: ‘Waarom worden door den Almachtige geen tijden (nl. om te richten) bestemd, en zien die Hem kennen (zijne vrienden) niet zijne dagen’ (waarop Hij loon naar werken uitdeelt)? In vragenden vorm wordt hier beslist ontkend, dat Gods gerechtigheid zich altijd op aarde door de bestraffing der zondaren openbaart. In tal van voorbeelden volgt de toelichting hierop.</note>.</verse>
<verse osisID="Job.24.2"> Sommigen verplaatsen de grenspalen, rooven kudden en weiden ze<note n="2438">Het Hebr. spreekt in deze en de volgende verzen meer onbepaald: ‘Men verplaatst’ enz. Vgl. Deut. XIX 14. - Het in het openbaar weiden der geroofde kudden teekent de onbeschaamdheid, waarmede het onrecht gepleegd wordt.</note>.</verse>
<verse osisID="Job.24.3"> Den ezel der weezen voeren zij heen en nemen als pand het rund der weduwe weg<note n="2439">Onbarmhartig worden de weerloozen van het meest noodige beroofd; vgl. XXII 6. - Zie XXIII noot 1 en noot 8 van dit hoofdstuk.</note>.</verse>
<verse osisID="Job.24.4"> Zij vernielen den weg der armen en verdrukken de zachtmoedigen des lands altegader<note n="2440">Hebr.: ‘Men dringt de armen van den weg af; altegader verbergen zich de ellendigen des lands’. Zóó plunderen en kwellen de boozen de nooddruftigen, dat dezen van angst wegkruipen voor hunne verdrukkers.</note>.</verse>
<verse osisID="Job.24.5"> Anderen, als woudezels in de woestijn trekken zij uit naar hun werk; als loerend op buit bereiden zij het brood voor hunne kinderen<note n="2441">Van de roovers der woestijn en van hun ongerecht bedrijf is v. 5-11 sprake. Hebr.: ‘Zie (als) woudezels in de woestijn zijn zij uitgetrokken voor hun werk’ enz. - Waarschijnlijk moet de grondtekst zóó worden begrepen, dat van hier tot v. 11 (behalve v. 9) het ellendig leven wordt beschreven der verjaagde armen, die (v. 4) van den weg werden afgedrongen.</note>.</verse>
<verse osisID="Job.24.6"> Den akker, die de hunne niet is, maaien zij af; en van den wijngaard van hem, dien zij met geweld verdrukken, oogsten zij<note n="2442">Hebr.: ‘In het open veld maaien zij deszelfs veevoeder, en den wijngaard des goddeloozen lezen zij na’, met het geringste voedsel - het veevoeder des velds en het schrale overschot in den wijngaard (Lev. XIX 10) - moeten de verjaagde armen hun leven onderhouden.</note>.</verse> 
<verse osisID="Job.24.7"> Naakt laten zij de menschen gaan en ontnemen de kleederen aan hen, die in de koude geene dekking hebben,</verse>
<verse osisID="Job.24.8"> die door de stortregens der bergen besproeid worden, en geene beschutting hebbende de rotssteenen omarmen<note n="2443">Hebr. v. 7: ‘Naakt vernachten zij zonder kleeding; en zij hebben geene dekking in de koude. 8. Van den stortregen der bergen worden zij doorweekt, en bij gebrek aan schuilplaats omarmen zij de rotsen’, zij drukken zich tegen de overhangende rotsen aan, om zoo ten minste den ergsten regen te ontkomen. Sommigen denken hier aan de Horrheërs; vgl. Gen. XXXVI noot 7.</note>.</verse>
<verse osisID="Job.24.9"> Gewelddadig berooven zij de weezen en zij plunderen het arme volk<note n="2444">Naar den inhoud behoort dit vers niet hier te staan, maar achter v. 3, vooral volgens Hebr.: ‘Zij rooven den wees van de moederborst en zij nemen pand van den arme’, of, met kleine verandering van punctuatie (ve oel in plaats van veʽal), ‘zij nemen den zuigeling des armen tot pand’.</note>.</verse>
<verse osisID="Job.24.10"> Aan hen, die naakt zijn en ongekleed gaan en honger lijden, ontnemen zij de korenaren<note n="2445">De op den akker der rijken gelezen korenaren, vgl. Lev. XIX 9, zijn bedoeld. In het Hebr. is wederom het lot der ellendigen beschreven: ‘Naakt gaan zij daarheen zonder kleeding; en hongerig dragen zij garven’. In den dienst van onmenschelijke meesters lijden zij gebrek aan kleeding en voedsel.</note>.</verse>
<verse osisID="Job.24.11"> Zij rusten op den middag tusschen de stapels van hen, die bij het treden der wijnpersen dorst lijden<note n="2446">De stapels zijn vermoedelijk de opeengehoopte buit, waarbij de roovers zich zorgeloos nederleggen, terwijl de uitgeplunderden bij harden arbeid gebrek moeten lijden. Het Hebr. kan echter vertaald worden: ‘Tusschen de dubbelrijen (nl. van wijnranken, naar de lezing van enkele handschriften schoerotaim in plaats van het onverklaarbare schoerotaam) arbeiden zij op het midden van den dag (in de brandende middagzon): zij treden de wijnpersen en lijden dorst’. De arme verdrukten ondergaan ware tantalusplagen: zij dragen de garven en lijden honger (vgl. vorige noot), zij treden de wijnpersen en lijden dorst.</note>.</verse>
<verse osisID="Job.24.12"> De mannen uit de steden doen zij zuchten, en de ziel der gewonden schreit; en God laat niets ongewroken voorbijgaan!<note n="2447">Niet alleen op het land, ook in de steden oefenen de boozen hun geweld. Het laatste verslid moet verstaan worden als een uitroep: en God zou niets ongewroken laten! Wat een door de feiten telkens weersproken bewering! - Het Hebr. kan echter, met geringe wijziging der punctuatie (meetim in plaats van metim, zooals naar enkele handschriften de Syrische vertaling las) vertaald worden: ‘Van de stad uit kermen de stervenden, het bloed der verslagenen schreit (om wraak), maar God slaat geen acht op het onrecht’. Dit vers past niet juist aan bij het voorafgaande en volgende, maar wel vormt het een geleidelijken overgang van v. 21 naar 22; daarom is hier waarschijnlijk eene verschuiving aan te nemen. Zie XXIII noot 1 en noot 19 van dit hoofdstuk.</note>.</verse> 
<verse osisID="Job.24.13"> Genen<note n="2448">Vermoedelijk wordt hier, v. 13-17, van andere booswichten gesproken, die op kenmerkende wijze voor het plegen van hun misdrijf het daglicht schuwen. Naar het Hebr. geeft het vooropstaande voornaamwoord te kennen, dat terwijl in de voorafgaande verzen het ellendig lot der verdrukte braven werd beschreven, thans daartegenover de handelwijze der boozen wordt gesteld. Zij, de boozen, zondigen in het duister (v. 13-17); de gruwzaamste misdaden plegen zij, doch ongestraft leven zij voort en sterven, rijp aan jaren, een rustigen dood (v. 21, 12, 22-25).</note> zijn tegenstanders van het licht; diens wegen kennen zij niet, en langs diens paden verkeeren zij niet.</verse>
<verse osisID="Job.24.14"> Vóór het aanbreken van den dag<note n="2449">Wanneer het nog duister is. - Van het laatste verslid is misschien de zin, dat de boozen des nachts uitgaan om te stelen.</note> verheft zich de moordenaar, doodt hij den behoeftige en den arme; en bij nacht is men den dief gelijk.</verse>
<verse osisID="Job.24.15"> Het oog van den echtbreker neemt de donkerheid waar en hij zegt: Geen oog ziet mij, en hij bedekt zijn gelaat.</verse>
<verse osisID="Job.24.16"> In het duister breekt men de huizen binnen, zooals men overdag met elkander had afgesproken, en van licht wil men niets weten<note n="2450">Breekt men enz. Naar Hebreeuwsch taaleigen wordt in den grondtekst verschillende malen, vooral v. 18-25, het meervoud van het werkwoord verwisseld met het enkelvoud, ofschoon toch ook van den enkelvoudsvorm de boozen (als verzamelde eenheid) het onderwerp zijn. De Vulgaat heeft deze verwisseling van getal ten koste der duidelijkheid behouden; maar onze taal leent zich daartoe niet. Zooals men over dag enz. Hebr.: ‘Over dag verstoppen zij zich’.</note>.</verse>
<verse osisID="Job.24.17"> Als eensklaps de dageraad aanlicht, meenen zij dat het doodsschaduw is; en zoo wandelen zij in de duisternis, als waren zij in het licht<note n="2451">Hebr.: ‘De dageraad is voor hen doodsschaduw, want met de verschrikkingen van de doodsschaduw (d.i. van den nacht) zijn zij gemeenzaam’. Zoo wandelen zij.... als waren zij enz. d.i. met de duisternis zijn zij zoo vertrouwd als anderen met het licht.</note>.</verse> 
<verse osisID="Job.24.18"> Licht is hij op de oppervlakte der wateren<note n="2452">Vss. 18-20 beschrijven de bestraffing des boozen; maar dat past niet in deze rede. Zij storen ook de goede stropheering. Daarom dient men hier eene tekstverschuiving aan te nemen en deze verzen te plaatsen in de zeventiende rede, achter XXVII 13, waar zij naar inhoud en vorm juist passen en voor de goede stropheering als tusschenstrophe onontbeerlijk zijn. Zie XXIII noot 1. - Zij, die zulk eene tekstverschuiving niet aannemen, geven de volgende verklaring: Licht is hij.... der wateren. Met die woorden, eene vraag, richt Job zich tot de vrienden: Snel, als medegesleurd door de stroomende wateren, zou de zondaar voorbijgaan en zijne straf na de misdaad ontvangen? Opdat echter uit het ontkennend antwoord, dat in de vraag zelve besloten ligt, geen valsche gevolgtrekking worde gemaakt ten nadeele van Job's deugd, verklaart hij onmiddellijk daarop, met de zondaren, al leven zij straffeloos voort, geenszins in te stemmen: Vervloekt zij enz., zijn deel zij ongeluk en geen geluk. - Wandelen langs enz. is misschien een spreekwoordelijke zegswijze ter aanduiding van voorspoed en vrede; vgl. III Reg. IV 25; Mich. IV 4; Zach. III 10; I Mach. XIV 12. Hebr.: ‘hij aanschouwe niet den weg der wijngaarden’, of met een kleine verandering van punctuatie (doreech karmaam in plaats van derech kerarmim): ‘geen wijnperstreder zie om naar zijnen wijngaard’.</note>; vervloekt zij zijn deel in het land en hij wandele niet langs den weg der wijngaarden.</verse>
<verse osisID="Job.24.19"> Van het sneeuwwater tot de allerergste hitte en tot in de onderwereld worde voortgesleept zijne zonde<note n="2453">Allerlei kwelling foltere hem, en tot in de onderwereld begeleïde hem de straf zijner zonde. Hebr.: ‘Droogte en hitte rooven het sneeuwwater weg, (zoo verslinde) de onderwereld de zondaren’ (vgl. Ps, LXVII 3), ofwel met geringe tekstwijziging (majim veseleg in plaats van meejmeej seleg): ‘dorheid en hitte, water en sneeuw voere weg ter onderwereld de zondaren’, alle natuurkrachten mogen medewerken tot hunnen ondergang.</note>.</verse>
<verse osisID="Job.24.20"> Hem vergete de barmhartigheid; zijne lekkernij zij het gewormte, hij blijve niet in herinnering, maar hij worde weggehakt als een onvruchtbare boom<note n="2454">De barmhartigheid, Hebr. ‘de moederschoot’, zijne moeder, bloedverwanten of misschien zijn geboorteland; doch met een enkele verandering van puntctuatie (rachaam in plaats van rechem) wordt een hier passender zin verkregen: ‘hij worde een buit voor den gier, een lekkernij voor het gewormte’ enz.</note>.</verse>
<verse osisID="Job.24.21"> Hij at immers<note n="2455">Al dat ongeluk (v. 18-20) verdient de booze, want door zijne geweldenarij was hij de geesel der zwakken, der kinderiooze en der weduwe (v. 21), en der sterken (v. 22), en bovendien misbruikte hij Gods lankmoedigheid (v. 23). Aldus wordt in de Vulgaat door bijvoeging van ‘enim’ immers, v. 21-23 aangepast aan v. 18-20. In het Hebr. ontbreekt de verbinding en wordt in v. 21 de zondenlijst der boozen van v. 13-17 voortgezet; niet alleen in het duister, maar ook in het openbaar plegen zij hunne geweldenarijen; v. 21 ‘Men (te weten de boozen, zie voor het enkelvoud noot 14) eet de onvruchtbare (die zonder kinderen en derhalve zonder bescherming is) op’ enz. Daarop zegt v. 22 zonder eenige verbinding, van God: ‘Hij laat de geweldenaren voortgaan in hunne macht; men (de boozen) blijft langer dan men hoopte in het leven’. Hierdoor wordt aangeduid, dat tusschen v. 21 en 22 een vers moet zijn uitgevallen, dat den overgang maakt tusschen de handelwijze der boozen en die van God, en waarin de naam van God staat uitgedrukt. Dit vers is v. 12, vgl. XXIII noot 1 en noot 11 en 16 van dit hoofdstuk.</note> de onvruchtbare op, welke niet baart, en hij deed geen goed aan de weduwe.</verse>
<verse osisID="Job.24.22"> Hij trok de sterken omlaag door zijne kracht, en wanneer hij stond, was men zijn leven niet zeker.</verse>
<verse osisID="Job.24.23"> God schonk hem gelegenheid tot boetvaardigheid en hij misbruikte die tot hoovaardij; maar de oogen van Hem zijn op zijne wegen<note n="2456">God schonk hem gelegenheid.... tot hoovaardij, een vrije vertaling van Hebr.: ‘Hij schenkt hem zekerheid en steun’. De oogen van Hem enz.; in plaats van den booze te straffen verleent God hem bescherming en gunst.</note>.</verse>
<verse osisID="Job.24.24"> Hoog staan zij een weinig tijds en vallen neder en zinken weg gelijk alles; en zij worden weggenomen en als de toppen der aren vertreden<note n="2457">Ook de dood der boozen heeft niets verschrikkelijks. Hoog staan zij, zij zijn in eer en macht tijdens hun leven; een weinig tijds en zij vallen neder, zonder de ellende eener langdurige ziekte (XXI 13) sterven zij; gelijk alles, hun dood gelijkt op dien van alle anderen; als de toppen der aren, in volle rijpheid van jaren, worden zij (Hebr.) ‘afgesneden’.</note>.</verse>
<verse osisID="Job.24.25"> Bijaldien het zoo niet is, wie dan kan mij overtuigen, dat ik gelogen heb, en voor God mijne woorden openleggen<note n="2458">Duidelijker ware de vraag gesteld: Is het niet zoo, nl. zooals ik zeide. Job tart alle logenstraffing en heeft geene vrees, dat men hem wegens zijne woorden voor Gods gericht kan beschuldigen. ‘Het laatste verslid luidt in het Hebr.: ‘en wie doet mijne rede te niet’?</note>.</verse>
</chapter>
<chapter osisID="Job.25">
<title>Hoofdstuk XXV.</title><p>Baldad (v. 1) [v. 2-3] werpt Job de door ervaring en vaderen bevestigde godsspraak van Eliphaz tegen, volgens welke geen enkel schepsel, bij den grooten God vergeleken, rein kan zijn (v. [XV 17-19 en] 4-.6</p>
<verse osisID="Job.25.1"> Baldad, de Suhiet, nam nu het woord op en zeide<note n="2459">Zestiende rede, omvattende XXV en XXVI. Blijkbaar echter staan XXV 2-3 hier niet op hunne plaats. De pronomina van God, die er in voorkomen, worden niet voorafgegaan door een woord, waarop zij kunnen terugslaan; want de grondtekst mist den relatieven zin der Vulgaat in v. 2. Daarenboven hebben zij geen verband met v. 4. Doch een goed verband en tevens een goed begin dezer rede wordt verkregen door in hunne plaats te stellen XV 17-19, welke verzen (zie XV noot 1) in geen andere rede van Baldad dan hier een goed onderkomen kunnen vinden. - De inhoud van v. XXV 2-3 en vooral het in v. 3 voorkomende woord ‘licht’ voor ‘zon’, welk woord met bijzondere voorliefde later wordt gebezigd door Eliu, wijst er op, dat deze verzen thuis behooren in een rede van den later optredenden Eliu, waar zij ook een goede plaats kunnen vinden achter XXXV 5. - Door zulk eene verschuiving wordt tevens de stropheering goed geregeld en bestaat deze rede uit een strophenpaar XV 17-19 en XXV 4-6, een tusschenstrophe XXVI 2-4, en een tweede strophenpaar XXVI 5-9 en 10-14. Door in de laatste strophe de verzen 10 en 13 met elkaar van plaats te doen verwisselen, wordt het verband en de opeenvolging der gedachten verbeterd. - De inhoud der strophen staat aangegeven boven de hoofdstukken.</note>:</verse>
<verse osisID="Job.25.2"> Macht en verschrikking zijn bij Hem, die eendracht maakt in zijnen Hooge.</verse>
<verse osisID="Job.25.3"> Zijn wel zijne krijgers te tellen? en over wien rijst niet zijn licht<note n="2460">Vs. 2 en 3 zijn geen antwoord op Job's slotvraag van XXIV 25, zij dragen niet het kenmerk van het begin te zijn eener rede, zij geven geen aanleiding tot het volgende vers. Wordt echter deze korte tusschenrede begonnen met XV 17-19, dan zegt Baldad te willen antwoorden op Job's uitdaging van XXIV 25. Hij wil aantoonen dat Job ongelijk heeft door nogmaals te wijzen op de vermeende godsspraak van IV 17, waarvan de waarheid bevestigd wordt door zijn eigene ervaring en door de onvervalschte wijsheid der vaderen. Vgl. VIII 8-19.</note>?</verse> 
<verse osisID="Job.25.4"> Kan wel de mensch rechtvaardig zijn in vergelijking van God, of rein verschijnen de uit eene vrouw geborene<note n="2461">Het zijn de woorden der vermeende godsspraak in de nachtelijke verschijning aan Eliphaz, zie IV 12 en volgende,</note>?</verse>
<verse osisID="Job.25.5"> Zie, de maan heeft geen glans en de sterren zijn niet zuiver voor zijnen aanblik;</verse>
<verse osisID="Job.25.6"> hoeveel minder de mensch, die maar verrotting is, en de zoon des menschen, die maar een worm is<note n="2462">Gelijk bij het zonnelicht het licht van maan en sterren verduistert, zoo is bij Gods volmaaktheid al wat volmaakt heet, onvolmaakt. Hoe dan zou voor God de vergankelijke en zwakke mensch rein, zonder zonde, zijn! Vgl. IV noot 6.</note>!</verse>
</chapter>
<chapter osisID="Job.26">
<title>Hoofdstuk XXVI.</title><p>Job (v. 1) verwerpt de vermeende, door Baldad aangehaalde, godsspraak (v. 2-4) en verheerlijkt op zijne beurt God, wiens wijsheid en almacht werkt onder, in en boven de aarde (v. 5-9), wiens grootheid de hooge hemelen en de diepe zeeën ons toefluisteren (v. 13, 11, 12, 10, .14</p>
<verse osisID="Job.26.1"> Job nu antwoordde en zeide:</verse>
<verse osisID="Job.26.2"> Wien komt gij te hulp? wellicht eenen machtelooze? en steunt gij den arm van iemand, die niet krachtig is<note n="2463">Duidelijker heeft het Hebr.: ‘Hoe goed hebt gij den onmachtige geholpen, den krachteloozen arm gered’. Spottend wordt hier en in de twee volgende verzen aan Baldad verweten, dat zijne korte rede op zeer onverstandige wijze God heeft verdedigd, Hem, die macht genoeg bezit, om, wanneer Hij wilde, immer hier op aarde loon en straf naar verdiensten te geven, maar zooals Job heeft aangetoond, om welke reden dan ook, het niet doet; daarna wordt dan in v. 4 (naar den grondtekst) te verstaan gegeven, dat de aangehaalde godsspraak en zeker niet de gevolgtrekking, door de vrienden gemaakt, van God kan afkomstig zijn.</note>?</verse>
<verse osisID="Job.26.3"> Aan wien geeft gij raad? mogelijk aan iemand, die geen wijsheid bezit; en doet gij hem uw allergrootst verstand blijken?</verse>
<verse osisID="Job.26.4"> Wien wilt gij onderrichten? Hem misschien, die den adem heeft gemaakt<note n="2464">Hebr.: ‘Met wien (met wiens hulp, op wiens ingeving) hebt gij (orakel-) woorden verkondigd? en wiens geest is van u uitgegaan?’ m.a.w. kan dat eene openbaring zijn, die van God komt?</note>?</verse> 
<verse osisID="Job.26.5"> Zie de reuzen zuchten onder de wateren, alsook zij die met hen wonen<note n="2465">Om nogmaals (vgl. IX 2-10) zijne tegenstanders te doen gevoelen, dat met hunne lofprijzing van de goddelijke majesteit geenszins het bewijs geleverd is voor zijne strafwaardigheid, brengt Job nu, de korte rede van Baldad voortzettend, evenzoo hulde aan den grooten God en prijst hij eerst diens opperheerschappij in de diepte der onderwereld. - Vgl. voor de reuzen, Hebr.: ‘rephaiem’ of Raphaieten, Deut. II noot 8; maar hetzelfde woord beteekent ook, bijv. Prov. II 18 en zeker hier ter plaatse, de dooden of schimmen, de bewoners der onderwereld (zie Gen. XXXVII noot 16). Naar menschelijke zegswijze heet die onderwereld onder de wateren, onder den bodem der zee, te zijn. - Hebr.: ‘De schimmen sidderen onder het water en zijne bewoners’, of beter, met geringe wijziging der punctuatie, ‘hunne woningen’. Zij sidderen (vgl. het volgende vers) voor God, die daar als opperheerscher regeert.</note>.</verse>
<verse osisID="Job.26.6"> Naakt ligt vóór Hem de onderwereld, en zonder dekkleed is het verderf<note n="2466">Het verderf is een andere naam van de onderwereld, en dat geheimvolle oord heeft voor God geene verborgenheid. Het ligt zonder dekkleed, zonder beschutting, in volkomen afhankelijkheid, vóór Hem.</note>.</verse>
<verse osisID="Job.26.7"> Hij spant het noorden uit over het ledig en hangt de aarde op over het niet<note n="2467">Het noorden beteekent vooreerst de noordelijke streek van hemel of aarde, verder de hemel of aarde zelve. Hier is de aarde bedoeld, die op dichterlijke wijze als een dekkleed gespannen heet over het ledig. Dezelfde gedachte keert terug in het tweede verslid, waar de aarde heet te zijn opgehangen over of in het niet, de eindelooze ruimte. Reeds het bestaan zelf der aarde verkondigt Gods almacht.</note>.</verse>
<verse osisID="Job.26.8"> Hij bindt de wateren in zijne wolken, opdat zij niet te gelijk zouden losbarsten naar beneden.</verse>
<verse osisID="Job.26.9"> Hij grijpt het aanschijn van zijnen troon vast en spreidt daarover uit zijnen nevel<note n="2468">Hij grijpt vast; duidelijker: Hij bedekt (zooals het Hebr. woord door de Vulgaat III Reg. VI 10 vertaald is) het aanschijn van zijnen troon, te weten datgene, wat van zijnen hemeltroon (Is. LXVI 1) voor ons zichtbaar is, het uitspansel, wanneer Hij bijwijlen zijnen nevel, de wolken, daarover uitspreidt.</note>.</verse>
<verse osisID="Job.26.10"> Hij trekt eene grens rondom de wateren, tot waar licht en duisternis eindigen<note n="2469">Hij trekt eene grens rondom de wateren aan den gezichtseinder van de zee, waar de zon onder- en opgaat, zoodat aldaar licht en duisternis eindigen. Na het vorige vers, waarin sprake is van het uitspansel, zou deze strophe beter beginnen met v. 13, en na v. 12, dat spreekt van de zeeën, zou v. 10 beter zijn geplaatst; de opeenvolging der gedachten werd daardoor geregelder. Zie XXV noot 1.</note>.</verse>
<verse osisID="Job.26.11"> De zuilen der hemelen sidderen en beven bij zijnen wenk<note n="2470">Volgens sommigen zouden bepaald de hooge bergen zijn aangewezen als de zuilen, waarop het hemelgewelf schijnt te rusten; maar meer algemeen doelt de beeldspraak vermoedelijk op de schrikwekkende beroeringen in de natuur, wanneer bijv. bij onweder en aardbeving de wereld schijnt ineen te storten en ook zóó voor Gods macht getuigenis geeft.</note>.</verse> 
<verse osisID="Job.26.12"> Door zijne kracht verzamelen zich eensklaps de zeeën, en zijne wijsheid verslaat den hoovaardige<note n="2471">Den grooten God betuigen ook de zeeën, door zijne kracht nu eens verzameld of naar het Hebr. ‘opgezweept’, dan weder in hunne trotschheid (Hebr.: ‘rahab’, vgl. IX noot 9) vernederd, in hunne woestheid beteugeld door zijne voorzienigheid.</note>.</verse>
<verse osisID="Job.26.13"> Zijn geest versierde de hemelen, en door de vroede hulp zijner hand kwam de kronkelende slang te voorschijn<note n="2472">De hemelen werden door Gods scheppingswoord (vgl. Ps. XXXII 6) met zon, maan en sterren (Gen. I 14-19) versierd. - Door de vroede hulp enz., letterlijk: door middel zijner vroedkundige hand. Hebr.: ‘Zijne hand deed de glanzende krokodil geboren worden’. Ongetwijfeld is hiermede het sterrebeeld de Draak bedoeld, dat tusschen groote en kleine Beer met geweldige bochten zich door den Noordpoolkring wendt en om zijn schitterenden glans, als deel van het geheel, hier de geheele sterrenhemel vertegenwoordigt.</note>.</verse>
<verse osisID="Job.26.14"> Zie, dat is gezegd betreffende een deel zijner wegen, en nauwelijks hebben wij een druppeltje van zijn woord gehoord; wie dan zal den donder zijner grootheid kunnen aanschouwen<note n="2473">Slechts een deel van Gods wegen of werken is ons bekend Wat wij daarvan kunnen weten en zeggen, is maar een druppeltje uit den oceaan van Gods heerlijkheid of, gelijk het Hebr. heeft, ‘het gefluister van een woord’. En gaat dit reeds het menschelijk begrip zoo verre te boven, hoeveel minder dan kan iemand den donder zijner grootheid, de volheid van Gods werkende almacht verdragen, of (Hebr.) ‘verstaan’.</note>?</verse>
</chapter>
<chapter osisID="Job.27">
<title>Hoofdstuk XXVII.</title>
<p>Job (v. 1) houdt vol, dat niet hij een goddelooze is, maar zij, die hem lasteren (v. 2-7), en wat zij te wachten hebben van God, zal hij hun met hunne eigene theorie onderrichten (v. 8-13). [De goddelooze vergaat snel en volledig (XXIV 18-20)]. Zijne familie, zijn goed en zijn huis gaan ten gronde (v. 14-18). Plotseling wordt hij van alles beroofd en geschandvlekt (v. 19-23).</p>
<verse osisID="Job.27.1"> En Job hief wederom zijne spreuk aan en zeide<note n="2474">Zeventiende rede, afgerond in XXVII. Dit hoofdstuk bestaat echter slechts uit twee strophenparen, zoodat in deze rede de tusschenstrophe zou ontbreken. Doch reeds bij XXIII noot 1 (zie XXIV noot 16) werd opgemerkt, dat XXIV 18-20 in de vijftiende rede niet passen. Deze verzen nu vinden in geen andere rede van Job eene goede plaats dan hier, en als tusschenstrophe zijn ze hier onontbeerlijk. Na deze verplaatsing derhalve bestaat ook deze rede uit een strophenpaar v. 2-7 en 8-13, eene tusschenstrophe XXIV 18-20, en een tweede strophenpaar v. 14-18 en 19-23. De inhoud der strophen wordt aangegeven boven het hoofdstuk. - Voor spreuk vgl. Num. XXIII noot 4 en Prov. Inleiding blz. 9. De plechtige zegswijze zijne spreuk aanheffen heeft harer beteekenis. Job is overwinnaar en in het bewustzijn van zijne zegepraal laat hij zijn woord klinken om zijne tegenstanders, die niets meer weten in te brengen, met hun eigene theorie af te straffen.</note>:</verse> 
<verse osisID="Job.27.2"> Zoo waar als God leeft, die mijn recht heeft weggenomen, en de Almachtige, die mijne ziel in bitterheid heeft gebracht<note n="2475">Die mijn recht enz., die mij, zonder dat ik het verdiende door zware zonden, zoo verschrikkelijk laat lijden. Vgl. hierbij XIX noot 4. Hoewel de uitdrukking zeker niet in godslasterlijken zin verklaard mag worden, is zij wel stout en heftig. Op deze en dergelijke woorden doelt de berisping, die Job later (XXXVIII 2; XL 3) ontvangt, en zijn eigen schuldbekentenis (XLII 3 en 6).</note>,</verse>
<verse osisID="Job.27.3"> zoolang er adem in mij is en geest van God<note n="2476">De adem des levens; vgl. Gen. II 7.</note> in mijne neusgaten,</verse>
<verse osisID="Job.27.4"> spreken mijne lippen geene ongerechtigheid en zint mijne tong op geene leugentaal.</verse>
<verse osisID="Job.27.5"> Verre zij het van mij u voor rechtvaardigen te houden; totdat ik bezwijk, zal ik geen afstand doen van mijne onschuld<note n="2477">Zijne beschuldigers hebben ongelijk, en zoolang hij leeft, zal hij zijne onschuld blijven verdedigen.</note>.</verse>
<verse osisID="Job.27.6"> Mijne rechtvaardiging, welke ik begonnen ben te houden, geef ik niet op; want ook mijn hart verwijt mij niets in geheel mijn leven.</verse>
<verse osisID="Job.27.7"> Als een goddelooze zij mijn vijand; en mijn tégenstander als een ongerechtige<note n="2478">Wie mij, onschuldige, eenen zondaar lastert, zooals de vrienden doen, hij zij veeleer een goddelooze en een ongerechtige genoemd en als zoodanig behandeld.</note>.</verse>
<verse osisID="Job.27.8"> Want welke noop heeft de schijnheilige, wanneer God met gretigheid wegrukt en niet bevrijdt zijne ziel<note n="2479">De schijnheilige, zooals de vrienden zijn, heeft niets goeds te wachten, als God met gretigheid naar gerechte vergelding hem wegrukt uit het leven en niet bevrijdt zijne ziel door hem langer gelegenheid te geven tot bekeering.</note>?</verse>
<verse osisID="Job.27.9"> Zal God zijn geroep hooren, wanneer benauwdheid hem overvalt?</verse>
<verse osisID="Job.27.10"> Of kan hij zich verlustigen in den Almachtige en God aanroepen te allen tijde<note n="2480">Ten tijde der vergelding (zie v. 9) zal God zijn geroep om ontferming niet hooren, of liever dan zal hij uit gemis aan vertrouwen zelfs niet eens God aanroepen.</note>?</verse>
<verse osisID="Job.27.11"> Ik zal u met Gods hulp onderrichten wat de Almachtige heeft, en het niet verhelen<note n="2481">Met Gods hulp. Het Hebr. kan beter vertaald worden: ‘Ik zal u onderrichten, wat in Gods hand is (hoe Hij handelt met goddeloozen zooals gij zijt), wat bij den Almachtige is zal ik niet verhelen’.</note>.</verse> 
<verse osisID="Job.27.12"> Ziet, gij allen weet het, en waarom spreekt gij zonder reden ijdele woorden<note n="2482">Ziet, gij allen weet het zelf goed genoeg, herhaaldelijk hebt gij het mij voorgehouden, zoodat ik mij van uw eigen woorden bedienen kan, maar gij spraakt nuttelooze, ijdele woorden, toen gij, zonder reden mij een goddelooze lasterend, de straffen Gods mij voorhieldt.</note>?</verse>
<verse osisID="Job.27.13"> Dat is het deel van den goddeloozen mensch bij God en het erfdeel der geweldenaars, dat zij van den Almachtige ontvangen<note n="2483">Wat volgens de eigen theorie der vrienden hun deel, het erfdeel der geweldenaars zal zijn, gaat Job zeggen in de volgende verzen, waarbij men echter (zie noot 1) vóór v. 13 inlassche XXIV 18-20. Vgl. bij dit vers XX 29, waar Sophar bijkans dezelfde woorden bezigt.</note>:</verse>
<verse osisID="Job.27.14"> Als zijne zonen zich vermenigvuldigen, zijn zij voor het zwaard, en zijne kindskinderen worden niet verzadigd met brood.</verse>
<verse osisID="Job.27.15"> Wie van hem overblijven, worden in het bederf begraven, en zijne weduwen weenen niet<note n="2484">In het bederf, Hebr: ‘door den dood’, d.i. door de pest; zie Jerem. XV noot 2. - Zijne weduwen zijn die zijner kinderen en kindskinderen. Door zwaard en hongersnood en pest vergaan zijne nakomelingen en eerloos sterven zij, zoodat zelfs niet over hen gerouwklaagd wordt. Vgl. XVIII 19; XX 10.</note>.</verse>
<verse osisID="Job.27.16"> Als hij zilver ophoopt als aarde en zich kleederen aanschaft als slijk;</verse>
<verse osisID="Job.27.17"> hij schaft zich wel aan, maar de rechtvaardige kleedt er zich mede, en de onschuldige verdeelt het zilver<note n="2485">Vgl. XV 29; XX 15, 21.</note>.</verse>
<verse osisID="Job.27.18"> Als een mot heeft hij zijn huis gebouwd en zooals een wachter eene loofhut maakt<note n="2486">Zijn geluk is niet duurzaam; vgl. IV 19; VIII 14. Het verzinkt plotseling, zie de volgende verzen.</note>.</verse>
<verse osisID="Job.27.19"> Wanneer hij rijk gaat slapen, neemt hij niets mede; hij doet zijne oogen open en vindt niets<note n="2487">De beteekenis ook van den duisteren grondtekst schijnt te zijn, dat de booze als een rijk man zich nederlegt en als bedelaar opstaat.</note>.</verse>
<verse osisID="Job.27.20"> Als water tast hem de armoede aan; in den nacht overvalt hem een stormwind<note n="2488">De armoede, Hebr. ‘verschrikkingen’. - In den nacht, als hij veilig denkt te rusten, alzoo geheel onverwacht, stormt het ongeluk op hem aan.</note>.</verse>
<verse osisID="Job.27.21"> De brandende wind neemt hem op en voert hem heen en rukt als een wervelwind hem weg van zijne plaats<note n="2489">De brandende wind, Hebr. ‘de oostenwind’, zie Gen. XLI noot 4. Vgl. IV 9.</note>.</verse>
<verse osisID="Job.27.22"> En men werpt op hem en spaart hem niet; uit diens hand neemt hij vluchtend de vlucht<note n="2490">Men werpt op hem met steenen en andere werptuigen, waarom de booze in wilde vlucht tracht te ontkomen uit diens hand, nl. van dengene, die naar hem werpt.</note>.</verse>
<verse osisID="Job.27.23"> Men slaat over hem zijne handen ineen en zijne plaats ziende fluit men hem uit<note n="2491">Men slaat enz. nl. ter beschimping; en zijne plaats, waaruit hij met schande werd weggejaagd, verlaten ziende, drijft men den spot met hem. Vgl. XXII 19. Het Hebr. kan ook vertaald worden: ‘men fluit hem zijne plaats (woonplaats) uit’, met smaad en beschimping jaagt men hem weg.</note>.</verse>
</chapter>
<chapter osisID="Job.28">
<title>Hoofdstuk XXVIII.</title>
<p>Edele metalen haalt de mensch uit het ingewand der aarde (v. 1-5), de verborgenste kostbaarheden weet hij op te sporen (v. 6-11). Maar de wijsheid, het hoogste goed, is niet in het geschapene te vinden (v. 12-20). God alleen kent haar (v. 21-24) en openbaarde haar in de natuur- en zedewet, waarin de mensch door godvreezendheid haar vinden kan (v. 25-28).</p>
<verse osisID="Job.28.1"> Het zilver heeft een begin zijner aderen, en het goud heeft eene plaats, waar het gesmolten wordt<note n="2492">Achttiende rede, bestaande uit een strophenpaar v. 1-5 (waarbij v. 3 voor twee verzen geldt) en 6-11, een tusschenstrophe v. 12-20, en een tweede strophenpaar v. 21-24 en 25-28. De inhoud der strophen wordt aangegeven boven het hoofdstuk. - Deze rede begint in den grondtekst met het woord ‘ki’, dat meestal een verbinding aangeeft met het voorafgaande, maar hier in betrekking staat met de van, waarmede v. 12 aanvangt, en, evenals het Grieksche μεν...δε, de tegenstelling van v. 12 voorbereidt en versterkt. - Een begin zijner aderen, Hebr. ‘een uitgang’, te weten een oord, waaruit het komt, waar het gevonden wordt. De zin van het gansche vers is, dat de mensch de edele metalen weet te vinden en te bewerken.</note>.</verse>
<verse osisID="Job.28.2"> Het ijzer wordt uit den grond gehaald en de steen wordt, door de hitte gesmolten, in koper veranderd<note n="2493">De steen, waarin het erts zich bevindt, wordt door de hitte opgelost, en zoo haalt de mensch koper uit steen.</note>.</verse>
<verse osisID="Job.28.3"> Men stelt eenen tijd aan de duisternis en beschouwt het einde van alles, ook het gesteente van de donkerheid en de schaduw des doods<note n="2494">De mensch stelt eenen tijd. Hebr.: ‘maakt een einde’ aan de duisternis. De mijnwerker daalt met zijn lamp in den schoot der aarde en doorvorscht het einde van alles, de diepste diepte met haar tot dusverre in stikdonkeren nacht verborgen gesteente.</note>.</verse> 
<verse osisID="Job.28.4"> Een stroom scheidt van de aardbewoners hen, die de voet van den behoeftige vergeet, en die ontoegankelijk zijn<note n="2495">Voor stroom heeft het Hebr.: ‘nachal’ (vgl. Deut. XXI noot 3), dat volgens velen in het zinsverband beter met ‘mijngang’ vertaald wordt. Aardbewoners, eigenlijk: ‘het volk dat rondzwerft’ d.i. de menschen, die op de oppervlakte der aarde leven en zich bewegen. De zin van dit vers is vermoedelijk, dat de mijnwerkers ver van de andere menschen leven en zelfs voor de behoeftigen, die overal komen, ontoegankelijk zijn. De grondtekst, die duister is, wordt vertaald: ‘Men breekt eene mijngang uit ver van het bewoonde land; vergeten door den voet (zonder hunne voeten te gebruiken) hangen zij; den menschen niet gelijk, zweven zij’. Nog andere vertalingen zijn mogelijk, maar ongetwijfeld is hier sprake van het neerdalen der mijnwerkers, met behulp van touw of koord, in de mijn.</note>.</verse>
<verse osisID="Job.28.5"> De aarde, waaruit het brood voortkomt te zijner plaatse, wordt omgewoeld met vuur<note n="2496">Te zijner plaatse, Hebr.: ‘Wat onder haar is’. Van de aarde, waaruit het koren ontspruit, wordt het ingewand met vuur omgewoeld. Ook oudtijds bezigde men vuur in de mijnen om den harden grond te scheuren. Volgens de Hebr. lezing: ‘als vuur’, wordt de onderaardsche arbeid des mijnwerkers met de werking van het vulkanische vuur vergeleken.</note>.</verse>
<verse osisID="Job.28.6"> Hare steenen zijn de plaats van het saffier en hare kluiten zijn goud<note n="2497">Op die wijze wordt de aarde omgewoeld, omdat zij in haren schoot de meest begeerlijke schatten, edelgesteenten en edele metalen, verbergt, omdat in hare steenen en kluiten saffier (Exod. XXIV 10) en goud zijn te vinden.</note>.</verse>
<verse osisID="Job.28.7"> De vogel kent niet het pad en het oog van den gier ziet het niet<note n="2498">Het pad onder de aarde is verborgen zelfs voor het gevogelte met allerscherpsten blik, voor den scherpzienden gier. Voorwaar wel scherpzinnig en veelvermogend is de mensch, die niet aarzelt zulk een pad zich te banen.</note>.</verse>
<verse osisID="Job.28.8"> De zonen der marskramers<note n="2499">Hebr.: ‘de zonen van den overmoed’, zooals het ook in de Vulgaat XLI 25 vertaald is. Bedoeld zijn de overmoedige roofdieren met hunnen koning, ‘den leeuw’, zooals het Hebr. heeft.</note> betreden het niet en de leeuwin gaat er niet over.</verse>
<verse osisID="Job.28.9"> Aan de rotssteen slaat men zijne hand, men keert bergen om bij hunne grondvesten.</verse>
<verse osisID="Job.28.10"> In de steenrotsen houwt men rivieren uit, en al wat kostelijk is, ziet het oog<note n="2500">Om zich dat onderaardsche pad naar al wat kostelijk is te banen, staat de mensch voor niets stil. - De rivieren zijn de kanalen, waarlangs het water deels afgevoerd wordt naar buiten, deels benut wordt voor het afscheiden van het kostelijk metaal uit de ruwe delfstof.</note>.</verse>
<verse osisID="Job.28.11"> Ook de diepten der vloeden doorzoekt men en het verborgene brengt men aan het licht<note n="2501">Dit wijst op het zoeken naar parelen in de diepte; maar vermoedelijk bedoelt het eerste verslid in den grondtekst, dat de mijnwerker de bronnen der wateraderen weet te verstoppen. - In het tweede verslid keert de hoofdgedachte terug, te weten, dat de mensch op waarlijk verbazingwekkende wijze de verborgen schatten der aarde weet te vinden.</note>.</verse> 
<verse osisID="Job.28.12"> Maar de wijsheid, waar wordt zij gevonden? en waar is de plaats des verstands<note n="2502">Waartoe de mensch ook in staat is, hij kan de wijsheid en het verstand d.i. de goddelijke wijsheid, niet achterhalen. In het bijzonder worde hier gedacht aan de wijsheid van God, voor zoover zij door de genade in meerderen of minderen graad den mensch wordt medegedeeld, welke rust verschaft aan 's menschen onrustig gemoed, zijn drang naar geluk reeds hier eenige bevrediging schenkt en hem zelfs in de grootste beproevingen soms doet overvloeien van vreugde. Vgl. II Cor. VII 4 en XII 9. Zie v. 28.</note>?</verse>
<verse osisID="Job.28.13"> De mensch kent haren prijs niet, en zij wordt niet gevonden in het land der weelderig levenden<note n="2503">Haren prijs, den prijs, waarvoor zij verkregen kan worden. Beter schijnt hier de lezing der Septuagint: ‘haren weg’ d.i. den weg tot haar. Zij is voor den mensch, aan eigen krachten overgelaten, onbereikbaar. Hetzelfde zegt het tweede verslid. - Suaviter, weelderig, is eene bijvoeging der Vulgaat. Zeker zijn zij, die in genot en wellust het doel van hun leven stellen, het minst ontvankelijk voor de wijsheid, in zoover God die mededeelt.</note>.</verse>
<verse osisID="Job.28.14"> De afgrond zegt: Zij is niet in mij, en de zee zegt: Zij is niet bij mij<note n="2504">Afgrond en zee, hoeveel geheimen en schatten ze ook bevatten, kunnen ons de wijsheid niet geven, en met geene schatten ter wereld (zie v. 15-19) koopt zich de mensch die overkostelijke wijsheid.</note>.</verse>
<verse osisID="Job.28.15"> Geen proefgoud geldt ter betaling van haar, en geen zilver wordt afgewogen ter inruiling van haar.</verse>
<verse osisID="Job.28.16"> Zij is niet te vergelijken bij de gekleurde stoffen van Indië, noch bij den allerkostbaarsten sardonyxsteen of saffier<note n="2505">Gekleurde stoffen. Volgens anderen: gekleurde gesteenten; Hebr. vermoedelijk: ‘goud van Ofir’. - Sardonyxsteen ofwel, naar een andere vertaling der Vulgaat (Gen. II 12), onyxsteen.</note>.</verse>
<verse osisID="Job.28.17"> Haar evenaart geen goud of glas, en in ruil voor haar dienen geen gouden vaten<note n="2506">Het goud, waarvan, volgens den grondtekst, in deze beschrijving v. 15-19 tot viermaal gesproken wordt, verschilt telkens in waarde of gehalte, zooals uit de verschillende Hebreeuwsche namen kan worden afgeleid. - Het glas was oudtijds zeldzaam en had hooge waarde, vooral wanneer glazen schalen en bekers met gouden figuren en kleurige lijnen gesierd waren. - Gouden vaten. Mogelijk zijn in den grondtekst gouden voorwerpen, zooals kunstig bewerkte sieraden, bedoeld.</note>.</verse>
<verse osisID="Job.28.18"> Wat hoog en verheven is mag, ter vergelijking met haar, niet genoemd worden; de wijsheid toch wordt getrokken uit het verborgene<note n="2507">In het tweede halfvers keert terug de gedachte van v. 12: van de wijsheid, als uiterst kostbare schat voorgesteld, is de mijnader geheel en al onbekend. Anders luidt echter dit vers in den grondtekst: ‘Koraal en kristal mogen (naast haar) niet genoemd worden, en het verwerven der wijsheid gaat boven parelen’.</note>.</verse>
<verse osisID="Job.28.19"> Bij haar haalt geen topaas van Ethiopië, en bij de allerzuiverst gekleurde stof is zij niet te vergelijken<note n="2508">Topaas; vgl. Exod. XXVIII noot 13. De allerzuiverst gekleurde stof, Hebr.: ‘zuiver goud’. De opeenvolging der gedachten zou beter zijn, als het tweede verslid met dat van v. 16 van plaats verwisselde.</note>.</verse>
<verse osisID="Job.28.20"> Van waar dan komt de wijsheid? en wat is de plaats des verstands?</verse>
<verse osisID="Job.28.21"> Verborgen is zij voor de oogen aller levenden, ook voor de vogelen des hemels<note n="2509">Ook in de hoogte is de wijsheid niet. Noch op, noch onder, noch boven de aarde wordt die zoo begeerlijke schat gevonden.</note> is zij verscholen.</verse>
<verse osisID="Job.28.22"> Verderf en dood zeggen: Met onze ooren hebben wij haar gerucht gehoord<note n="2510">De onderwereld (zie XXVI noot 4) mag evenmin als de aarde er op roemen, dat zij de wijsheid in haren schoot verbergt. De dooden kennen haar bestaan en meer niet.</note>.</verse>
<verse osisID="Job.28.23"> God kent haren weg, en Hij weet hare plaats<note n="2511">In overeenstemming met het voorgaande, zie vooral v. 12 en 20, wordt hier op menschelijke wijze gezegd, dat God, en Hij alleen, de wijsheid kent en bezit; en onmiddellijk wordt in het volgend vers, ter bevestiging dier waarheid, een voor allen gemakkelijk en tastbaar bewijs gegeven.</note>.</verse>
<verse osisID="Job.28.24"> Want Hij aanschouwt de einden der aarde, en al wat onder den hemel is ziet Hij<note n="2512">God weet alles en, zooals in de drie volgende verzen nog meer ontwikkeld wordt, als de Meester en Opperheer overziet Hij het heelal. Dat dan God de wijsheid kent en bezit, blijkt uit zijn werelbestuur.</note>.</verse>
<verse osisID="Job.28.25"> Hij, die<note n="2513">Hij, die enz. Hebr.: ‘Toen Hij’ enz.</note> den winden gewicht stelde en de wateren afwoog volgens maat.</verse>
<verse osisID="Job.28.26"> Toen Hij aan de regens de wet voorschreef en den weg aan de bulderende stormen,</verse>
<verse osisID="Job.28.27"> toen zag Hij haar en verkondigde haar, en ordende en doorgrondde Hij haar<note n="2514">Toen God bij de schepping aan de verschillende natuurkrachten hare werking in wonderbare evenredigheid, aan het heelal zijn zoo schoone en standvastige orde schonk, toen, naar menschelijke wijze gesproken, zag Hij haar, want van eeuwigheid had God bij zich de goddelijke Wijsheid (den Logos), waarin Hij het geheele plan der schepping aanschouwde; toen verkondigde Hij haar. Hij sprak haar uit door de scheppingsdaad, want het geschapene is de uiterlijke afbeelding der innerlijke Wijsheid Gods en der in Hem levende Idee, zooals het gesproken en zinnelijk waarneembare woord de uiterlijke afbeelding is van de inwendige gedachte; toen ordende Hij haar of, zooals het Hebr. vertaald kan worden, ‘stelde Hij haar vast’ als de wet, volgens welke al het geschapene zich met noodzakelijkheid (natuurwet) of met vrijheid (zedewet) moest bewegen; toen doorgrondde Hij haar, met goddelijke alwetendheid vorschte Hij na, of de wet der wijsheid, in het geschapene vastgelegd, ook metterdaad door de schepsels werd onderhouden, inzonderheid door den mensch; zie het volgende vers, waarin het gezegde in het bijzonder op den mensch wordt toegepast. Vgl. hierbij Prov. VIII 22-31; Sap. IX 9; Eccli. XXIV 5-14, waar eveneens op menschelijke wijze de Wijsheid, de ongeschapen Wijsheid, welke God zelf is, wordt verheerlijkt.</note>.</verse> 
<verse osisID="Job.28.28"> En Hij heeft tot den mensch gezegd: Zie, de vreeze des Heeren, dat is wijsheid; en af te wijken van het kwaad, dat is verstand<note n="2515">De vreeze des Heeren, welke ons gaarne, met kinderlijken zin, Gods wet doet vervullen en van het kwaad leert afwijken, is voor den mensch wijsheid, zijne wijsheid bij uitnemendheid, zijn hoogst en eenigst geluk, vgl. hierbij Ps. CX 10; Prov. I 7; Eccli. I 16. - Job erkent hier derhalve in Gods Wijsheid en bij God zijn hoogste geluk. Hij sluit zich ten nauwste aan bij God. De toeleg van satan, zie I 11 en II 5, is volkomen mislukt. Vgl. Inleiding blz. 9. 7o.</note>.</verse>
</chapter>
<chapter osisID="Job.29">
<title>Hoofdstuk XXIX.</title>
<p>Job (v. 1) herdenkt met droefheid, hoe gelukkig hij vroeger was (v. 2-7), en rechtvaardig was hij jegens allen (v. 12-17). Zijn geluk scheen onverstoorbaar (v. 18-20, 11) Bij allen was hij in aanzien (v. 8-10, 21); aan allen gaf hij raad, opbeuring en troost (v. 22-25).</p>
<verse osisID="Job.29.1"> En Job begon wederom<note n="2516">Wederom wordt Job, na het heerlijk loflied op de wijsheid, neergedrukt door zijn droevigen toestand en begint hij te jammeren bij de herinnering aan zijn vroeger geluk, dat hij beschrijft in deze, de negentiende rede, vervat in XXIX. Waarschijnlijk hebben ook hier eenige tekstverschuivingen plaats gehad. Vs. 8-10 behooren naar hunnen inhoud bij v. 21-25 en moeten blijkbaar geplaatst worden vóór v. 21, dat in den grondtekst den relatieven zin der Vulgaat mist en eenvoudig zegt: ‘Naar mij hoorden zij’ (nl. de vorsten en aanvoerders van v. 9 en 10) enz. Ook v. 11 staat niet in verband met de voorafgaande en volgende gedachte, doch vindt een goede plaats achter v. 20. Zoo bestaat deze rede uit een strophenpaar v. 2-7 en 12-17, eene tusschenstrophe v. 18-20, 11, en een tweede strophenpaar v. 8-10, 21, en 22-25. De korte inhoud, boven het hoofdstuk geplaatst, geeft ook den inhoud der strophen aan.</note> zijne spreuk en zeide:</verse>
<verse osisID="Job.29.2"> Och, of ik was als in vorige maanden, als in de dagen, waarin God mij behoedde<note n="2517">Och, letterlijk: ‘Wie geve mij’; vgl. Num. XI noot 15. - Zie verder I 10.</note>!</verse>
<verse osisID="Job.29.3"> Toen zijn lamp straalde boven mijn hoofd en ik bij zijn licht<note n="2518">Lamp en licht zijn hier zinnebeelden van Gods gunst; vgl. XVIII noot 3, alsook Ps. IV 7; XVII 29.</note> in de duisternis wandelde.</verse>
<verse osisID="Job.29.4"> Zooals ik was in de dagen mijner jongelingschap, toen God heimelijk was in mijne tent<note n="2519">Mijner jongelingschap, Hebr.: ‘van mijnen herfst’. De herfst of nazomer, de tijd der vruchten, wordt hier genoemd als de beste tijd. De vertaling der Vulgaat is verklaarbaar. De herfst was de aanvang van het huishoudelijk jaar. Dan begon de zaaitijd, waarom ook de herfstregen de vroege of eerste regen (vgl. Deut. XI 14 en Lev. XXVI noot 2) genoemd werd. - Heimelijk of wel ‘in gemeenzaam verkeer’, zooals het Hebr. ook wel begrepen wordt. Hiermede is dan Gods vaderlijke bescherming uitgedrukt.</note>.</verse>
<verse osisID="Job.29.5"> Toen de Almachtige met mij was en mijne kinderen rondom mij<note n="2520">Te midden van talrijke kinderen (en dienaars, zooals het Latijnsche en ook Hebreeuwsche woord kan beteekenen) in eensgezindheid en vrede den voorspoed te genieten, is zeker een groote zegen van God.</note>.</verse>
<verse osisID="Job.29.6"> Toen ik mijne voeten in boter waschte en de steenrots stroomen van olie voor mij uitstortte<note n="2521">In boter, beter naar den grondtekst: ‘in room’. Beide versleden bevatten een duidelijke beeldspraak, waardoor rijke overvloed wordt beteekend. Vgl. Deut. XXXIII 24; XXXII 13.</note>.</verse>
<verse osisID="Job.29.7"> Toen ik uittoog naar de stadspoort en men op de straat mij eenen zetel bereidde<note n="2522">Op de straat of op het plein, ter plaatse van de stadspoort, waar rechtzaken en gemeentebelangen behandeld werden (Gen. XIX noot 1), hadden de aanzienlijke raadsheeren hunnen zetel (Prov. XXXI 23). En hij was daar een rechtvaardige rechter, zie 12-17. Vgl. noot 1. - Men.... mij, Hebr.: ‘ik.... mij’ enz.</note>.</verse>
<verse osisID="Job.29.8"> De jongelingen zagen mij en verborgen zich, en de grijsaards rezen op en bleven staan.</verse>
<verse osisID="Job.29.9"> De vorsten hielden op met spreken en legden den vinger op hunnen mond.</verse>
<verse osisID="Job.29.10"> De aanvoerders matigden hunne stem en hunne tong kleefde aan hun gehemelte.</verse>
<verse osisID="Job.29.11"> Het oor, dat mij hoorde, prees mij gelukkig, en het oog, dat mij zag, gaf getuigenis voor mij.</verse>
<verse osisID="Job.29.12"> Want<note n="2523">Was eertijds macht en aanzien zijn deel geweest, hij had daarvan, wat ook Eliphaz (XXII 5-9) lasterde, geen misbruik gemaakt (zie v. 12-17)</note> ik redde den arme, die om hulp riep, en den wees, die geen helper had.</verse>
<verse osisID="Job.29.13"> De zegenbede van hem, die ten gronde ging, kwam op mij, en ik vertroostte het hart van de weduwe.</verse>
<verse osisID="Job.29.14"> De rechtvaardigheid had ik ten gewaad aangetrokken, en ik had mij, als met mantel en kroon, gekleed met mijn recht<note n="2524">Zoo eigen was hem de gerechtigheid, dat die deugd als het ware zijn kleed en zijn sieraad was, zijn mantel en kroon of hoofdbedekking genoemd kon worden. - Met mijn recht, te weten met het recht, dat ik bij de stadspoort (zie v. 7) uitoefende.</note>.</verse> 
<verse osisID="Job.29.15"> Ik was het oog voor den blinde, en de voet voor den kreupele<note n="2525">Zonder beeldspraak: de helper der hulpeloozen.</note>.</verse>
<verse osisID="Job.29.16"> Ik was de vader der armen, en het geding, dat ik niet kende, onderzocht ik met alle zorg<note n="2526">Het geding, dat enz.. Het Hebr. kan ook vertaald worden: ‘Het geding van mij onbekenden’. Dan is de zin, dat hij ook voor vreemden een onpartijdig rechter was.</note>.</verse>
<verse osisID="Job.29.17"> Ik sloeg de tanden stuk van den ongerechte en rukte van tusschen zijne tanden de prooi<note n="2527">De ongerechte verdrukker heet hier in beeldspraak een wild dier, dat door hem, den wreker van het recht, machteloos gemaakt en gedwongen werd de prooi, den verdrukte, los te laten.</note>.</verse>
<verse osisID="Job.29.18"> En ik zeide: In mijn nestje zal ik sterven en als de palmboom zal ik mijne dagen vermenigvuldigen<note n="2528">Hij had gehoopt eenmaal te sterven in zijn eigen huis, Hebr.: ‘met mijn nest’, hoog van jaren als de vogel phoenix. - Als de palmboom, Hebr.: ‘als het zand’, meermalen (zie bijv. Gen. XXII 17) beeld eener talrijke menigte. Naar een oud-Joodsche traditie zou vertaald moeten worden: ‘als de phoenix’ (en dan choel in plaats van chôl te lezen). De Vulgaat verwart den vogel ‘phoenix’ met den palm ‘phoenix’. Niet weinigen denken, dat ook de Septuagint eertijds die lezing had. Thans heeft ze echter: ‘als de tronk van den phoinix’, welk woord hier niet anders dan ‘palmboom’ beteekent, hoewel het ook de naam kan zijn van den genoemden vogel der fabelleer. Volgens de oude Egyptische sage verbrandde de vogel phoenix zich elke duizend jaar met zijn nest, om daarna uit zijn asch te verrijzen. Sommige H. Vaders denken daarom ook aan eene zinspeling op de verrijzenis des vleesches.</note>.</verse>
<verse osisID="Job.29.19"> Mijn wortel is open langs het water, en de dauw blijft liggen op mijnen oogst<note n="2529">Een dubbele beeldspraak voor groei en bloei en overvloed. Het tweede verslid kan echter uit het Hebr. vertaald worden: ‘en de dauw vernacht op mijn loof’, en dan is alleen het beeld van den boom gebezigd, die, rijkelijk van water voorzien, goed gedijt.</note>.</verse>
<verse osisID="Job.29.20"> Mijne heerlijkheid zal zich altijd vernieuwen, en mijn boog zal in mijne hand zich versterken<note n="2530">Eene verdere ontwikkeling der gedachte van het vorige vers. De boog is het zinnebeeld van kracht en macht; vgl. Jerem. XLIX 35. - Na dit vers vindt v. 11 eene goede plaats; niet alleen prees hij zich zelven gelukkig, maar ook iedereen, die van hem hoorde of hem zag. Zie noot 1.</note>.</verse>
<verse osisID="Job.29.21"> Die mij hoorden, waren in afwachting van mijne uitspraak, en luisterden zwijgend naar mijnen raad<note n="2531">De inhoud van v. 21 maakt de slotgedachte uit van v. 8-10, zie noot 1, en vormt tevens den geleidelijken overgang naar v. 22-25.</note>.</verse>
<verse osisID="Job.29.22"> Niets durfden zij aan mijne woorden toevoegen, en mijne rede druppelde<note n="2532">Niets durfden zij. Hebr.: ‘Na mijn woord spraken zij niet tegen’, mijn woord was hun voldoende en gaf de gewenschte oplossing hunner moeielijk heden; het druppelde op hen neder als dauw of verkwikkende regen; vgl. Deut. XXXII 2.</note> op hen neder.</verse> 
<verse osisID="Job.29.23"> Zij verbeidden mij als den regen en openden den mond als naar den laten regen<note n="2533">De gretigheid, waarmede naar zijn goeden raad werd verlangd, wordt hier beschreven. Vooral in het heete Oosten is de regen eene begeerlijke gave. De late regen is de lenteregen; vgl. Lev. XXVI noot 2. Zij openden den mond, gelijk iemand met den mond de verkwikkende regendroppels opvangt, ofwel gelijk de aarde, door de hitte gespleten, als dorstend naar den regen, den mond schijnt te openen.</note>.</verse>
<verse osisID="Job.29.24"> Als ik somtijds hen toelachte, konden zij het niet gelooven; en het licht van mijn aangezicht viel niet op den grond<note n="2534">De blijde glimlach is het licht des aangezichts (Prov. XVI 15). De glimlach van Job scheen hun een ongeloofelijk, een te groot gunstbewijs, dat zij niet ongenoten lieten. Het Hebr. kan evenzoo begrepen worden, maar laat verschillende vertalingen toe. Doch in verband met het eerste verslid van v. 25 (naar den grondtekst) is de volgende vertaling meer waarschijnlijk: ‘Ik lachte hen toe, die moedeloos waren, en dezen deden het licht van mijn gelaat niet tanen’ d.w.z. in alle omstandigheden bleef ik in het bezit van mijn onverstoorbare kalmte en blijmoedige gerustheid.</note>.</verse>
<verse osisID="Job.29.25"> Wilde ik mij tot hen begeven, ik zat op de eerste plaats; en wanneer ik gezeten was gelijk een koning, dien het leger omringt, dan was ik toch de trooster der treurenden<note n="2535">Wilde ik mij enz., Hebr.: ‘Ik koos hunnen weg’, den moedeloozen (zie vorige noot) wees ik aan, hoe zij hadden te handelen. De eerste was hij in macht, wijsheid en aanzien, de eerste ook in welwillendheid en barmhartig hulpbetoon.</note>.</verse>
</chapter>
<chapter osisID="Job.30">
<title>Hoofdstuk XXX.</title>
<p>Job beschrijft zijn tegenwoordigen toestand. Nietswaardige hongerlijders belachen hem (v. 1-5), een gemeen ras bespot hem (v. 6-11). Een leger van rampen heeft hem overweldigd (v. 12-15), zonder verpoozing kwelt hem zijne ziekte (v. 16-19), en zonder genade wil God hem dooden (v. 20-23). Zonder andere hoop dan de dood moest zijn vreugdezang wel veranderen in rouwklacht (v. 24-26, 31); klagen en schreeuwen moet hij, want een vreeselijk vuur foltert hem (v. 28-30, 27).</p>
<verse osisID="Job.30.1"> Thans<note n="2536">Twintigste rede, begrensd door XXX, waarin echter vermoedelijk v. 27 en 31 van plaats moeten verwisselen. Immers de bijna letterlijke overeenstemming der tweede versleden van v. 16 en 27 is op hun tegenwoordige plaats weinig dichterlijk; maar komt v. 27 aan het einde dezer rede te staan, dan vormen v. 16 en 27 met dezelfde slotgedachte een fijnberekende insluiting van het laatste strophenpaar dezer rede. Ook sluit v. 27 beter aan bij v. 30 dan bij v. 26: mijn huid is zwart geworden, mijn gebeente is verdord van de hitte, mijn ingewanden koken (van een vuur heeft geheel mijn lichaam te lijden); en v. 31 sluit goed aan bij v. 26: mijn geluk veranderde in ongeluk, daarom is mijn vreugdelied veranderd in geween. Aldus bestaat deze rede uit een eerste paar strophen v. 1-5 (waarbij v. 1 voor twee verzen geldt) en v. 6-11, een tusschenstrophe v. 12-15, en een tweede paar strophen, welke dubbelstrophen zijn, v. 16-19, v. 20-23, en v. 24-26, 31, v. 28-30, 27. De inhoud der strophen wordt aangegeven in den korten inhoud, boven het hoofdstuk geplaatst. - Van de hoogste eer kwam Job tot de ergste oneer. Hij wordt bespot zelfs door jongeren in leeftijd, of, gelijk het Hebr. meer algemeen kan begrepen worden, ‘door lieden die beneden hem staan’, door menschen, wier vaders reeds tot de geringste diensten ongeschikt waren en daarom door hem weleer onwaardig gerekend werden om zelfs het werk zijner herdershonden te doen. Zij zijn, gelijk uit hunne beschrijving (v. 1-8) blijkt, een verachtelijk en veracht gespuis en des te smadelijker is dus hun smaad voor Job.</note> echter lachen mij uit jongeren in leeftijd, wier vaders ik mij niet verwaardigde te zetten bij de honden mijner kudde.</verse> 
<verse osisID="Job.30.2"> Wier sterkte van handen mij voor niets gold, en die het leven zelve onwaardig gerekend werden<note n="2537">Die spotters zijn een ras zonder kracht en zonder eer, het leven niet waardig.</note>.</verse>
<verse osisID="Job.30.3"> Uitgedroogden van gebrek en honger, die knabbelden in de woestijn<note n="2538">Hoe dit te verstaan is, dat zij (Hebr.) ‘de woestijn beknabbelen’, zegt het volgende vers.</note>, vuilzwart van onheil en ellende.</verse>
<verse osisID="Job.30.4"> En zij kauwden de kruiden en den bast der boomen, en de wortel van jeneverboomen was hun voedsel<note n="2539">Van een voedsel, dat haast geen menschelijk voedsel is, wordt gesproken ook in den grondtekst, maar een weinig anders. Deze heeft: ‘Zij plukken de zeeporselein (een ziltig kruid, gelijk ook het Hebr. woord aanduidt), die op struiken groeit, en wortel van bremstruiken’ enz. Vgl. voor ‘brem’, Hebr. ‘rotem’ Num. XXXIII noot 13.</note>.</verse>
<verse osisID="Job.30.5"> Zij roofden dat uit de dalen, en telkens als zij het vonden, liepen zij schreeuwend er heen<note n="2540">Zoo armzalig zijn zij, dat zij dat karige voedsel bij anderen weghalen en schreeuwend, met dierlijke gretigheid, er op aanvallen. Het Hebr. heeft een anderen zin: ‘Uit het midden (der samenleving) worden zij weggejaagd; men roept hen na als dieven’. Geheel de beschrijving, zie ook de volgende verzen, doet denken aan zwervers en uitgeworpenen buiten de maatschappij, die nu hier dan daar in holen en spelonken wonen. Vgl. XXIV noot 7.</note>.</verse>
<verse osisID="Job.30.6"> In waterlooze beken woonden zij en in aardholen of op kiezelzand<note n="2541">In waterlooze beken; vgl. Deut. XXI noot 3. Anderen vertalen het Hebr.: ‘in de verschrikking der beken’, d.i. aan de steile en woeste oevers der bergbeken, nl. in aardholen en (Hebr.) ‘rotsspleten’ is hunne woning.</note>.</verse>
<verse osisID="Job.30.7"> Zij verheugden zich bij zulke dingen en tusschen de doornen te zijn rekenden zij een lust<note n="2542">Hebr.: ‘tusschen struiken balken zij; onder netels boeleeren zij’.</note>.</verse> 
<verse osisID="Job.30.8"> Zonen van dwazen en van eerloozen zijn zij en volstrekt zonder eenig aanzien in het land<note n="2543">Hebr.: ‘Zonen van dwazen, ja zonen zonder naam; zij zijn weggejaagd uit het land’; vgl. noot 5.</note>.</verse>
<verse osisID="Job.30.9"> Thans dien ik hun ten lied en ben ik hun ten spreekwoord geworden.</verse>
<verse osisID="Job.30.10"> Zij verafschuwen mij en vluchten verre van mij en zij ontzien zich niet mijn aangezicht te bespuwen.</verse>
<verse osisID="Job.30.11"> Want men heeft zijnen pijlkoker geopend en is op mij gaan afschieten en heeft mij eenen toom in den mond gelegd<note n="2544">Men kwelt mij naar hartelust, machteloos als ik ben gemaakt om mij te weren. Hebr.: ‘Men heeft mijn koord losgemaakt’ (mij van kracht en aanzien beroofd), ofwel, gelijk Vulgaat en Septuag. las: ‘men heeft zijn teugel laten schieten en mij vernederd, en zij hebben voor mijn aangezicht den toom laten vallen’, m.a.w. schaamteloos durven zij mij kwellen. Volgens een andere vertaling: ‘Hij heeft zijn koord’ enz., waarmede bedoeld kan zijn, dat God den teugel vierde, welke tot hiertoe Job's vijanden in bedwang hield.</note>.</verse>
<verse osisID="Job.30.12"> Ter rechterzijde van het opkomend volk verhieven zich aanstonds mijne rampen, zij lieten mijne voeten struikelen en overweldigden mij als met watergolven op hunne voetpaden<note n="2545">Van het opkomend volk is eene overzetting van Orientis, welke hierop steunt, dat het Hebr. woord volgens velen ‘jong gebroed’ beteekent. De lezing der Vulgaat blijft echter, hoe men ook vertale, onzeker en duister. Duidelijker zegt de grondtekst: ‘Ter rechterzijde rijst een gebroed op (volgens anderen: “rijzen zij onbeschaamd op”); zij stooten mijne voeten weg en banen tegen mij hunne onheilspaden’. - ‘Ter rechterzijde oprijzen’ beteekent vermoedelijk (vgl. Ps. CVIII 6; Zach. III 1): ‘aanklagen’; doch waarschijnlijk is deze onbegrijpelijke lezing ontstaan door tekstverbastering en is de oorspronkelijke lezing eenvoudig geweest: ‘tegen mij’. Het ‘gebroed’, waarvan hier sprake is, beteekent, zooals ook de Vulgaat het verklaart, een menigte van rampen. Job wordt door het gebroed als een booswicht tentoongesteld, als op den grond neergesmakt en met het ergste bedreigd.</note>.</verse>
<verse osisID="Job.30.13"> Zij vernielden mijne wegen, legden mij hinderlagen en overmanden mij, en niemand bood hulp<note n="2546">Een nieuwe beeldspraak om de ellende uit te drukken, welke hem, omringd door zulk een gepeupel of bestormd door zoovele rampen (zie het volgende vers), is overkomen. - Hebr.: ‘Zij vernielden mijnen weg, ijverden voor mijn ondergang; zij hebben geen helper’. De laatste woorden worden door sommigen in dien zin verklaard, dat de pijnigers waarlijk geen hulp bij hun werk noodig hebben. Met verandering echter van slechts één letter (sajin in zade) krijgt men den beteren zin: ‘niemand hield hen tegen’.</note>.</verse>
<verse osisID="Job.30.14"> Als door een doorgebroken muur en een geopende poort stormden zij op mij los en ploften neer op mijne ellenden<note n="2547">Als krijgslieden, die door de gemaakte bres in de bestormde stad dringen, zoo vallen zij met groote woede op hem, den ellendige, aan.</note>.</verse> 
<verse osisID="Job.30.15"> Ik ben tot niets geworden; Gij hebt, gelijk de wind, mijn verlangen weggeraapt<note n="2548">Hebr.: ‘Verschrikkingen hebben zich tegen mij gekeerd; zij drijven als de wind mijn luister weg’ enz. Door zijn ijzingwekkend ongeluk, vooral door zijn schrikkelijke ziekte is Job geheel ontluisterd of werd hem vanwege God zijn verlangen, al wat zijn lust en vreugde was, ontnomen, zoodat wel waarlijk zijn geluk ijdel was, vergankelijk als een wolk, die verdwijnt.</note>; en als een wolk is mijn geluk voorbijgegaan.</verse>
<verse osisID="Job.30.16"> Nu echter is verwelkt in mij mijne ziel en houden mij vast dagen van kwelling.</verse>
<verse osisID="Job.30.17"> Des nachts wordt mijn gebeente doorboord met smarten; en die mij eten<note n="2549">Mijne knagende pijnen.</note>, slapen niet.</verse>
<verse osisID="Job.30.18"> Door hunne menigte wordt mijn kleed opgevreten, en zij omsluiten mij als met de borst van een onderkleed<note n="2550">Mijn kleed is het lichaam, dat aan de ziel tot kleed strekt. - De pijnen zijn van hem onafscheidelijk, zooals de borst van het onderkleed nauw aan het lijf sluit. - In het Hebr. schijnt de zin, dat het geweldig lijden hem tot een kleed is geworden en hem nauw omsluit als een onderkleed.</note>.</verse>
<verse osisID="Job.30.19"> Ik ben gelijk geworden aan slijk en zie er uit als stof en asch.</verse>
<verse osisID="Job.30.20"> Ik roep tot U, en Gij verhoort mij niet; ik sta daar, en Gij geeft geen acht op mij.</verse>
<verse osisID="Job.30.21"> Gij zijt tegen mij wreed geworden<note n="2551">Een heftige klacht. God handelt in zijn onnaspeurlijke wijsheid met Job, gelijk een wreed mensch, die zonder erbarmen blijft bij het gejammer van den onschuldige en hem in zijne ellende zelfs nog pijnigt.</note>, en met de hardheid uwer hand strijdt Gij tegen mij.</verse>
<verse osisID="Job.30.22"> Gij hebt mij omhoog geheven, en als op den wind mij stellend, hebt Gij met kracht mij verbrijzeld<note n="2552">Zooals iemand, om een voorwerp te verbrijzelen, het eerst in de hoogte heft, zoo deed God; Hij deed hem (Hebr.) ‘op den wind rijden’ en smakte hem neer.</note>.</verse>
<verse osisID="Job.30.23"> Ik weet, dat Gij mij aan den dood zult overleveren, waar een huis bestemd is<note n="2553">Hebr.: ‘en aan het huis van verzameling’.</note> voor al wat leeft.</verse>
<verse osisID="Job.30.24"> Althans niet naar hunne vernietiging strekt Gij uwe hand uit; en als zij nedervallen, zult Gij redding schaffen<note n="2554">Het vooruitzicht van den dood en van de rust des doods is wederom (vgl. III 13-19; XVII 16) zijn eenige troost. Ten minste naar hunne vernietiging, naar hen, wier menschelijk bestaan in den dood vernietigd is, strekt God de hand niet uit ter tuchtiging; en aan de gestorvenen geeft Hij redding, verlossing van de ellende dezer aarde. - Het Latijn kan ook op zulk eene wijze begrepen worden, dat daarin de hoop op de verrijzenis wordt uitgedrukt, maar deze past hier niet in het zinsverband. Het zeer duistere Hebr. beteekent misschien: ‘Ten minste strekt Hij naar den grafheuvel de hand niet uit; of is er, nadat Hij ten ondergang bracht, bij hen gejammer?’ m.a.w. in den dood is er geen gejammer meer. Zie echter de volgende noot.</note>.</verse> 
<verse osisID="Job.30.25"> Ik weende weleer over den bedrukte en mijne ziel had medelijden met den arme<note n="2555">Zijne ellende wederom gedenkend, begrijpt hij niet, waarom hij zoo onmeedoogend (v. 21) getuchtigd wordt, en beduidt hij te gelijk nogmaals (zie het volgende vers) aan zijne vrienden, hoe verkeerd hunne meening is. - Ofschoon op deze wijze de zin van v. 24-25 niet zonder eenige gezochtheid kan verklaard worden, blijft toch het redeverband naar de Vulgaat en volgens de tegenwoordige punctuatie van den grondtekst gebrekkig en de beteekenis vooral van v. 24 onduidelijk. Doch met geringe verandering der punctuatie in het tweede verslid van v. 24 kan men een veel duidelijker en in het redeverband veel passender zin uit den grondtekst verkrijgen: v. 24. ‘Steekt men niet bij eenen val de hand uit, en schreeuwt men niet bij een ongeluk? v. 25. Zou ik dan niet weenen over den harden dag, en zou mijne ziel dan geene droefheid hebben over den armzalige’. Die armzalige ben ik zelf, want v. 26. ‘Ik hoopte op het goede en het kwade overkwam mij’ enz. Geen wonder dan, dat ik bitter weeklaag, of zooals v. 31 (zie noot 1) het uitdrukt: ‘mijn citer is geworden tot rouwklacht’ enz. Geen wonder, dat ik (v. 28, 29) treur en als jakhalzen en struisvogels een akelig gehuil laat hooren; want (v. 30 en 27) door een vreeselijk vuur, nl. mijner ziekte, word ik gefolterd.</note>.</verse>
<verse osisID="Job.30.26"> Ik hoopte op het goede, en het kwade overkwam mij; ik wachtte op het licht, en de duisternis brak uit.</verse>
<verse osisID="Job.30.27"> Mijne ingewanden koken zonder eenige verpoozing<note n="2556">Wegens de folterende hitte zijner ziekte. - Beter wordt v. 27 op het einde der rede in de plaats van v. 31 en dat vers hier gelezen. Zie noot 1.</note>; dagen van kwelling hebben mij overvallen.</verse>
<verse osisID="Job.30.28"> Treurend ging ik daarheen, zonder toorn; ik stond op en riep onder de menigte<note n="2557">Zoolang hij alleen was, droeg hij gelaten zijne smarten, maar omringd door een onbarmhartig en lasterend volk kan hij zijn leed niet meer verzwijgen. Het Hebr. kan vertaald worden: ‘Treurend sleepte ik mij voort zonder zonnelicht (in den nacht van hetongeluk; maar nu) sta ik op, in het openbaar schreeuw ik het uit’, te weten als iemand, die zijn leed niet langer verkroppen kan. Een andere vertaling: ‘Zwart ging ik daarheen, maar niet door de zon’ (doch van ellende en ziekte zwart geworden), geeft hier geen zin.</note>.</verse>
<verse osisID="Job.30.29"> Een broeder van de draken ben ik geworden en een gezel van de struisvogels<note n="2558">Gelijk (Hebr.) ‘de jakhalzen’ en struisvogels laat ik een akelig geschreeuw hooren. Vgl. Mich. I noot 9.</note>.</verse>
<verse osisID="Job.30.30"> Mijne huid is zwart geworden op mij, en mijn gebeente is verdord van de hitte.</verse>
<verse osisID="Job.30.31"> Mijne citer is tot rouwklacht geworden en mijne schalmei tot geween<note n="2559">Zie noot 1, 20 en 21.</note>.</verse>
</chapter>
<chapter osisID="Job.31"> 
<title>Hoofdstuk XXXI.</title>
<p>Job legt getuigenis af van zijn vroeger deugdzaam leven. Eene maagd zag hij zelfs niet aan uit vreeze voor God (v. 1-4), hij pleegde geen onrecht (v. 5-8) en had een afschuw van echtbreuk (v. 9-12). Hij was rechtvaardig jegens zijne dienaren (v. 13-15) en jegens zijne akkerbouwers (v. 38-40). Zelfs jegens zijne vijanden was hij niet haatdragend en gastvrij was hij jegens vreemden (v. 29-32). Hij zorgde voor armen, weduwen en weezen (v. 19, 20, 16-18), en hij onderdrukte hen niet in vermetel vertrouwen op zijne macht en rijkdom (v. 21-25). Door afgoderij verloochende hij niet zijnen God (v. 26-28). Hij heeft niets verzwegen (v. 33-34) en vraagt vol gerustheid aan God het bezwaarschrift tegen hem in te dienen (v. 35-37). Onderschrift.</p>
<verse osisID="Job.31.1"> Ik had een verbond met mijne oogen gesloten om zelfs niet te denken over eene maagd<note n="2560">Een en twintigste rede, begrensd door XXXI, waarin vermoedelijk eenige tekstverschuivingen zijn aan te nemen. Blijkbaar toch vormen v. 35-37 het slot der geheele rede. De daarachter volgende v. 38-40 handelen over plichten jegens ondergeschikten, evenals v. 13-15, waarachter zij dan ook waarschijnlijk behooren geplaatst te worden. Verder zou men verwachten, dat de lijst der verschillende plichten met v. 26-28, als de bekroning der geheele wet, werd afgesloten. De daaropvolgende v. 29-32 vinden een goede plaats achter de verschoven v. 38-40, waar zij in een passende omgeving komen te staan. Ten laatste schijnen ook v. 19-20 vóór v. 16-18 geplaatst te moeten worden; want v. 21 sluit onmiddellijk aan bij v. 17-18, waarin evenals in v. 21 sprake is van den wees. Door deze verschuivingen wordt een geleidelijke voortgang der gedachten verkregen en tevens de stropheering geregeld, en zoo bestaat deze rede uit een eerste strophenpaar v. 1-4 en v. 5-8, eene eerste tusschenstrophe v. 9-12, een tweede strophenpaar v. 13-15 en v. 38 40, een tweede tusschenstrophe v. 29-32, een derde strophenpaar v. 19, 20, 16-18 en v. 21-25, een derde tusschenstrophe v. 26-28, en een vierde stropenpaar v. 33-34 (welk laatste vers voor twee verzen geldt) en v. 35-37. De inhoud der strophen wordt aangegeven in den korten inhoud boven het hoofdstuk. - Als laatste poging om te bewijzen, dat Job's voorbeeldeloos ongeluk geen straf kan zijn voor vroegere zonden, legt hij openlijk belijdenis af van zijn vroeger deugdzaam leven, God smeekend daartegenover zijn bezwaren in te brengen. Geen ijdele zelfverheffing derhalve, maar krachtige zelfverdediging is het doel dezer rede, welke echter evenmin als al de vroegere het raadsel van het menschelijk lijden weet op te lossen. - In het Hebr. luidt het tweede verslid: ‘en hoe zou ik naar eene maagd gezien hebben’, nl. om haar op onzuivere wijze te begeeren; vgl. Eccli. IX 5. Zoo bezat dus Job die voorzichtigheid, welke naar Prov. V 2 een eerste kenmerk is der ware wijsheid en beoefende hij, met zijne huisvrouw tevreden, die heiligheid van zeden, welke in de volmaakte wet van Christus (Matth. V 28) is voorgeschreven.</note>.</verse>
<verse osisID="Job.31.2"> Want welk deel zou God omhoog in mij hebben en welk erflot de Almachtige in den hooge<note n="2561">De zin schijnt te zijn: Hoe zou ik immers, zonder die reinheid, God kunnen dienen en toebehooren. Zooals echter uit den grondtekst blijkt, vgl. ook hierbij XX 29 en XXVII 13, is hier een andere gedachte uitgedrukt, welke in de twee volgende verzen verder wordt uitgewerkt. Job wijst ter verklaring van zijn voorzichtig gedrag op de vreeze Gods. Hij werd van het kwaad afgehouden door de gedachte aan het deel, dat hem, zoo hij zondigde, zou worden toegewezen door God in zijn hoogen hemel, die van daar alles gadeslaat en die alle kwaad verfoeit.</note>?</verse> 
<verse osisID="Job.31.3"> Is niet het verderf voor den ongerechte en vervreemding<note n="2562">Hebr.. ‘verwerping’ of ‘perditio’, ‘ondergang’, zooals het Abd. v. 12 vertaald werd.</note> voor hen, die onrechtvaardigheid doen?</verse>
<verse osisID="Job.31.4"> Slaat Hij mijne wegen niet gade en telt Hij niet al mijne schreden<note n="2563">God kent en oordeelt 's menschen wegen, het gansche leven en al zijne schreden, elk deel van dat leven, ook het kleinste; vgl. Prov. V 21. De bewering van Eliphaz XXII 13 was dus grove laster.</note>?</verse>
<verse osisID="Job.31.5"> Indien ik gewandeld heb in ijdelheid<note n="2564">IJdelheid is hier leugen en valschheid; vgl. Ps. XXV 4.</note> en mijn voet zich naar bedrog heeft gespoed;</verse>
<verse osisID="Job.31.6"> wege mij God op een rechtvaardige weegschaal en Hij zal mijnen eenvoud erkennen<note n="2565">Eene tusschenrede, waarin met gerustheid een beroep op Gods oordeel (vgl. VI 2) gedaan wordt. - Eenvoud, Hebr.: ‘onberispelijkheid’; vgl. I noot 2.</note>;</verse>
<verse osisID="Job.31.7"> indien mijn voet van den weg afgeweken, en indien mijn hart mijne oogen is achternagegaan, en indien er eene vlek kleeft aan mijne handen<note n="2566">Elke zonde is afwijking van den rechten, door God voorgeschreven, weg. Bij alle vrijwillige booze begeerlijkheid gaat het hart de oogen achterna (vgl. Num. XV 39) en iedere overtreding der wet kan in beeldspraak eene vlek enz. heeten. Bepaaldelijk is hier echter, vgl. v. 5, zonde van bedrog en onrechtvaardigheid bedoeld en wordt tevens, wat wel opmerkelijk is, ook de booze begeerlijkheid des harten als strafschuldige zonde aangewezen.</note>,</verse>
<verse osisID="Job.31.8"> dan moge ik zaaien en een ander het eten, en mijn nageslacht<note n="2567">Hebr.: ‘wat van mij uitspruit’, waarom sommigen vertalen: ‘wat ik geplant heb’. Dat Job niets meer bezat, doet weinig ter zake. Hij wil met de verwensching zijnen haat tegen het kwaad openbaren en te kennen geven dat de onrechtvaardige die straf verdient.</note> worde ontworteld.</verse>
<verse osisID="Job.31.9"> Indien mijn hart misleid is wegens eene vrouw, en indien ik aan de deur van mijnen vriend geloerd heb,</verse>
<verse osisID="Job.31.10"> dan worde mijne huisvrouw de boeleerster van een ander en mogen anderen zich over haar buigen<note n="2568">Vgl. II Reg. XII 11, waar die allerergste oneer als straf voor de echtbreuk aan koning David wordt aangekondigd.</note>.</verse>
<verse osisID="Job.31.11"> Want dat is een gruwel en eene allergrootste ongerechtigheid<note n="2569">Een gruwel. Het hier gebezigde Hebreeuwsche woord is hetzelfde, waarmede God in de Wet (Lev. XVIII 17; XIX 29; XX 14) de allerergste zonden des vleesches brandmerkt. - Eene allergrootste ongerechtigheid. Hebr.: ‘eene misdaad voor rechters’ (te boeten). Naar goddelijke en menschelijke wetten vordert derhalve de echtbreuk allerzwaarste bestraffing.</note>.</verse> 
<verse osisID="Job.31.12"> Het is een vuur, dat tot verderf toe verslindt en alle uitspruitsels ontwortelt<note n="2570">Een vuur; vgl. Prov. VI 27-32; Eccli. IX 11. Tot verderf toe, tot volkomen ondergang in de onderwereld; vgl. XXVI noot 4. Zie ook Prov. VII 13-23. Alle uitspruitsels enz., Hebr.: ‘al mijne voortbrengselen zou ontwortelen’. De echtbreuk verderft voor den echtbreker alles: geld en goed, eer en leven. heden en toekomst.</note>.</verse>
<verse osisID="Job.31.13"> Indien ik het versmaad heb om mij te onderwerpen aan het gericht met mijnen dienstknecht en mijne dienstmaagd, wanneer zij geschil hadden tegenover mij<note n="2571">Van een verschijnen voor het openbaar gericht is in den grondtekst geen sprake, maar Job ontkent aan zijne onderhoorigen ooit hun recht geweigerd te hebben, wanneer zij klachten tegen hen hadden. Zoo handelde hij wederom, zie de twee volg. verzen, uit vrees voor God. - De nazin blijft onuitgesproken, en heeft hier, evenals in de soortgelijke verzen 16, 17, enz., indien, als begin van het verkorte eedsformulier (vgl. Ps. LXXXVIII noot 22), de beteekenis van ‘voorzeker niet’.</note>;</verse>
<verse osisID="Job.31.14"> wat toch zou ik doen, wanneer God opstond om te richten? en wat zou ik Hem, wanneer Hij een onderzoek instelde, antwoorden<note n="2572">Werd bij de heidenen de slaaf veelal niet als een persoon aangezien, maar als een zaak geminacht, Job deed anders. Hij wist, dat God het recht handhaaft ook van de minderen, die immers, zie volgend vers, evengoed als de overheden, zijne schepselen, zijne kinderen zijn.</note>?</verse>
<verse osisID="Job.31.15"> Heeft niet Hij mij in den moederschoot gemaakt, die ook hem gemaakt heeft; en heeft niet een en dezelfde mij<note n="2573">Hebr.: ‘ons’. - Terwijl de veelgoderij de menschen in wezens van hoogere en lagere soort verdeelt, is er, gelijk hier blijkt, tusschen de vereering van den éénen, waren God en de eerbiediging der menschelijke waardigheid ook in de minderen een noodzakelijk verband. Vgl. ook Exod. XX 10; XXI 2, 7, 8, 20, 26; Deut XVI 11; Sap. VI 6. - Na v. 15 leze men v. 38-40 en daarna v. 29-32. Zie noot 1 en den korten inhoud, boven het hoofdstuk geplaatst.</note> in den moederschoot gevormd?</verse>
<verse osisID="Job.31.16"> Indien ik den armen geweigerd heb wat zij verlangden en de oogen der weduwe heb doen versmachten<note n="2574">Van teleurstelling, wijl de gevraagde hulp haar geweigerd of niet spoedig genoeg (Prov. III 28) verleend werd. Vóór v. 16 leze men v. 19 en 20. Zie noot 1.</note>;</verse>
<verse osisID="Job.31.17"> indien ik mijne bete broods alleen heb gegeten en de wees er niet van gegeten heeft<note n="2575">Eene toespeling op het ongegronde verwijt van Sophar XX 19. Job handelde gelijk Tobias aan zijnen zoon voorschreef; vgl. Tob. IV 7.</note>;</verse>
<verse osisID="Job.31.18"> (want van mijne kindsheid groeide met mij het medelijden op, en uit den schoot mijner moeder<note n="2576">Van kindsbeen af. Dezelfde redekunstige figuur der overdrijving komt ook voor Ps. LVII 4; Eccli. I 16. Zooals het Hebr. gewoonlijk begrepen wordt, verklaart Job van zijne jeugd af een vader voor den wees, van den schoot zijner moeder een leidsman der weduwe geweest te zijn.</note> is het met mij te voorschijn getreden).</verse>
<verse osisID="Job.31.19"> Indien ik dengene veracht heb, die wegkwijnde, wijl hij geen kleed had, en den arme zonder dekking.</verse>
<verse osisID="Job.31.20"> Indien niet zijne lenden mij gezegend hebben en hij niet door de vacht mijner schapen verwarmd is geworden;</verse>
<verse osisID="Job.31.21"> Indien ik tegen een wees mijne hand heb opgeheven, zelfs als ik mij de overhand zag hebben in de poort<note n="2577">Zelfs staat niet in den grondtekst, maar: ‘als’ of ‘omdat ik zag’ enz. - Nooit deed Job den zwakke zijne overmacht gevoelen, al kon bij het straffeloos doen. In de poort, vgl. XXIX noot 7.</note>;</verse>
<verse osisID="Job.31.22"> dan valle mijn schouder uit zijn gewricht en worde mijn arm met zijn gebeente verbrijzeld<note n="2578">De verwensching vordert eene straf in overeenstemming met de onmiddellijk voorafgaande schuld.</note>.</verse>
<verse osisID="Job.31.23"> Want altijd vreesde ik God als de boven mij kokende golven, en zijne zwaarte kon ik niet dragen<note n="2579">De Vulgaat vertaalt hier omschrijvend. Hebr.: ‘Want verschrikking was voor mij het verderf Gods (het verderf, waarmede hij den zondaar straft) en tegen zijne hoogheid vermag ik niets’.</note>.</verse>
<verse osisID="Job.31.24"> Indien ik het goud mijne sterkte geacht en tot het proefgoud gezegd heb: Mijn betrouwen<note n="2580">Ook geene te groote gehechtheid aan het aardsche goed, welke met de barmhartige naastenliefde onbestaanbaar is, heeft Job zich te verwijten. Vgl. Eccli. XXXI 8; I Tim. VI 17.</note>;</verse>
<verse osisID="Job.31.25"> indien ik mij over mijne vele rijkdommen verheugd heb en dat mijne hand zeer veel verworven had.</verse>
<verse osisID="Job.31.26"> Indien ik naar de zon zag, wanneer zij schitterde, en naar de maan, wanneer zij helder haren weg ging<note n="2581">Job doelt, gelijk uit de twee volgende verzen duidelijk blijkt, op de afgodische vereering van de zon en de maan; vgl. Deut. IV 19; Sap. XIII 2.</note>,</verse>
<verse osisID="Job.31.27"> en mijn hart zich heimelijk verheugde en ik mijne hand met mijnen mond kuste<note n="2582">Hebr.: ‘en (zoodat) mijn hart heimelijk verleid werd’ enz. - Een kushand aan de zon of de maan toewerpen was teeken van huldiging, zooals de kus het was bij bereikbare zaken of personen; vgl. I Reg. X 1; III Reg. XIX 18.</note>,</verse>
<verse osisID="Job.31.28"> wat een allergrootste ongerechtigheid<note n="2583">Hebr.: ‘Ook dat is eene misdaad voor rechters’ (te boeten), nl. evenals de echtbreuk; vgl. v. 11. - Zoo had hij dan ook God niet verloochend, waartoe volgens Prov. XXX 9 rijkdom den mensch kan verleiden. Vs. 26-28 hebben wij te beschouwen als de samenvatting en de bekroning der geheele lijst van verplichtingen. Zie noot 1.</note> is en eene verloochening van den allerhoogsten God.</verse> 
<verse osisID="Job.31.29"> Indien ik blijde geweest ben bij den ondergang van mijnen hater, en gejuicht heb dat hem het onheil trof;</verse>
<verse osisID="Job.31.30"> ik liet immers mijne keel niet toe te zondigen om met verwensching zijn leven te eischen<note n="2584">Zoo handelde dan Job ook naar het voorschrift van den wijze (Prov. XXIV 17; XXV 21), vervulde hij de wet Gods (Exod. XXIII 4 en 5; Lev. XIX 18) ook ten opzichte der vijanden, en was hij evenmin als andere heiligen van het Oude Verbond (Gen. XLV 4; I Reg. XXIV 7) geheel vreemd aan die liefde voor hen, welke in de volmaakte Wet (Matth. V 44) is voorgeschreven.</note>.</verse>
<verse osisID="Job.31.31"> Indien niet mijne tentgenooten gezegd hebben: Och, mochten wij ons aan zijn vleesch verzadigen<note n="2585">Sommigen, zooals de H.H. Chrysostomus en Gregorius, verklaren deze woorden van de groote liefde, welke Job's huisgenooten hem toedroegen, zoodat zij hem als het ware in hun binnenste wilden dragen; en zoo begrepen, kan zeker dit vers worden toegepast op het vurig verlangen naar de H. Communie. Tegen deze verklaring strijdt echter al aanstonds, dat de zegswijze ‘iemands vleesch eten’, als beeldspraak, in de Semitische talen nimmer gebezigd wordt om groote liefde, maar integendeel om felle vijandschap te beteekenen. Ook geeft de grondtekst, zooals deze door de meesten begrepen wordt, een anderen zin. De tentgenooten prijzen er Job's gastvrijheid: ‘Is er iemand, die van zijn vleesch (van zijne vleeschspijzen) onverzadigd bleef’; waarmede ook het volgende vers overeenstemt. - Wat de Latijnsche vertaling bedoelt, is moeilijk te zeggen. Het best wordt nog het woord der tentgenooten in verband met de vorige verzen genomen als een verwensching tegen Job's vijand, dien zij, vol liefde voor hun zachtmoedigen meester, wel willen verscheuren of verslinden. De grondtekst verdient hier echter de voorkeur.</note>!</verse>
<verse osisID="Job.31.32"> Geen vreemdeling bleef<note n="2586">Hebr.: ‘overnachtte’. Vgl. Gen. XIX 2; Jud. XIX 20.</note> buitenshuis; mijne deur stond voor den reiziger open.</verse>
<verse osisID="Job.31.33"> Indien ik, als een mensch, mijne zonde verheimelijkt en mijne ongerechtigheid in mijnen boezem verborgen heb<note n="2587">Als een mensch, d.i. gelijk menschelijk is, kan ook naar het Hebr. vertaald worden: ‘gelijk Adam’, die immers het eerst zijne zonde ontveinsde. Job verklaart hier ten slotte geen huichelaar te zijn, die in het geheim zondigde en zijne zonden verborgen houdt uit vrees (zie het volgende vers) voor de versmading der menschen. Zie echter de volgende noot.</note>;</verse>
<verse osisID="Job.31.34"> indien ik voor den grooten hoop bang ben geweest en de verachting der nabestaanden mij bevreesd heeft gemaakt; en ik niet liever zweeg en de deur niet uitging<note n="2588">Hij was niet bevreesd voor het ongunstig oordeel der menigte of der verwanten. Veeleer droeg hij dat zwijgend, wanneer het hem trof, en ging niet eens, om het te ontwijken, de deur uit. - Naar eene geheel andere vertaling van het Hebr. spreekt Job, voor het geval dat zijne betuiging van v. 33 niet waar mocht zijn, eene verwensching uit in v. 34: ‘Ja, dan zal ik de menigte grootelijks moeten vreezen, de verachting der geslachten zal mij verschrikken, ik zal verstommen en mijn deur niet (durven) uitgaan’, waarbij de Syrische vertaling nog een ander verslid toevoegt: ‘en de gramschap van God zal mij vernederen’.</note>.</verse> 
<verse osisID="Job.31.35"> O! hadde ik eenen toehoorder; dat de Almachtige mocht luisteren naar mijnen wensch, en dat Hijzelf, die vonnist, het bezwaarschrift mocht opstellen<note n="2589">Zeker van zijne onschuld, smeekt Job, dat God zelf zijn toehoorder moge zijn, moge luisteren naar zijnen wensch door hem bekend te maken, wat Hij tegen hem heeft en aldus de akte van beschuldiging, het bezwaarschrift tegen hem op te stellen. Vgl. X 2; XIII 3, 18. In plaats van mocht luisteren naar mijnen wensch heeft krachtiger het Hebr.: ‘Ziehier mijne handteekening; de Almachtige antwoorde mij; en (hadde ik) het geschrift, dat mijne tegenpartij heeft geschreven’. Zijne zelfverdediging, als het ware met zijne handteekening betuigd, is ten einde; met jubelend vertrouwen (zie de twee volgende verzen) smeekt hij nu Gods eindoordeel af.</note>!</verse>
<verse osisID="Job.31.36"> Op mijnen schouder zou ik het dragen en het mij ombinden als eene kroon<note n="2590">Die akte van beschuldiging, door God jegens hem opgesteld, zal hem geene schade doen, maar integendeel tot zijne verheerlijking strekken. Daarom wil hij die op de papyrusrol geschreven aanklacht als een eereteeken (Is. IX 6; XXII 22) op den schouder openlijk dragen en als eene kroon zich om het hoofd binden.</note>.</verse>
<verse osisID="Job.31.37"> Bij elke mijner schreden zou ik het voorlezen en het aanbieden als aan een vorst<note n="2591">Verre van de aanklacht te verduisteren zal hij ze, en in verband met elke zijner handelingen, openlijk verkondigen en ze aan iedereen als aan een vorst, die gerechtelijk beslist, aanbieden. - Hebr.: ‘Het getal mijner schreden (mijne schreden, één voor één, of mijn ganschen levenswandel) zal ik Hem aanwijzen; als een vorst (zoo gerust en vrijmoedig) zal ik Hem naderen’. - Hiermede is Job's verdediging ten einde. Zoo krachtig mogelijk werd zijn eigen uitvoerig getuigenis aangaande zijne onschuld besloten met de stoute bede dat God zelf mocht bekend maken, wat Hij daartegen heeft. Bijna algemeen wordt dan ook aangenomen dat de drie volgende verzen oorspronkelijk ergens anders moeten gestaan hebben. Zie noot 1.</note>.</verse>
<verse osisID="Job.31.38"> Indien mijn akker tegen mij roept en zijne voren mede weenen<note n="2592">De schoone beeldspraak (vgl. een soortgelijke Lev. XXVI 35) past op den akker, die op onrechtvaardige wijze verkregen of met onthouding van het loon der werklieden bewerkt is.</note>;</verse>
<verse osisID="Job.31.39"> indien ik zijne vruchten gegeten heb zonder betaalprijs en de ziel zijner bebouwers<note n="2593">Hebr.: ‘zijner heeren’, volgens anderen: zijner eigenaars of pachters; echter heeft het Hebr. woord een wijde beteekenis en kan ook overeenkomstig de opvatting der Vulgaat worden opgevat.</note> beproefd heb,</verse>
<verse osisID="Job.31.40"> dan mogen er voor mij in plaats van tarwe distelen opschieten en in plaats van gerst doornen<note n="2594">Distelen en doornen, zooals de gevloekte aarde voor de eerste zondaars; vgl. Gen. III 18.</note> <hi type="italic">Einde der woorden van Job</hi><note n="2595">Dit onderschrift, dat ook in den grondtekst en de oudste vertalingen wordt aangetroffen, geeft te kennen, dat de redevoeringen van Job ten einde zijn. Later (XXXIX 34, 35; XLII 2-6) spreekt hij nog slechts enkele woorden.</note>.</verse>
</chapter>
<chapter osisID="Job.32"> 
<title>Hoofdstuk XXXII.</title>
<p>Inleiding tot de redevoeringen van Eliu (v. 1-6 a). Eliu zweeg om zijn jongeren leeftijd (v. 6 b - 7); maar ook de jongere bezit wijsheid, als de geest Gods hem verstandig maakt (v. 8-10). - De vrienden hebben Job niet kunnen weerleggen, omdat hunne redeneering verkeerd was (v. 11-14). - Nu zij zwijgen zal hij spreken (v. 15-17); de geest in zijn binnenste dringt hem daartoe (v. 18-20). - Hij zal onpartijdig spreken (v. 21, 22).</p>
<verse osisID="Job.32.1"> Die drie mannen nu hielden op Job te beantwoorden, omdat hij zich rechtvaardig achtte<note n="2596">Zij zwegen, niet omdat zij hunne dwaling erkenden, maar omdat Job, wat zij ook zeiden, pal stond in de verdediging zijner onschuld.</note>.</verse>
<verse osisID="Job.32.2"> En Eliu, de zoon van Barachel, de Buziet, uit het geslacht van Ram, werd vergramd en verbolgen; hij nu werd vergramd tegen Job, omdat deze zich rechtvaardig noemde voor God<note n="2597">De Buziet of van Buz, welke naam vermoedelijk op een stamvolk in Noord-Arabië (vgl. Gen. XXII 21 en Jerem XXV 23) wijst. - Een geslacht van Ram wordt Ruth IV 19 en I Paral. II 9 en 25 vermeld, maar daaruit stamt Eliu zeker niet. Immers al heeft zijn naam, welke ‘Hij is mijn God’ beteekent, en ook die zijns vaders Barachel, welke ‘God zegent’ beduidt, een Hebreeuwschen klank, hij was niet uit Israël. - Wellicht gaf de dichter hun deze namen, om Eliu aan te duiden als eenen vertegenwoordiger van God, als eenen profeet, plotseling met den geest Gods bezield. Zie hieromtrent de inleiding blz. 12 en 13. Opmerkelijk is het dat alleen van hem vader en geslacht staat opgeteekend. Zeker heeft de dichter dat gedaan om hem als een der gewichtigste personen van het drama aan te wijzen. Ook verdient het de aandacht, dat hier tot viermalen toe van hem wordt gezegd, dat hij vergramd, verbolgen, uitermate vertoornd werd tegen Job en diens vrienden, gelijk God zelf later (XLII 7) zegt vertoornd te zijn op Eliphaz en diens twee vrienden. Ongetwijfeld is hiermede een heilige, door God opgewekte toorn bedoeld. - De reden van Eliu's gramschap ten opzichte van Job is eenigszins onduidelijk. Zij blijkt beter in verband met het volgende vers.</note>.</verse>
<verse osisID="Job.32.3"> Ook tegen diens vrienden werd hij verbolgen, omdat zij geen verstandig antwoord gevonden, maar Job slechts veroordeeld hadden<note n="2598">Eliu meent, dat het antwoord der vrienden, die ter verklaring van Job's lijden hem veroordeeld, hem tot een booswicht gemaakt hadden, (Hebr.) ‘geen antwoord’ of, naar de verklarende vertaling der Vulgaat, geen verstandig antwoord is. Volgens hem zijn er dus nog andere redenen om het raadsel des lijdens op te lossen, en hij is verstoord tegen de vrienden, omdat zij, die redenen niet kennend, verkeerd redeneerden, en evenzoo is bij vertoornd tegen Job, omdat deze zich voor God op zijne rechtvaardigheid beroept, alsof daarmede zijn lijden onverklaarbaar, ja zelfs onrechtmatig zou worden. Eliu is voornemens het tegendeel aan te toonen.</note>.</verse>
<verse osisID="Job.32.4"> Eliu wachtte dan zoolang Job sprak<note n="2599">Totdat hij had uitgesproken, zooals het Hebr. begrepen kan worden. - Vgl. verder Eccli. XXXII 13.</note>, omdat degenen, die spraken, ouder waren.</verse> 
<verse osisID="Job.32.5"> Toen hij echter zag, dat de drie niet konden antwoorden, werd hij uitermate vertoornd.</verse>
<verse osisID="Job.32.6"> En Eliu, de zoon van Barachel, de Buziet, antwoordde en zeide<note n="2600">Hier begint de twee en twintigste rede, welke loopt van XXXII 6 tot XXXIII 30. De Septuag. heeft in XXXIII 23-24 vier versleden, die in het Hebr. en bijgevolg ook in de Vul gaat ontbreken, wat wel opvallend is, daar anders de Septuag. wel verkort, maar niet vermeerdert. Het vermoeden ligt voor de hand dat deze versleden in den Hebr. tekst verloren gingen en in de Septuag. bewaard bleven. Die vier versleden, bij elkander gezet, vormen twee verzen en luiden aldus: ‘Als hij in zijn hart besluit om tot God terug te keeren en hij zijne dwaasheid erkent, dan zal Hij zijn vleesch vernieuwen als pleisterkalk aan den muur en zijn gebeente zal Hij vullen met merg’. - Verder is op te merken, dat v. 29 en 30 eenigszins slepend hangen aan de rede, die veel schooner zou sluiten met v. 28; oorspronkelijk ontbraken zij ook aan de Septuagint Een betere plaats vinden zij achter XXXIII 22, waar zij, vermeerderd met de zooeven aan Septuagint ontleende verzen, een goede en volledige strophe vormen. - Zoo dan bestaat deze rede uit een eerste paar strophen XXXII 6-7 (waarbij v. 6 voor twee verzen geldt) en v. 8-10, een eerste tusschenstrophe v. 11-14, een tweede paar strophen v. 15-17 en v. 18-20, een tweede tusschenstrophe XXXII 21 - XXXIII 3, een derde paar Strophen v. 4-7 en v. 8-11, een derde tusschenstrophe v. 12-14, een vierde paar strophen v. 15-18 en v. 19-22, een vierde tusschenstrophe v. 29-30 met de twee verzen uit Septuag., en een vijfde paar strophen v. 23-25 en v. 26-28. - De inhoud der strophen wordt aangegeven in den korten inhoud, boven XXXII en XXXIII geplaatst.</note>: Ik ben jonger van leeftijd en gijlieden zijt ouder; daarom hield ik het hoofd gebogen en schroomde ik u mijne meening te openbaren.</verse>
<verse osisID="Job.32.7"> Ik hoopte toch, dat de rijpere leeftijd spreken en de veelheid van jaren wijsheid leeren zou<note n="2601">Hebr.: ‘Ik zeide: Laat de bedaagdheid spreken en laat de veelheid van jaren wijsheid verkondigen’.</note>.</verse>
<verse osisID="Job.32.8"> Maar, zooals ik zie, de Geest is in de menschen en de ingeving van den Almachtige geeft verstand<note n="2602">Duidelijker nog zegt het Hebr. hetzelfde, dat de Geest (van God), dat de adem of inblazing of ingeving van den Almachtige den menschen verstand geeft; vgl. Prov. II 6. Zooals ik zie ontbreekt in den grondtekst.</note>.</verse>
<verse osisID="Job.32.9"> Niet de bejaarden zijn de wijzen en niet de ouden verstaan wat recht is<note n="2603">Het is betrekkelijk te verstaan, dat nl. niet altijd hooge leeftijd en doorzicht samengaan; vgl. Ps. CXVIII 100; Sap. IV 8.</note>.</verse>
<verse osisID="Job.32.10"> Daarom zeg ik: Luistert naar mij, ook ik zal u mijne wijsheid toonen.</verse>
<verse osisID="Job.32.11"> Ik heb immers uwe vertoogen afgewacht, ik heb geluisterd naar uwe schranderheid, zoolang gij hebt geredetwist.</verse> 
<verse osisID="Job.32.12"> En zoolang ik dacht, dat gij iets zeggen zoudt, was ik oplettend; maar, zooals ik zie, is er niemand, die Job kan weerleggen en geen van u, die zijne redenen kan beantwoorden.</verse>
<verse osisID="Job.32.13"> Zegt toch niet: Wij hebben de wijsheid gevonden; God heeft hem neergeworpen, niet een menseh<note n="2604">De vrienden meenen het ware der zaak ontdekt te hebben met te beweren, dat Job een zondaar was, daar God, die niet als de mensch onrecht plegen of zich vergissen kan, hem in het lijden gebracht had. Inderdaad kwam daarop heel hunne bewijsvoering neer, welke door Eliu veroordeeld wordt.</note>.</verse>
<verse osisID="Job.32.14"> Niets heeft hij tot mij gezegd, en ik zal hem niet volgens uwe vertoogen beantwoorden<note n="2605">Tot mij. Hebr.: ‘tegen mij’, nl. tegen hetgeen ik te zeggen heb. Volgens uwe vertoogen, zooals gij hebt gesproken. Eliu belooft nieuwe denkbeelden ter sprake te zullen brengen.</note>.</verse>
<verse osisID="Job.32.15"> Versteld staan zij en zij antwoorden niet meer, en zij hebben aan zich zelven de woorden ontnomen<note n="2606">Als ter zijde sprekend (v. 15-20), openbaart hij nogmaals zijne verbazing over de machteloosheid der vrienden en verklaart hij wederom, waarom hem, den jongere, het zwijgen verder onmogelijk is.</note>.</verse>
<verse osisID="Job.32.16"> Wijl ik dan gewacht heb en zij niet spraken, wijl zij stil stonden en geen antwoord meer gaven,</verse>
<verse osisID="Job.32.17"> zoo wil ook ik op mijne beurt antwoorden en zal ik mijne kennis toonen.</verse>
<verse osisID="Job.32.18"> Want ik ben vol van woorden en de geest in mijn binnenste prangt mij.</verse>
<verse osisID="Job.32.19"> Zie, mijn binnenste is als jonge wijn zonder tap, die de nieuwe kruiken doet barsten<note n="2607">De nieuwe kruiken of (Hebr.) ‘zakken’, waarin de wijn door de oosterlingen gemeenlijk (vgl. Jos. IX 13; Matth. IX 17) bewaard wordt, barsten, wanneer zij niet, zoolang de gisting duurt, eene luchtopening hebben.</note>.</verse>
<verse osisID="Job.32.20"> Ik zal spreken en een weinig lucht scheppen, ik zal mijne lippen openen en antwoorden.</verse>
<verse osisID="Job.32.21"> Ik zal niet letten op het aanzien des persoons, en ik zal God niet met den mensch gelijkstellen<note n="2608">Het tweede halfvers doelt vermoedelijk op Job. Deze toch stelde, naar Eliu's meening, God met den mensch gelijk, doordat hij zich (zie v. 2) op zijne onschuld beriep tegenover God en (zie XIX 6) zijn lijden onrechtmatig scheen te noemen. In het Hebr. staat echter: ‘en geen mensch zal ik vleien’, en deze lezing is verkieslijk, want nog is het woord gericht tot de vrienden. In tegenstelling met hunne handelwijze (vgl. XIII 8) belooft hij strenge onpartijdigheid. En daartoe dringt hem, zie het volgende vers, de vreeze Gods.</note>.</verse> 
<verse osisID="Job.32.22"> Ik weet immers niet, hoelang ik zal bestaan en of niet binnenkort mijn Schepper mij zal wegnemen<note n="2609">Hebr.: ‘Want ik kan niet vleien, welhaast zou mijn Schepper mij wegnemen’.</note>.</verse>
</chapter>
<chapter osisID="Job.33">
<title>Hoofdstuk XXXIII.</title>
<p>Ook Job moet luisteren naar Eliu's eenvoudig en oprecht woord (v. 1-3). - Eliu is een mensch gelijk Job, die dus niet voor hem behoeft te vreezen (v. 4-7), en diens bewering, dat God hem kwelt zonder voldoende reden, heeft hij goed verstaan (v. 8-11). - Maar die bewering is verkeerd, want niet gelijk een mensch spreekt God tot ons (v. 12-14). - Om de menschen van zonden te verbeteren en af te houden spreekt God tot hen door droomgezichten (v. 15-18), maar ook door het overzenden van lijden (v. 19-22). - Zoo doet God om de zielen tot redding te voeren (v. 29, 30 en Septuag.). - God redt dan den mensch door bemiddeling van eenen engel (v. 23-25); en met nederige dankbaarheid zal hij zijne redding erkennen (v. 26-28). - [Eliu noodigt Job uit te antwoorden of zwijgend naar zijn volgende rede te luisteren (v. 31-33)].</p>
<verse osisID="Job.33.1"> Hoor dan, Job, naar mijne reden en luister naar al mijne woorden.</verse>
<verse osisID="Job.33.2"> Zie, ik heb mijnen mond geopend; spreke mijne tong in mijne keel.</verse>
<verse osisID="Job.33.3"> Uit mijn eenvoudig hart zijn mijne woorden, en een zuiver oordeel zullen mijne lippen uitspreken<note n="2610">Eenvoudig, Hebr. ‘rechtschapen’. - Hij zal geene drogredenen doen hooren gelijk het drietal (vgl. XIII 4 en 7), maar zuivere waarheid spreken.</note>.</verse>
<verse osisID="Job.33.4"> Gods geest heeft mij gemaakt en de adem des Almachtigen heeft mij het leven gegeven<note n="2611">Volgens sommigen wordt hier de belofte van het vorige vers aangedrongen met de verzekering, dat Gods geest, die hem schiep, hem ook door zijn adem (Hebr.) ‘doet leven’ d.i. door zijne inblazing of ingeving (vgl. XXXII 8) verstandig leert spreken. - Beter echter volgens anderen zegt Eliu in v. 4-7, dat hij (ofschoon sprekend op ingeving Gods) maar een mensch is, en derhalve zulk een tegenstander als Job zich herhaaldelijk (IX 34; XIII 21; XXIII 6) heeft gewenscht.</note>.</verse>
<verse osisID="Job.33.5"> Indien gij kunt, antwoord mij dan, en stel u tegenover mijn aangezicht.</verse>
<verse osisID="Job.33.6"> Zie, ook mij evenals u heeft God gemaakt, en uit hetzelfde slijk ben ook ik gevormd.</verse>
<verse osisID="Job.33.7"> Voorwaar mijne wonderbaar- lijkheid mag u niet verschrikken en mijne welsprekendheid mag u niet zwaar zijn<note n="2612">Hebr.: ‘Zie mijne vrees’ (de vrees voor mij) enz. ‘en mijne hand’ enz. Job behoeft niet voor hem te vreezen.</note>.</verse>
<verse osisID="Job.33.8"> Gij hebt dan te mijnen aanhooren gezegd en ik heb het geluid uwer woorden verstaan:</verse>
<verse osisID="Job.33.9"> Rein ben ik en zonder misdrijf, smetteloos, en geene ongerechtigheid is er in mij<note n="2613">Zoo had Job inderdaad gesproken; vgl. IX 21; X 7; XIII 18 en 23; XVI 18; XXIII 10-12; XXVII 5; XXXI 6.</note>.</verse>
<verse osisID="Job.33.10"> Omdat Hij klachten tegen mij uitvindt, daarom rekent Hij mij zijnen vijand<note n="2614">Hebr.: ‘Zie, redenen van vervreemding ten opzichte van mij zoekt Hij’ of ‘vindt Hij uit; Hij rekent mij’ enz. Vgl. XIII 24; XIX 11; XXX 21, waarop deze woorden doelen.</note>.</verse>
<verse osisID="Job.33.11"> Hij heeft mijne voeten in het blok gestoken, Hij heeft al mijne gangen bewaakt<note n="2615">Vgl. XIII 27, waar deze woorden letterlijk worden gevonden.</note>.</verse>
<verse osisID="Job.33.12"> Hierin dan zijt gij niet gerechtvaardigd; ik zal u antwoorden, dat God grooter is dan de mensch<note n="2616">Hierin, dat gij u (v. 9-11) op die wijze beklaagt over Gods handelwijze te uwen opzichte, hebt gij ongelijk; dat God grooter is enz.; hij zal aantoonen dat God nimmer, zooals vaak de mensch doet, willekeurig en zonder voldoende reden handelt. Hebr.: ‘Zie, hierin zijt gij niet rechtvaardig, antwoord ik u; want God’ enz.</note>.</verse>
<verse osisID="Job.33.13"> Gij brengt tegen Hem in, dat Hij niet op alle woorden u antwoordt<note n="2617">Hebr.: ‘dat Hij niet al zijne woorden (daden) verantwoordt’. Job, zijn lijden niet begrijpend, heeft inderdaad meermalen (X 2; XIII 23; XXIII 3-5) gevraagd, waarom God hem, eenen onschuldige, zoo schrikkelijk tuchtigt; en hij klaagde (XXIII 8-9), dat God zich niet laat vinden om hem het antwoord te geven.</note>?</verse>
<verse osisID="Job.33.14"> God speekt éénmaal, en ten tweede male herhaalt Hij hetzelfde niet<note n="2618">Aan Job wordt hier beduid, dat God reeds genoeg tot hem sprak door middel van het lijden. Hebr.: ‘Op ééne manier spreekt God en op twee, zonder dat men er op let’. Eliu acht Job's klacht en vraag berispelijk, omdat God wel waarlijk op verschillende wijzen den mensch onderricht ook aangaande de redenen van het lijden, en hij zal den klagende, die blijkbaar de stem Gods niet verstaan heeft, dat (v. 15-22) duidelijk maken.</note>.</verse>
<verse osisID="Job.33.15"> In den droom, in het nachtgezicht, wanneer een diepe slaap de menschen overvalt en zij op de legerstede slapen<note n="2619">Vgl. IV 13, waar Eliphaz meende op deze wijze onderricht te zijn.</note>,</verse>
<verse osisID="Job.33.16"> dan opent Hij de ooren der mannen en leerend onderwijst Hij hen in de tucht,</verse> 
<verse osisID="Job.33.17"> om den mensch af te houden van hetgeen hij doet en hem van hoogmoed te bevrijden<note n="2620">Zoo gebeurde het met Abimelech (Gen. XX 3-7) en Laban (Gen. XXXI 24). God hield hen terug van het kwaad, dat zij wilden doen, nam den hoogmoed weg, welke hen tot de zonde aandreef, en behoedde hen daardoor (zie v. 18) voor het verderf, dat anders het loon der misdaad zou geweest zijn.</note>,</verse>
<verse osisID="Job.33.18"> om zijne ziel aan het verderf te ontrukken, en zijn leven, opdat het niet valle in het zwaard.</verse>
<verse osisID="Job.33.19"> Ook tuchtigt Hij hem door smart op de legerstede en doet Hij al zijne beenderen verdorren<note n="2621">Nog op een andere wijze, met de in v. 17 en 18 aangewezen bedoeling, spreekt God tot den mensch, nl. door middel van zware ziekte. Wie zich dus, gelijk Job, beklaagt onschuldig te moeten lijden, bedenke dat het ongeluk den mensch ook wordt toegezonden om hem terug te houden of terug te brengen van den weg der boosheid, aan welks einde het verderf, de volslagen ondergang, dreigt. Anders dan de drie vrien den, wijst Eliu hier meer nadrukkelijk er op, dat het lijden den mensch kan strekken tot zijn waarachtig heil.</note>.</verse>
<verse osisID="Job.33.20"> Walgelijk wordt voor hem in zijn leven het brood en voor zijne ziel het weleer begeerlijke voedsel<note n="2622">Hebr.: ‘En zijn leven walgt van spijs en zijne ziel van het begeerlijkst voedsel’. De beschrijving der ziekte wordt voortgezet tot v. 22.</note>.</verse>
<verse osisID="Job.33.21"> Zijn vleesch teert weg en zijn gebeente, dat overdekt was, ligt bloot<note n="2623">In het Hebr. is uitgedrukt, dat het vleesch, anders zichtbaar, verdwijnt, en het gebeente, anders verborgen, te voorschijn komt. Vgl. XIX 20; XXX 30, waarop hier schijnt gedoeld te zijn.</note>.</verse>
<verse osisID="Job.33.22"> Zijne ziel komt het bederf nabij en zijn leven den dragers van den dood<note n="2624">De dragers van den dood zijn vermoedelijk de doodspijnen, volgens anderen de doodsengelen. Van engelen, die rampen brengen, spreekt ook Ps. LXXVII 49. Achter dit vers zouden v. 29 en 30 met de beide verzen uit de Septuagint bijzonder goed passen (zie XXXII noot 5) en kan hier de volgende (vierde) tusschenstrophe worden verkregen: v. 29 ‘Zie, dat alles werkt God driemaal (herhaalde malen) voor een ieder (Hebr.: “met een man”), v. 30 om hunne zielen (Hebr.: “zijne ziel”) terug te roepen uit het verderf en ze te bestralen met het licht der levenden. (Septuagint:) Als hij dan in zijn hart besluit om tot God terug te keeren en hij zijne dwaasheid erkent, dan zal Hij zijn vleesch vernieuwen als pleisterkalk aan den muur en zijn gebeente zal Hij vullen met merg’.</note>.</verse>
<verse osisID="Job.33.23"> Indien er voor hem een engel spreekt, één uit de duizenden, om wat voor den mensch rechtmatig is te verkondigen<note n="2625">Verleent nu een engel zijne bemiddeling (vgl. V 1) door den zieke te verkondigen of te onderrichten, wat hem te doen staat, nl. zich smeekend tot God te wenden, dan (v. 24) geeft God goedgunstig wederom aan den ongelukkige de gezondheid terug. Eén uit de duizenden heet de engel wellicht om zijne voortreffelijkheid; vgl. Eccles. VII 29; Cant. V 10; ofwel wijst de uitdrukking er op, hoe gemakkelijk de ongelukkige zijn vorig geluk terugkrijgt; voldoende is de hulp van slechts één van die duizenden om Gods troon, vgl. Dan. VII 10. Sommigen denken hier aan den Engel bij uitnemendheid, den grooten middelaar tusschen God en de menschen, vgl. Is. IX 6. Volgens anderen beteekent de engel, die spreekt, (Hebr. ‘engel-voorspreker’ of ‘engel-tolk’, welke uitdrukking hier alleen voorkomt) een mensch en wel (één uit de duizenden) een uitgelezen man Gods, en wijst Eliu zich zelven hiermede aan, als zou door zijne vermaning en voorbede Job wederom kunnen gelukkig worden. Derhalve was diens beklag (v. 13) ijdel. God gaf door middel der ziekte en geeft nog door den mond des sprekers een antwoord, dat behartiging verdient. - In verband met de vorige noot, kan hier het Hebr. ook vertaald worden: ‘Ja, voor hem zal verschijnen een engel-voorspreker, één uit duizend, om den mensch zijne rechtvaardiging (zijne verzoening met God) aan te kondigen’.</note>,</verse> 
<verse osisID="Job.33.24"> dan zal Hij zich over hem erbarmen en zeggen: Bevrijd hem, opdat hij niet in het bederf nederdale; Ik heb reden gevonden om hem genadig te zijn<note n="2626">Bevrijd hem, kondig hem de verlossing aan, ofwel: ijver voor zijne verlossing door uwe vermaning en uw gebed. - Ik heb reden enz. Hebr.: ‘Ik heb eene losprijs gevonden’, te weten in de boetvaardigheid van den getuchtigde. - Het Hebr. kan ook aldus worden opgevat: ‘en hij (de engel) zal zich ontfermen en zeggen (tot God): Bevrijd hem’ enz.</note>;</verse>
<verse osisID="Job.33.25"> zijn vleesch is door de pijnen verteerd; keere hij terug tot de dagen zijner jeugd<note n="2627">Zijn vleesch enz. is een voortzetting an de woorden des sprekenden in v. 24. Die sprekende is God ofwel, naar een andere opvatting van den grondtekst (zie noot 16 en 17), de engel. Anders kan het Hebr. vertaald worden: ‘Bloeie weder op zijn vleesch meer dan in zijne jeugd; keere hij terug tot de dagen zijner jonkheid’.</note>.</verse>
<verse osisID="Job.33.26"> Hij<note n="2628">Hij, de getuchtigde. Bij de tusschenkomst toch des voorsprekers en vermaners moet ook eigen medewerking komen en allereerst ootmoedig gebed.</note> zal smeeken tot God en Deze zal hem verzoenlijk zijn; en hij zal met gejuich diens aanschijn zien, en Deze zal den mensch zijne gerechtigheid wedergeven.</verse>
<verse osisID="Job.33.27"> Hij zal de menschen aanziep en zeggen<note n="2629">Openlijk zal hij zeggen enz. Bij het gebed behoort ook schuldbelijdenis en erkenning van Gods barmhartigheid.</note>: ik heb gezondigd en waarlijk misdreven, en ik heb niet ontvangen wat ik verdiende.</verse>
<verse osisID="Job.33.28"> Hij heeft zijne ziel<note n="2630">Volgens een andere Hebr. lezing ‘mijne ziel’ (mijn leven) behoort dit vers nog tot het danklied van den geredde. - De bedoeling van Eliu is duidelijk. Job keere zich smeekend tot God (v. 26) en belijde zijne schuld (v. 27), dan zal het lijden het middel zijn, waardoor God hem voor den ondergang bewaart en wederom zijne zegeningen waardig maakt. - Dit vers vormt een passend slot voor deze rede, vgl. noot 5.</note> gered, zoodat zij niet ten ondergang ging, maar levend het licht mag aanschouwen.</verse>
<verse osisID="Job.33.29"> Zie, dat alles werkt God driemaal<note n="2631">Hebr.: ‘twee- driemaal’ d.w.z. herhaalde malen. Zie hier noot 5 en 15.</note> voor een ieder,</verse>
<verse osisID="Job.33.30"> om hunne zielen terug te roepen uit het bederf en ze te bestralen met het licht der levenden.</verse> 
<verse osisID="Job.33.31"> Wees aandachtig, o Job<note n="2632">Hier begint de drie en twintigste rede, welke voortgaat van XXXIII 31 tot XXXV 16. - Reeds vroeger (zie XXV noot 1 en 2) werd gezegd, dat XXV 2 en 3 thuis behooren in eene rede van Eliu. De gedachte van deze verzen, te weten dat God in zichzelven onafhankelijk van ons en onze werken volkomen gelukkig is, past nergens beter dan achter XXXV 5, waarvan zij den inhoud aanvult. - In XXXIV 36 stoot men op den naam van Job, welke naam onmiddellijk voorafging in het vorige vers. Dit duidt aan, dat v. 36 niet op zijn oorspronkelijke plaats staat, temeer daar het hier overbodig is en v. 37 volkomen aansluit bij v. 35. Een goede plaats echter vindt dit vers achter v. 9. - Ook XXXIV 30 zou naar den gedachten-inhoud der strophe, waarin het voorkomt, volgens den grondtekst, beter twee verzen verder achter v. 32 zijn geplaatst. - Zoo bestaat deze rede uit een eerste paar Strophen XXXIII 31-33 en XXXIV 2-4, een eerste tusschenstrophe v. 5-9 en 36, een tweede paar strophen v. 10-15 en 16-20 (waarin v. 19 en 20 voor drie verzen gelden), een tweede tusschenstrophe, die dubbelstrophe is, v. 21-28, een derde paar strophen v. 29-32 en v. 33 - [36] - 37, een derde tusschenstrophe XXXV 1 - [XXV 2 en 3] - 8, en een vierde paar strophen v. 9-12 en v. 13-16. - De inhoud der strophen staat aangegeven in den korten inhoud boven dit hoofdstuk en boven XXXIV en XXXV.</note>, en luister naar mij; en zwijg, terwijl ik spreek.</verse>
<verse osisID="Job.33.32"> Indien gij echter iets te zeggen hebt, antwoord mij dan, spreek; want ik wensch, dat gij rechtvaardig zult blijken<note n="2633">Vermoedelijk is de bedoeling, dat hij Job geenszins op onrechtvaardige wijze beschuldigen wil en daarom gaarne naar redelijke tegenwerpingen zou luisteren.</note>.</verse>
<verse osisID="Job.33.33"> Bijaldien gij niets hebt, luister dan naar mij; zwijg, en ik zal u onderrichten in de wijsheid.</verse>
</chapter>
<chapter osisID="Job.34">
<title>Hoofdstuk XXXIV.</title>
<p>Eliu (v. 1) noodigt ook alle aanwezigen uit te luisteren en te onderzoeken, wat recht is (v. 2-4). - Het standpunt van Job wordt uiteengezet en scherp veroordeeld (v. 5-9 en 36). - Dat God rechtvaardig is wordt bevestigd hierdoor, dat Hij de wereld in stand houdt (v. 10-15) en onpartijdig de boozen straft (v. 16-20). - God weet alles en zonder gerechtelijk onderzoek straft Hij te zijnen tijde op het geroep der armen (v. 21-28). - Niemand heeft tegen God iets in te brengen, als Hij wegens de zonden der verdrukten toeft met de vergelding (v. 29-32); zelfs Job niet, die onverstandig en godslasterlijk heeft gesproken (v. 33 - [36] - .37</p>
<verse osisID="Job.34.1"> Eliu sprak dan verder en zeide nog hetgeen volgt:</verse>
<verse osisID="Job.34.2"> Hoort, wijzen, naar mijne woorden, en, kundigen, luistert naar mij<note n="2634">Eliu spreekt hier tot alle omstanders behalve Job, maar ongetwijfeld zijn de drie vrienden allereerst bedoeld. Al misprees hij hunne wijsheid in het geschil met Job (XXXII 9), daarom acht hij hen den titel van wijzen nog niet onwaardig en versmaadt hij hun oordeel niet. Om hunne welwillende opmerkzaamheid en instemming voor zijne rede te winnen, spreekt hij hen aldus toe.</note>.</verse> 
<verse osisID="Job.34.3"> Want het oor toetst de woorden, zooals de keel de spijzen door den smaak onderscheidt<note n="2635">Eene aanhaling van Job's woorden; vgl. XII 11.</note>.</verse>
<verse osisID="Job.34.4"> Zoeken wij ons uit wat recht is, en zien wij onder ons wat het beste is<note n="2636">Eene aansporing om door onderzoek te komen tot wat recht en wat het beste (Hebr.: ‘wat goed’) is, nl. tot de waarheid.</note>.</verse>
<verse osisID="Job.34.5"> Want Job heeft gezegd: Ik ben rechtvaardig en God heeft mijn recht omvergehaald<note n="2637">Ik ben rechtvaardig; vgl. XIII 18; XXIII 10-12; XXVII 6; XXXI. - God heeft mijn recht omvergehaald of ‘weggenomen’ ‘abstulit’, zooals de Vulgaat XXVII 2 vertaalt. Gelijk daar ter plaatse blijkt, had Job inderdaad zoo gesproken.</note>.</verse>
<verse osisID="Job.34.6"> Want in het oordeel over mij is een leugen; fel is de pijl in mij zonder eenige zondeschuld<note n="2638">Dezelfde gedachte als in het vorige vers is hier uitgedrukt, maar in nog duidelijker en harder klinkende taal. Job had wel niet gezegd, dat Gods oordeel over hem leugenachtig of onrechtvaardig was, maar zijn geklaag, zie XIX 6, kon zoo begrepen worden. Ook in het tweede verslid ligt, volgens Eliu, eene miskenning van Gods rechtvaardigheid. Vgl. voor de beeldspraak van de pijl of pijlwonde des lijdens VI 4.</note>.</verse>
<verse osisID="Job.34.7"> Welke man is gelijk aan Job, die beschimping drinkt als water<note n="2639">Job wordt gezegd zijns gelijke niet te hebben in het schimpen of lasteren tegen God, door nl. dat zoo gemakkelijk te doen, als iemand (vgl. XV 16) een dronk water neemt. Dit doelt op zijne herhaalde klachten, waarvan in v. 5 en 6 de korte inhoud vermeld werd. Vgl. XIX noot 4. Bij de beoordeeling van Job's woorden door Eliu en bij diens scherpe berisping van Job (vgl. v. 36 e.a.) houde men wel in het oog, dat het doel van Eliu, vooral in deze rede is, Job te vernederen en tot boetvaardigheid te stemmen. Want niettegenstaande diens deugdzaam leven (zie XXXI) was Job er nog verre van af een heilige te zijn. Dat werd vooral duidelijk in zijn lijden, waarin hij bij veel zielsgrootheid en een voortreffelijk godsvertrouwen (zie vooral XIX en XXV) niet zelden zich liet beheerschen door ongeduld en zich schuldig maakte aan uitdrukkingen, die onbetwistbaar getuigen van overschatting van zich zelven en van zijn recht tegenover God; ja zelfs nam hij niet altijd den verschuldigden eerbied jegens God in acht. Dat ongeduld moest door lijden, die aanmatigende overschatting van zich zelven moest door vernedering worden uitgeboet. Job moet tot erkenning van zijne onvolmaaktheden en tot boetvaardigheid worden gebracht, om tot volkomen heiligheid en tot een volmaakt geluk te geraken. God, die Eliu aan- dreef tot spreken (vgl. XXXII 18 en noot 3), is wonderbaar gestreng jegens zijne heiligen; door lijden en vernedering voert Hij hen tot ware heiligheid en onvergankelijk geluk.</note>.</verse>
<verse osisID="Job.34.8"> die verkeert met de bedrijvers van ongerechtigheid en wandelt, met de goddelooze mannen<note n="2640">Dit doelt, zie het volgende vers, op de denk- en spreekwijze van Job. Daardoor gedroeg hij zich, volgens Eliu, als één van hart met de boozen.</note>.</verse>
<verse osisID="Job.34.9"> Hij heeft immers gezegd: Niet welgevallig is iemand aan God, ook al wandelt hij met Hem<note n="2641">Een weinig anders heeft het Hebr.: ‘Niets nut het den mensch, dat hij in vriendschap is met God’. Job had deze lastering niet met zoovele woorden uitgedrukt, maar toch kon met recht deze gevolgtrekking uit zijne heftige klachten gemaakt worden. Hij had immers niet zonder bitterheid betuigd, dat het lijden zoowel de braven als de boozen treft (IX 22), dat zelfs de boozen ongestraft in grooten voorspoed leven (XXI 7), terwijl hem zelf, na een deugdzaam leven (XXIII 11), Gods gramschap en harde tuchtiging (XXX 21) ten deel werd. - Na dit vers zou de bitroep van v. 36 goed geplaatst zijn, zie XXXIII noot 23.</note>.</verse> 
<verse osisID="Job.34.10"> Daarom, verstandige mannen, hoort naar mij: Verre zij van God de boosheid en van den Almachtige de ongerechtigheid<note n="2642">Tegenover de zoogenaamde lasteringen van Job stelt nu Eliu (v. 10-12) als zekere waarheid, dat God rechtvaardig is en ten opzichte van een ieder de rechtvaardigheid betracht. Het bewijs daarvoor volgt v. 13-32.</note>.</verse>
<verse osisID="Job.34.11"> Want Hij vergeldt den mensch zijn werk en betaalt een ieder naar zijne wegen.</verse>
<verse osisID="Job.34.12"> Want voorwaar God veroordeelt niet zonder reden, en de Almachtige haalt het recht niet omver.</verse>
<verse osisID="Job.34.13"> Welken andere heeft Hij over de aarde gesteld? of wien geplaatst over de wereld, die Hij gemaakt heeft<note n="2643">Hebr.: ‘Wie heeft Hem de aarde toevertrouwd en wie heeft de gansche wereld tot stand gebracht?’ Ook in de Latijnsche vertaling is het dubbele begrip uitgedrukt, dat God de Instandhouder en de Schepper der wereld is. Als een axioma en een postulaat van het gezond verstand stelt Eliu de waarheid, dat de hoogste Almacht ook noodzakelijk de hoogste Rechtvaardigheid moet zijn. De uitwerking van het tweede begrip, dat God rechtvaardig moet zijn, wijl hij de Schepper van alles is (vgl. Sap. XI 25), blijft achterwege. Die van het eerste volgt v. 14 en 15.</note>?</verse>
<verse osisID="Job.34.14"> Indien Hij zijn hart tegen haar zette, zou Hij geest en adem van haar tot zich trekken<note n="2644">Zoo God het wilde, dan ontvlood het leven, zijne gave (Gen. II 7; Ps. CIII 30), aan de wereld. Derhalve heeft de Regeerder der wereld, die (zie het volgende vers) alles zoo gemakkelijk te gronde kan richten, bij de instandhouding van het menschelijk geslacht geen onrechtmatig geweld noodig. - Het Hebr. kan anders begrepen worden: ‘Indien Hij op zich zei ven zijn hart zette’, anders gezegd: als God alleen aan zich zelven dacht en niet voor zijne schepselen zorgde, dan enz. Derhalve sluit reeds Gods liefde en zorg, waarmede Hij de wereld bewaart, alle gedachte aan onrechtvaardigheid uit.</note>.</verse>
<verse osisID="Job.34.15"> Alle vleesch zou te gelijk vergaan, en de mensch tot asch terugkeer en.</verse>
<verse osisID="Job.34.16"> Indien gij dan verstand hebt, hoor naar wat er gezegd wordt, en luister naar den klank mijner woorden.</verse>
<verse osisID="Job.34.17"> Kan iemand, die het recht niet bemint, genezen worden? en hoe veroordeelt gij op zulk een wijze Hem, die rechtvaardig is<note n="2645">Job moet Eliu's onderrichting ter harte nemen (v. 16). Zoolang hij het recht niet bemint, zich niet ontziet den rechtvaardigen God te beschuldigen van onrechtvaardigheid, heeft hij ook van den beleedigden God geene redding te hopen. - Het Hebr. geeft een anderen zin: ‘Kan hij, die het recht haat, heerschen, en durft gij den grooten Rechtvaardige veroordeelen?’ Gelijk Eliu in v. 13 als vaststaande waarheid aannam, dat de hoogste Almacht noodzakelijk de hoogste Rechtvaardigheid moet zijn, zoo stelt hij hier als axioma, dat ook de hoogste Rechtsmacht noodzakelijk ten hoogste rechtvaardig moet wezen. Hoe God zijn hoogste rechtsmacht over de wereld uitoefent, wordt uiteengezet v. 18-32.</note>?</verse>
<verse osisID="Job.34.18"> Hem, die tot een koning zegt: afvallige, die vorsten booswichten noemt<note n="2646">Bij de uitoefening van zijne rechtsmacht let God niet op menschelijke grootheid. Hij noemt een koning, zoo hij het verdient, een afvallige, Hebr.: ‘nietswaardige’, en straft (zie de twee volgende verzen) zonder partijdigheid de aanzienlijken, die het verdienen.</note>,</verse>
<verse osisID="Job.34.19"> die op den persoon der grooten niet let noch acht geeft op den heerscher, wanneer hij tegen den arme pleit; het werk zijner handen immers zijn zij allen.</verse>
<verse osisID="Job.34.20"> Plotseling sterven zij, en midden in den nacht geraken de volken in verwarring en zij vergaan, en men ruimt den geweldenaar weg zonder hand<note n="2647">Met de vorsten ontvangen ook de volken, die misdadig zijn, hunne straf midden in den nacht, onverwachts. - Zonder hand, zonder toedoen van menschen, enkel op Gods wenk bijv, door de pest.</note>.</verse>
<verse osisID="Job.34.21"> Want zijne oogen zijn op de wegen der menschen, en op al hunne schreden geeft Hij acht<note n="2648">In de uitoefening van zijne rechtsmacht is God volkomen rechtvaardig, niet alleen omdat Hij niemand heeft te vreezen (v. 19), maar ook omdat Hij alles weet en (zie het volgende vers) de meest verborgen boosheid ten volle kent.</note>.</verse>
<verse osisID="Job.34.22"> Geen duisternis en geen doodsschaduw is er, waar zich kunnen verbergen, die ongerechtigheid bedrijven.</verse>
<verse osisID="Job.34.23"> Want het is ook niet verder in 's menschen macht om tot God ten gerichte te komen<note n="2649">Niet in 's menschen macht, niet aan zijn welbehagen is het overgelaten om enz. Aan de rechtsmacht van God zijn allen onderworpen en ontsnapt niemand, zooals in de eerstvolgende verzen wordt uitgewerkt. - Uit den onduidelijken Hebr. tekst in het eerste verslid kan een volkomen heldere en met de volgende verzen geheel overeenstemmende zin worden verkregen door vóór het woord, in de Vulgaat vertaald met ‘ultra’ ‘verder’, de eindletter van het voorafgaande woord, die gemakkelijk bij overschrijving kon uitvallen, te herhalen (moʽeed in plaats van ood): ‘Hij stelt den mensch geen bepaalden dag, om’ enz., d.w.z. zonder op bepaalde dagen rechtzitting te houden, deelt Hij (v. 24) te zijnen tijde de verdiende straf uit; want (v. 25) Hij kent enz.</note>.</verse> 
<verse osisID="Job.34.24"> Hij verdelgt er velen en ontelbaren<note n="2650">Hebr.: ‘Hij verdelgt machtigen zonder onderzoek’. Onderzoek of gerechtelijk verhoor is onnoodig; zie voorafgaand en volgend vers.</note>, en doet anderen staan in hunne plaats.</verse>
<verse osisID="Job.34.25"> Want Hij kent hunne werken, en daarom laat Hij den nacht komen en zij worden verdelgd.</verse>
<verse osisID="Job.34.26"> Als goddeloozen verslaat Hij hen ter plaatse waar men het ziet,</verse>
<verse osisID="Job.34.27"> hen, die als met opzet van Hem waren afgeweken en geen zijner wegen wilden kennen,</verse>
<verse osisID="Job.34.28"> zoodat zij het geroep van den behoeftige tot Hem deden komen en Hij de stem der armen hoorde.</verse>
<verse osisID="Job.34.29"> Immers als Hij vrede verleent, wie is er die Hem zal veroordeelen? en als Hij het aanschijn verbergt, wie is er, die tegen Hem zal opzien, of het volken en of het alle menschen betreft<note n="2651">Immers, Hebr.: ‘En’. Het gaat dan niet aan, zoo besluit Eliu, over Gods rechtspraak te morren, hetzij zij vrede of geluk verschaft, ofwel, van gramschap getuigend, het tegendeel uitwerkt. En dat geldt Gods rechtspraak niet alleen ten opzichte der volkeren in het algemeen, maar ook ten opzichte van elken mensch in het bijzonder. - Het Hebr. kan ook aldus worden vertaald: ‘En als Hij zich rustig houdt, wie zal Hem veroordeelen, en als Hij het aanschijn verbergt, wie zal Hem aanzien’ (of naar een andere Hebr. punctuatie ‘wie zal Hem terechtwijzen’) d.w.z. als God niet aanstonds straft en zich tijdelijk houdt alsof Hij het onrecht niet ziet, wie zal Hem daarvan een verwijt maken; want, zie de volgende verzen.</note>?</verse>
<verse osisID="Job.34.30"> Hij doet den huichelachtigen mensch regeeren om de zonden des volks<note n="2652">Als antwoord op Job's gezegde IX 24 en soortgelijke uitdrukkingen is dit duidelijk genoeg. Dit vers verklaart, op wat wijze en om welke reden God soms zijn aanschijn venbergt, nl. door het volk te doen gebukt gaan onder de heerschappij van een huichelachtig mensch, van een onderdrukker. De duistere Hebr. tekst wordt volkomen helder door het gegronde vermoeden, dat de eerste letter wegviel (sjâm in plaats van mi, evenals in het hiermede correspondeerende vers XXXV 12): ‘Daar (dan) wordt koning een huichelachtig mensch, een van de valstrikken (een verleider of een onderdrukker) des volks’. Zie volgende noot.</note>.</verse>
<verse osisID="Job.34.31"> Omdat ik dan over God gesproken heb, zal ik ook u niet verhinderen.</verse>
<verse osisID="Job.34.32"> Indien ik gefaald heb, onderricht gij dan mij; indien ik slecht heb gesproken, zal ik niets meer bij voegen<note n="2653">Eliu, die (v. 31) over God, tot verdediging van Gods rechtvaardigheid heeft gesproken, betuigt hiermede Job's tegenspraak te willen aanhooren, en zijne terechtwijzing, mits ze redelijk is, te zullen volgen. - Geheel anders kan echter het Hebr. worden opgevat: v. 31. ‘Want zegt men wel tot God: ik heb gevleid (of naar een andere lezing: ik ben te trotsch geweest), maar ik zal niet meer zondigen; v. 32. doe mij kennen, wat ik niet inzie; als ik verkeerd heb gedaan, zal ik het niet meer doen’. Zoo wordt in deze verzen de reden gegeven van v. 29: Als God toeft met de bestraffing der boozen, heeft niemand iets in te brengen; want dat geschiedt, omdat men niet met nederige en boetvaardige gezindheid zich wendt tot God. Hierop volgt geleidelijk v. 30: ‘Dan wordt’ enz., zie vorige noot; zoolang de goeden hunne verkeerdheden niet inzien, zal hunne verdrukking blijven voortduren en bestendigd worden.</note>.</verse> 
<verse osisID="Job.34.33"> Verlangt God zulks wellicht van u, omdat het u niet bevalt? Gij immers zijt begonnen met spreken, en niet ik; bijaldien gij het beter weet, spreek dan<note n="2654">Dit vers is zeer duister. Het Latijnsche ‘eam’ kan nergens anders op terugslaan dan op ‘iniquitatem’ van v. 32, dat aldaar ongerechtigheid in woorden beteekent, en wordt dan aldus verklaard: zal God die ongerechtige taal van u verdragen, omdat u zijne handelwijze niet bevalt. Ja, ongerechtig was uw taal; dat is geen onbewezen beschuldiging van mij; gij immers zijt begonnen met spreken, niet ik, ik heb niets anders gedaan dan uwe woorden herhaald, om de verkeerdheid ervan in het licht te stellen. - Het Hebr., ofschoon eveneens duister en verschillend verklaard, kan in meer passenden zin vertaald worden: ‘Zal Hij (God) naar uwen zin vergelden, daar gij verwerpt (wat Hij doet)? Ja gij, gij zult een voorstel moeten doen, niet ik; zeg nu, wat gij weet’. Als Job bedenking maakt tegen de manier, waarop God zijn rechtsmacht over de wereld uitoefent, laat hij dan eens voorstellen, hoe God het dan wel moet doen. Ik voor mij zou mij wel wachten voor zulk eene vermetelheid. Maar neen, het is te dwaas om daarover te spreken, zie volgende verzen.</note>.</verse>
<verse osisID="Job.34.34"> Dat verstandige mannen tot mij spreken, en dat een wijs man naar mij hoore.</verse>
<verse osisID="Job.34.35"> Job echter heeft dwaas gesproken, en zijne woorden klinken niet verstandig<note n="2655">In v. 34-35 beroept Eliu zich op het oordeel der omstanders. Hebr,: ‘Mannen met verstand zullen mij zeggen en ieder wijs man, die mij boort: “Job heeft dwaas gesproken”’ enz.</note>.</verse>
<verse osisID="Job.34.36"> Mijn Vader<note n="2656">Mijn vader. Nergens in het O.T. wordt God met dezen naam aangesproken. Alle andere oude vertalingen lazen iets anders of namen het Hebr. woord ‘abi’ op als een uitroep van verlangen, welke beteekenis het ook inderdaad kan hebben. Zie XXXIII noot 23.</note>, laat Job ten einde toe beproefd worden, laat den boozen mensch geen rust.</verse>
<verse osisID="Job.34.37"> Want bij zijne zonden voegt hij godslastering; onder ons worde hij intusschen beteugeld, en laat hij dan met zijne woorden God ten gerichte dagen<note n="2657">Onder ons worde hij, enz., laten wij hem het verkeerde van zijn taal onder het oog brengen; wil hij dan toch voortgaan, dan moet hij het zelf maar weten. Hebr. ‘Ja, hij stapelt zonde op zonde, in ons midden schimpt hij en vermenigvuldigt hij zijn lasteringen tegen God’.</note>.</verse>
</chapter>
<chapter osisID="Job.35"> 
<title>Hoofdstuk XXXV.</title>
<p>Eliu (v. 1) toont aan, dat Job's meening, alsof deugd en ondeugd niet baat of schaadt, verkeerd is. God is wel in zijne verhevenheid onaantastbaar, maar de mensch brengt zichzelven schade of nut aan door zijne ondeugd of deugd (v. 2 - [XXV 2 en 3] - 8). - De goeden worden soms wel onderdrukt, maar dat geschiedt om hunne nalatigheid in den dienst van God (v. 9-12). Dan te zeggen, dat God er geen acht op slaat, is ijdele taal van Job, zonder verstand (v. 13-16).</p>
<verse osisID="Job.35.1"> Eliu sprak dan wederom aldus<note n="2658">In XXXIV antwoordde Eliu op Job's woorden, aldaar aangehaald v. 5-6; thans gaat hjj het doen op die van XXXIV 9.</note>.</verse>
<verse osisID="Job.35.2"> Dunkt u rechtmatig uwe meening, daar gij gezegd hebt: Ik ben rechtvaardiger dan God<note n="2659">Job had zulks niet gezegd, maar zijne uitdrukkingen, zooals XVI 18, XIX 6, XXIII 11-12 en XXXI, konden aanleiding geven tot deze bewering. Zie echter volgende noot.</note>?</verse>
<verse osisID="Job.35.3"> Gij hebt immers gezegd: U behaagt niet wat recht is; of wat nut doet het U, als ik zondig<note n="2660">De zin is: of men goed of kwaad doet, het is God onverschillig; eene bewering naar aanleiding van Job's woorden IX 22. Naar den grondtekst kunnen v. 2 en 3 aldus vertaald worden: ‘Houdt gij dàt voor recht, noemt gij het “uwe gerechtigheid voor God”, dat gij vraagt, wat het u baat: “Welk voordeel geeft het mij, als ik niet zondig”’. Eliu verwijt Job, dat hij zich voortdurend heeft beroepen op ‘zijne gerechtigheid voor God’, en vraagt hem spottend, of zijne rechtvaardigheid wellicht bestaat in zijne bewering, dat deugd of ondeugd (ten minste voor dit leven) geen voordeel of nadeel aanbrengt.</note>?</verse>
<verse osisID="Job.35.4"> Ik zal dan antwoorden op uwe redenen en aan uwe vrienden<note n="2661">En aan uwe vrienden, die de bewering van Job niet voldoende hadden kunnen weerleggen.</note> met u.</verse>
<verse osisID="Job.35.5"> Blik opwaarts ten hemel en zie, en beschouw het hemelgewelf, dat het verheven is boven u<note n="2662">Bij de weerlegging van Job's meening (vgl. v. 3) gaat Eliu stilzwijgend uit van de onomstootbare waarheid, dat het niet hetzelfde kan wezen, of men deugdzaam of zondig leeft, dat noodzakelijkerwijze deugd voordeel en ondeugd nadeel aanbrengen moet. Maar hij toont aan, dat God, die onaantastbaar boven het hemelgewelf de bron is van licht en geluk voor al zijne schepselen, niet bevoordeeld of benadeeld wordt door 's menschen deugd of ondeugd (v. 5-7). Daaruit volgt dan, dat het voor- of nadeel van deugd of ondeugd den mensch zelf moet raken (v. 8). - De inhoud van v. 5 wordt aangevuld en eerst volkomen gemaakt door achtervoeging van XXV 2 en 3, zie XXV noot 1. - De gedachte van v. 5-7 ontleent Eliu aan Eliphaz, vgl. XXII 2-3, maar hij maakt een andere gevolgtrekking dan deze, vgl. XXII 5 e.v.</note>.</verse>
<verse osisID="Job.35.6"> Als gij zondigt, wat schaadt gij Hem, en als uwe ongerechtigheden vermenigvuldigd worden, wat doet gij tegen Hem?</verse> 
<verse osisID="Job.35.7"> Verder, als gij rechtvaardig handelt, wat geeft gij Hem, of wat ontvangt Hij van uwe hand<note n="2663">Vgl. Ps. XV 2.</note>?</verse>
<verse osisID="Job.35.8"> Eenen mensch, aan u gelijk, schaadt uwe boosheid en eenen menschenzoon baat uwe rechtvaardigheid<note n="2664">Een mensch, van nature voor vermeerdering of vermindering van geluk vatbaar (wat God niet is), baat of schaadt zich zelven door zijn goede of kwade werken. Die algemeene waarheid is bijzonder van toepassing op Job; daarom zegt Eliu: eenen mensch aan u gelijk, en uwe boosheid.... uwe rechtvaardigheid, in plaats van zijne boosheid.... zijne rechtvaardigheid.</note>.</verse>
<verse osisID="Job.35.9"> Om de menigte van lasteraars schreit men<note n="2665">Eene voor de hand liggende tegenwerping: als deugd of ondeugd den mensch nut of schade aanbrengt, waarom laat God dan verdrukkers van onschuldigen ongewroken begaan, zooals Job heeft betoogd in XXIV? Hierop antwoordt Eliu in v. 9-12: omdat de verdrukten nalatig waren in den dienst van God; daarom verdienden zij verdrukt te worden.</note>, en men weeklaagt om den machtigen arm van tyrannen.</verse>
<verse osisID="Job.35.10"> Maar men zegt niet: Waar is God, die mij gemaakt heeft en juichliederen<note n="2666">Die door mij te laten geboren worden juichliederen schonk in den nacht mijner geboorte.</note> schonk in den nacht?</verse>
<verse osisID="Job.35.11"> die ons onderricht boven de dieren des velds, en ons verstandig maakt boven de vogelen des hemels<note n="2667">Door zijn verstand en Godskennis verheven boven de dieren enz., moest de mensch zonder ophouden God dienen en loven. Het verzuim daarvan is de reden (vgl. het volgende vers), dat men in verdrukking tot God roepend niet wordt verhoord.</note>.</verse>
<verse osisID="Job.35.12"> Dan roept men, zonder dat Hij verhoort, wegens den overmoed der boozen<note n="2668">Wegens den overmoed der boozen kan verbonden worden met zonder dat Hij verhoort, in dezen zin: de nalatigheid in den dienst van God is overmoed, die de overigens goeden maakt tot boozen; doch beter wordt het verbonden met: Dan roept men.</note>.</verse>
<verse osisID="Job.35.13"> Derhalve naar ijdel geroep luistert God niet, maar de Almachtige let op de gesteltenis van een ieder afzonderlijk<note n="2669">Naar de lezing der Vulgaat wordt hier een gevolgtrekking gemaakt uit het voorafgaande: Derhalve enz. Het Latijnsche ‘frustra’ kan opgevat worden als het object van ‘audiet’, zooals de Septuag. het deed. Anderen ‘frustra’ opvattend als bijwoord, verklaren: niet zonder reden luistert God (naar den een wel en naar den ander niet), maar (dat geschiedt omdat) de Almachtige let enz.; ofwel: niet te vergeefs (d.i. machteloos of onwillig om hulp te verleenen) luistert God, maar enz. - Zie echter de volgende noot.</note>.</verse>
<verse osisID="Job.35.14"> Al hebt gij ook gezegd: Hij geeft geen acht, stel u bij Hem te rechte en vertrouw op Hem<note n="2670">Uit het voorafgaande wordt hier een toepassing gemaakt voor Job: omdat God (v. 13) let op de gesteltenis van een ieder afzonderlijk, daarom wordt aan Job de raad gegeven, nederig zijne zaak aan God te onderwerpen en op Hem te vertrouwen; want al heeft hij ook God gelasterd door te zeggen, dat Hij er geen acht op geeft, of de mensch braaf of slecht leeft, maar onverschillig voor het lot der menschen de braven in verdrukking laat, toch kan hij nog vergiffenis en verlossing uit zijn lijden verwachten; want (v. 15) nu toch, in dit leven, straft God het kwaad niet naar volle verdienste. Ten laatste wordt dan in v. 16 het besluit getrokken uit geheel de redeneering van dit hoofdstuk: Derhalve enz. - Evenwel een geheel andere zin, beter passend in het redeverband, wordt naar het Hebr. verkregen: v. 13 ‘Doch een leugen is het, dat God niet hoort en de Almachtige er geen acht op slaat; v. 14 zelfs als men zegt: men ziet niets van Hem, ligt de rechtszaak open voor zijn aanschijn; wacht dan op Hem! v. 15 Nu zelfs, terwijl zijn toorn niet losbrandt, kent Hij toch den euvelmoed volkomen’. Hieraan sluit geleidelijk aan de conclusie van v. 16: Derhalve enz.</note>.</verse> 
<verse osisID="Job.35.15"> Nu toch stort Hij zijne grimmigheid niet uit en wreekt Hij de misdaad niet ten strengste.</verse>
<verse osisID="Job.35.16"> Derhalve, tot loozen praat opent Job zijnen mond, en zonder wijsheid spreekt hij vele woorden.</verse>
</chapter>
<chapter osisID="Job.36">
<title>Hoofdstuk XXXVI.</title>
<p>Eliu (v. 1) vraagt de aandacht voor zijn waar en wijs woord (v. 2-4). In zijne almacht straft God de kwaden en zorgt Hij voor de goeden (v. 5-7). - Door lijden wijst God de goeden op hunne fouten en vermaant Hij hen tot verbetering. Wel hun, als zij hooren, maar wee, als zij niet hooren. Het lijden moet hun ten zegen zijn (v. 8-15). - Zoo is het ook met Job, die gewaarschuwd wordt het doel van zijn lijden niet te missen (v. 16-18); want daarvoor loopt hij gevaar (v. 19-21). - God is verheven in zijne almacht; zijn onbegrijpelijke handelwijze moeten alle menschen loven (v. 22-25). Zijn wijze voorzienigheid openbaart zich in den vruchtbaren regen. Hij is oneindig wijs en eeuwig (v. 27, 28, 31, .26 - [Zijne majesteit openbaart zich, als Hij de wolken uitspreidt en zijnen bliksem uitzendt (v. 29, 30, 32, 33)].</p>
<verse osisID="Job.36.1"> Voortgaande sprak Eliu nog het volgende<note n="2671">Vier en twintigste rede, begrensd door XXXVI en XXXVII, in welke hoofdstukken echter vermoedelijk eenige verzen niet op hun oorspronkelijke plaats staan. - XXXVI 31, sprekend over een groeizamen regen, evenals v. 27-28, staat midden tusschen eene beschrijving van een vreeselijk onweer; daarom zal het beter geplaatst zijn achter v. 28. - XXXVII 5 b - 10 onderbreekt de beschrijving van het onweêr, die gegeven wordtin XXXVI 29 - XXXVII 13, waaraan v. 14 volg, aansluiten; daarom zal XXXVII 5 b - 10 beter de plaats innemen van XXXVI 29, 30, 32, 33. - Eindelijk door XXXVI 26 te lezen achter het reeds verschoven v. 31 wordt de betreffende strophe door een schoone inclusie ingesloten en een passende overgang verkregen naar XXXVII 5 b. - Na deze verschuivingen bestaat de rede uit een eerste strophenpaar XXXVI 2-4 en 5-7, een eerste tusschenstrophe v. 8-15, een tweede strophenpaar v. 16-18 en v. 19-21, een tweede tusschenstrophe, welke dubbelstrophe is, v. 22-25 en v. 27, 28, 31, 26, een derde strophenpaar XXXVII 5 b - 10 en v. 1-5 a, een derde (dubbele) tusschenstrophe XXXVI 29, 30, 32, 33 en XXXVII 11-13, waarbij v. 12 twee verzen uitmaakt, en een vierde strophenpaar v. 14-19 en v. 20-24, waarbij v. 21-23 vier verzen uitmaken. - De inhoud der strophen staat aangegeven boven XXXVI en XXXVII.</note>:</verse>
<verse osisID="Job.36.2"> Heb een weinig geduld met mij en ik zal u onderrichten; want ik heb nog iets voor God<note n="2672">Voor God d.i. ter verdediging van Gods rechtvaardigheid, ofwel: in Gods plaats.</note> te zeggen.</verse>
<verse osisID="Job.36.3"> Ik zal mijne wijsheid halen uit haar eerste beginsel<note n="2673">Het eerste beginsel der wijsheid is haar eenvoudigste grond, de waarheid. Eliu zal niets anders spreken dan waarheid, en daarmede zal hij zijn Schepper enz.</note> en mijn Schepper zal ik rechtvaardig bewijzen.</verse>
<verse osisID="Job.36.4"> Want waarlijk zonder leugen zijn mijne woorden, en volmaakte wijsheid zal u getoond worden.</verse>
<verse osisID="Job.36.5"> God verwerpt niet de machtigen, omdat Hij zelf ook machtig is<note n="2674">Niet uit louter willekeur verwerpt God de machtigen, maar uit een rechtvaardig beginsel, zooals in het volgende vers wordt gezegd.</note>.</verse>
<verse osisID="Job.36.6"> Maar Hij spaart hen niet, als zij goddeloos zijn, en recht verschaft Hij aan de armen.</verse>
<verse osisID="Job.36.7"> Van den rechtvaardige wendt Hij zijne oogen niet af, maar als koningen plaatst Hij hen op den troon in voortdurendheid en zij worden verheven<note n="2675">Vs. 5-7 behelst het beginsel, waarvan Eliu in deze rede uitgaat: Gelijk God de boozen straft, als zij het verdienen, zoo is Hij er ook voortdurend op bedacht de braven tot hooger verheffing en grootere verdiensten op te voeren. Daartoe gebruikt Hij soms het lijden en de verdrukking, zooals wordt uitgewerkt in v. 8-15.</note>.</verse>
<verse osisID="Job.36.8"> En als zij in ketenen zijn en geboeid worden met koorden van armoede,</verse>
<verse osisID="Job.36.9"> dan toont Hij hun hunne werken en hunne misslagen, dat zij overmoedig zijn geweest;</verse>
<verse osisID="Job.36.10"> dan opent Hij ook hun oor, om hen te verbeteren, en Hij spreekt, opdat zij terugkomen van hunne verkeerdheid.</verse>
<verse osisID="Job.36.11"> Luisteren zij en geven zij er gevolg aan, dan zullen zij hunne dagen voleindigen in welzijn en hunne jaren in roem;</verse>
<verse osisID="Job.36.12"> doch luisteren zij niet, dan zullen zij omkomen door het zwaard en vergaan in dwaasheid.</verse> 
<verse osisID="Job.36.13"> Huichelaars en sluwe bedriegers wekken Gods toorn op, en zij roepen niet, als zij geboeid worden<note n="2676">Hun verstokte hoogmoed is de reden, waarom zij (zie het volgende vers) ten einde toe Gods toorn opwekken.</note>.</verse>
<verse osisID="Job.36.14"> Wegsterven zal hunne ziel in stormwind<note n="2677">Hebr.: ‘in hunne jeugd’.</note> en hun leven onder de geschandvlekten.</verse>
<verse osisID="Job.36.15"> Bevrijden uit zijne benauwing zal Hij den arme<note n="2678">Hebr.: ‘Redden zal Hij den verdrukte door zijne verdrukking’. Hier (vgl. ook v. 11) opent Eliu een nieuw gezichtspunt in het probleem des lijdens: door de verdrukking brengt God den verdrukte redding, het lijden is voor hem een beproeving en het middel om tot hoogere volmaaktheid en tot grooter geluk te komen. - In zijn eerste rede stelde hij bijzonder op den voorgrond, dat lijden het middel is om tot verbetering van levenswandel te komen en om te behoeden voor ondergang, vgl. vooral XXXIII 15-28; in zijn tweede rede stelde hij het lijden voor als eene straf voor de zonde, vgl. vooral XXXIV 16-28 en XXXV 9-12; in deze rede wijst hij er vooral op, dat het lijden soms het karakter draagt van eene beproeving en het middel is om verdiensten en geluk te vermeerderen. Zelden echter wordt door God slechts één van deze doeleinden met uitsluiting van de andere beoogd. In den regel zal het beproevingslijden tevens dienen tot uitboeting van begane fouten, tot verbetering van levenswandel en tot behoeding voor grootere afdwalingen. Zoo is het ook met Job; vandaar dat Eliu daarop dan ook voortdurend wijst. Doch dat Job's lijden volgens hem op de eerste plaats het karakter draagt van eene beproeving, zooals in den proloog werd aangegeven, blijkt vooral hier en in v. 16-21 naar den grondtekst.</note>, en in de verdrukking openen zijn oor.</verse>
<verse osisID="Job.36.16"> Derhalve zal Hij uit de enge kloof, die geen grond onder zich heeft, u verlossen in wijde ruimte, en uw rustige tafel zal vol zijn van vettigheid<note n="2679">Hebr.: ‘Ook u zal Hij verlossen uit den muil der benauwing en onbegrensde ruimte daarvoor in de plaats stellen’ enz. Uw rustige tafel enz. is een beeld van ongestoord geluk en overvloed.</note>.</verse>
<verse osisID="Job.36.17"> Is uw geding berecht als van een goddelooze<note n="2680">Zou Job door het lijden zich laten vervoeren tot verkeerde oordeelvellingen omtrent God en tot godslastering, dan enz.. Hebr.: ‘als gij het oordeel velt van een goddelooze’ enz.. Overigens is ook de grondiekst in v. 17-21 duister en voor verschillende verklaringen vatbaar.</note>, dan zult gij (diens) geding en oordeel ontvangen.</verse>
<verse osisID="Job.36.18"> Dat derhalve de opgewondenheid u niet overmeestere, om iemand geweld aan te doen, noch de menigte der gaven drukke u ter neder<note n="2681">Het Hebr. kan ook aldus worden vertaald: ‘Dat er hitte is (d.i. dat het er heet toegaat, ofwel dat uw lijden zeer groot is) moge u toch niet voeren tot versmading, en de veelheid van uw losprijs (d.i. van de boetedoening, die God van u vraagt) drukke u niet ter neder’.</note>.</verse>
<verse osisID="Job.36.19"> Leg af uwe hooghartigheid zon- der dwang en alle fiere heftigheid<note n="2682">Het Hebr. kan ook worden vertaald: ‘Zou Hij uw geluk wel tot stand brengen zonder verdrukking en zonder alle inspanning van kracht’.</note>.</verse>
<verse osisID="Job.36.20"> Roep toch niet om den nacht, waar de volkeren na elkander henen gaan<note n="2683">Vermoedelijk eene toespeling op de velschillende plaatsen, waarin Job zich herhaaldelijk den dood heeft toegewenscht. Naar een andere lezing van den grondtekst: ‘Dat de dwaasheid u niet bedriege, om u te verheffen met (gelijk) den waanwijze’.</note>.</verse>
<verse osisID="Job.36.21"> Pas op, dat gij den weg der ongerechtigheid niet opgaat; want dezen zijt gij begonnen te volgen na den rampspoed<note n="2684">Door zijne soms al te heftige klachten, door zijn al te groot vertrouwen op zijne deugd en door zijne niet altijd met gepasten eerbied voorgedragen verdediging van zijn vermeend recht tegenover God, was Job na den rampspoed begonnen den weg der ongerechtigheid te volgen. Naar eene andere punctuatie kan het tweede verslid ook vertaald worden: ‘Want deswege (nl. om uwe standvastigheid in de beoefening van deugd en godsvrucht te toonen en daardoor uwe verdiensten en uw geluk te vermeerderen) zijt gij beproefd door rampspoed’. Job wordt derhalve aangemaand, deze wijze en liefdevolle inzichten van God niet te verijdelen.</note>.</verse>
<verse osisID="Job.36.22"> Zie, God is hoog verheven in zijne kracht, en niemand onder de wetgevers is aan Hem gelijk<note n="2685">Om Job nog beter te overtuigen, hoe verkeerd hij deed met zijn recht tegenover God vol te houden en zich tegenover Hem te beklagen, terwijl God in zijn almacht en wijsheid het begrip der menschen te boven gaat, eindigt Eliu met eene beschrijving van Gods grootheid.</note>.</verse>
<verse osisID="Job.36.23"> Wie kan navorschen zijne wegen? of wie kan Hem zeggen: Gij hebt onrecht gedaan<note n="2686">Om iemand van onrecht te kunnen beschuldigen moet men èn diens handelingen èn diens bedoeling volledig kennen. Dat is ten opzichte van God voor ons onmogelijk, vgl. het volgende vers, hetwelk echter naar den grondtekst een anderen zin heeft.</note>?</verse>
<verse osisID="Job.36.24"> Bedenk, dat gij onkundig zijt in zijn werk, hetwelk mannen bezongen hebben<note n="2687">Hebr.: ‘Bedenk, dat gij moet loven zijne handelwijze, welke de menschen bezingen’; dat toch is de plicht van alle menschen.</note>.</verse>
<verse osisID="Job.36.25"> Alle menschen zien naar Hem, iedereen staart Hem aan van verre<note n="2688">Vol bewondering voor den grooten en onbegrijpelijken God.</note>.</verse>
<verse osisID="Job.36.26"> Zie, in grootheid gaat God ons begrip te boven, het getal zijner jaren is niet te schatten<note n="2689">Gods eeuwigheid is de grond en het bewijs van zijne volmaakte grootheid en oneindige wijsheid, vgl. X 5. Beter wordt dit vers gelezen achter v. 31, zie noot 1.</note>.</verse>
<verse osisID="Job.36.27"> Hij trekt waterdruppels omhoog, en regenvloeden stort Hij uit als kolken<note n="2690">Als een enkel voorbeeld van Gods oneindig wijze Voorzienigheid wordt melding gemaakt van de manier, waarop Hij vruchtbaren regen en daardoor voedsel schenkt aan de menschen. Hebr. (met geringe wijziging van punctuatie): ‘Druppelen trekt Hij op uit de zee, zij worden vastgekluisterd in zijnen nevel als regen’, waaraan v. 28 aansluit: ‘dien de wolken uitgieten, doen neerdruppelen over de menigte der menschen’.</note>,</verse> 
<verse osisID="Job.36.28"> neerplassend uit de wolken, die alles van boven overdekken<note n="2691">Vgl. vorige noot. De inhoud van v. 27-28 wordt aangevuld en voltooid door v. 31. Vgl. noot 1 en 23.</note>.</verse>
<verse osisID="Job.36.29"> Wanneer Hij de wolken wil uitspreiden als zijne tent,</verse>
<verse osisID="Job.36.30"> en wil bliksemen van boven met zijn licht, dan bedekt Hij zelfs de hengsels der zee<note n="2692">Van den wolkenhemel (v. 29) tot het diepste der zee openbaart zich Gods majesteit; zijn bliksemlicht dringt door tot in de diepte der zee, wier hengsels of diepste diepten Hij alzoo met zijn licht bestraalt of bedekt. Naar den grondtekst luiden v. 29-30: v. 29 ‘Zie, wie begrijpt het uitspreiden der wolken en het gekraak van zijne tent (d.i. het geluid van den donder in de wolken, de woontent Gods); v. 30 Zie, Hij spreidt om zich heen zijn licht en bedekt de wortels der zee’; of naar een andere lezing: ‘Zie, begrijpt men, hoe Hij de wolken uitspreidt, zoodat zij zijne tent vormen, hoe Hij om zich heen spreidt zijnen nevel en de toppen der bergen bedekt’. Deze twee verzen staan hier echter niet op hunne plaats, zie noot 1.</note>.</verse>
<verse osisID="Job.36.31"> Want daarmede richt Hij de volken, en verleent Hij spijzen aan vele stervelingen<note n="2693">Daarmede, te weten met zijn bliksemlicht en wolken. Beter echter (zie noot 1 en 21) wordt dit vers verbonden met v. 28, en met geringe wijziging van een enkel woord (jasoen in plaats van jadien), waardoor tevens het parallelisme tusschen het eerste en tweede verslid zou hersteld worden, vertaald: ‘Want daarmede (nl. met den regen) voedt Hij de volken en geeft Hij spijzen in overvloed’.</note>.</verse>
<verse osisID="Job.36.32"> In zijne handen verbergt Hij het licht, en Hij beveelt het wederom voor den dag te komen.</verse>
<verse osisID="Job.36.33"> Hij boodschapt daaromtrent zijnen vriend, dat het zijn eigendom is, en dat hij erheen kan opstijgen<note n="2694">Daaromtrent, te weten omtrent het licht, maar nu verstaan in overdrachtelijken zin voor geluk, boodschapt God zijnen vriend, aan zijne dienaars, dat het bijzonder eigendom is van Hem, die het ongenaakbare licht bewoont (vgl. I Tim. VI 16), en dat ook hij door trouw te blijven aan zijnen dienst, erheen kan opstijgen, dat hij na duisternis licht, na lijden geluk zal aanschouwen. - Ook de grondtekst van v. 32-33 is niet duidelijk en wordt verschillend verklaard. Gewoonlijk vertaald men: v. 32 ‘Met zijne handen grijpt Hij het (bliksem-)licht en richt het tegen zijnen vijand, v. 33 zijn dondergeluid kondigt Hem aan, in toorn ontstoken wegens de ongerechtigheid’. - Zie omtrent de plaatsing dezer verzen noot 1.</note>.</verse>
</chapter>
<chapter osisID="Job.37"> 
<title>Hoofdstuk XXXVII.</title>
<p>Gods geheimnisvolle grootheid openbaart zich in den winter door sneeuw en ijs (v. 5 b - 10) en vooral in donder- en bliksemweer, zooals het juist op dit oogenblik opkomt (v. 1-5 a). - Wolken en bliksemschichten gaan en komen op zijnen wenk [XXXVI 29, 30, 32, 33] (v. 11-13). - Van dien grooten God zou Job rekenschap willen vragen (v. 14-19)? Neen, God is niet te genaken; Hem, die daar plotseling komt verschijnen, past slechts bevende lof (v. 20-24).</p>
<verse osisID="Job.37.1"> Hier beeft mijn hart, en het springt op van zijne plaats<note n="2695">De oorzaak van deze plotselinge ontsteltenis is, gelijk blijkt uit de volgende verzen, een plotseling opkomend verschrikkelijk onweer. Váár v. 1-5 a worde echter gelezen v. 5 b - 10; vgl. XXXVI noot 1.</note>.</verse>
<verse osisID="Job.37.2"> Hoort, hoort het gerommel, met huivering voor zijne stem, en het geluid, dat voortkomt uit zijnen mond<note n="2696">Te weten het dondergeluid.</note>.</verse>
<verse osisID="Job.37.3"> Onder den ganschen hemel blikt Hij rond<note n="2697">Eene beeldspraak om het flitsen van den bliksem uit te drukken.</note> en zijn licht straalt over de uiteinden der aarde.</verse>
<verse osisID="Job.37.4"> Achter Hem dreunt het geluid, Hij dondert met de stem van zijne grootheid, en bespeurd wordt Hij niet, ofschoon zijne stem zich hooren doet<note n="2698">Achter Hem enz. Hebr. ‘Daarna’ te weten na het licht. Volgens de Vulgaat wordt God voorgesteld door het luchtruim zich heen te bewegen en door de kracht van zijnen gang het geluid van den donder te veroorzaken. Maar ofschoon zijne stem zich hooren doet en het geweld der donderslagen, naar de aangeduide beeldspraak, God als nabij doet kennen, wordt Hij zelf toch niet bespeurd. - Het laatste verslid is in het Hebr. onduidelijk: ‘En Hij houdt ze niet tegen (d.w.z. de bliksemstralen zijn reeds verdwenen, ofwel: de stralen volgen voortdurend elkander op), als zijne stem’ enz.</note>.</verse>
<verse osisID="Job.37.5"> God dondert met zijne stem wonderbaar, Hij<note n="2699">Hebr.: ‘Hij doet wat groot is en wij begrijpen het niet’. Een van die groote en onbegrijpelijke werken Gods wordt thans beschreven in v. 6-10, terwijl in v. 11 naar den grondtekst vermoedelijk de beschrijving van het onweer wordt voortgezet. Daarom is het waarschijnlijk, dat v. 5 b - 10 hier niet op hunne oorspronkelijke plaats staan.</note>, die doet wat groot is en onbegrijpelijk;</verse>
<verse osisID="Job.37.6"> Die het bevel geeft aan de sneeuw om op aarde neer te vallen en aan de regens van den winter en aan de stortbui van zijne kracht<note n="2700">De stortbui van zijne kracht d.w.z. de geweldige buien, die het begin van den winter plegen aan te kondigen.</note>;</verse>
<verse osisID="Job.37.7"> Die op de hand van alle menschen zijn zegel legt, opdat iedereen erkenne zijne werken<note n="2701">In den winter ligt de arbeid in het open veld stil en wordt als 't ware de hand der menschen verzegeld, tot werkeloosheid verplicht, zonder dat men er iets aan kan doen, waardoor de mensch gedrongen wordt zijn eigen machteloosheid en Gods heerschappij in zijne werken te erkennen.</note>.</verse> 
<verse osisID="Job.37.8"> Het wild vlucht in eene schuilplaats en houdt zich verborgen in zijn hol.</verse>
<verse osisID="Job.37.9"> Uit de binnenkamers komt opzetten de orkaan en uit den Berenleider de vorst<note n="2702">De binnenkamers zijn waarschijnlijk ‘de binnenkamers van het Zuiden’ van IX 9. De zuidenwind brengt na hitte (v. 17) storm en onweer; vgl. Is. XXI 1, Zach. IX 14. Aangaande den Berenleider vgl. IX 9 noot 6. Het Hebr.: mezarim wordt verschillend verklaard; meer waarschijnlijk zijn de voornaamste sterrenbeelden om de Noordpool bedoeld: de groote en de kleine Beer. De noordenwind brengt ook in Palestina koude en vorst; vgl. Eccli. XLIII 22. - Ook onder de ‘Binnenkamer’ (Hebr. enkelv. Cheder) is daarom waarschijnlijk een sterrenbeeld te verstaan, dat aan den toenmaligen horizont in het verre Zuiden zichtbaar was.</note>.</verse>
<verse osisID="Job.37.10"> Door Gods adem stolt het ijs en stroomen wederom wijd uit de wateren<note n="2703">En stroomen wederom, Hebr.: ‘en de wijde watervlakte wordt tot een vaste massa’.</note>.</verse>
<verse osisID="Job.37.11"> De tarwe verlangt naar wolken, en de wolken spreiden uit hun licht<note n="2704">De tarwe is eene onjuiste overzetting van het Hebr. woord beri ‘met vochtigheid’. Gewoonlijk vertaalt men aldus: ‘Hij bezwaart de wolk met vochtigheid en Hij spreidt uit de wolk van zijn licht’ d.w.z. die gevuld is met bliksemlicht. Maar vermoedelijk is beri eene verschrijving van barâk bliksem, en dan is de letterlijke vertaling van v. 11-13 aldus: ‘het gewolkte slingert den bliksem uit, het zwerk schiet uit zijne stralen, v. 12 en deze vliegen kronkelend rond naar zijne (Gods) wenken, otn alles te verrichten wat Hij hun beval, over de oppervlakte van den aardkring, v. 12 hetzij ter roede voor zijne aarde hetzij ter barmhartigheid, naar gelang Hij het hun doet vinden’.</note>.</verse>
<verse osisID="Job.37.12"> Zij dwalen in de rondte, waarheen de wil des Bestuurders ze voert, tot ieder werk, waartoe Hij hun bevel gaf, over de oppervlakte van den aardkring,</verse>
<verse osisID="Job.37.13"> hetzij over een enkelen stam<note n="2705">Het Hebr. woord schebeth kan met ‘stam’ vertaald worden, maar beteekend ook ‘roede’, welke beteekenis hier beter past; zie vorige noot. De grondtekst bevat driemaal het woord im ‘hetzij’, maar vermoedelijk moet het tweede als dittographie vervallen.</note>, hetzij over zijn land, hetzij op welke plaats ook van zijne barmhartigheid Hij hun het bevel gaf zich er te bevinden.</verse>
<verse osisID="Job.37.14"> Luister er naar, o Job; sta stil, en beschouw de wonderwerken Gods.</verse>
<verse osisID="Job.37.15"> Weet gij, wanneer God aan den regen<note n="2706">Uit de regenwolken komen de bliksemstralen te voorschijn. Hebr.: ‘Begrijpt gij, hoe God er mede werkt (nl. met die wonderbaarheden van bliksem en donder, waarvan sprake is in het vorige vers), hoe het bliksemlicht opflikkert in zijne wolk’.</note> het bevel heeft gegeven om het licht van zijne wolken te vertoonen?</verse> 
<verse osisID="Job.37.16"> Kent gij de machtige gangen der wolken en de volmaakte wetenschappen<note n="2707">Hebr.: ‘Begrijpt gij iets omtrent het zweven der wolken, het wonder van Hem, die volmaakt is in wetenschappen’. Het doen zweven der wolken is het wonder van God, die, volmaakt in wetenschappen, het juiste evenwicht der wolken ordent en regelt naar behoefte.</note>?</verse>
<verse osisID="Job.37.17"> Zijn uwe kleederen niet heet, als de aarde wordt bestreken door den zuidenwind<note n="2708">Dat geringe ongemak kunt gij zelfs niet verhinderen, hoe wilt gij dan toch over Gods handelwijze een oordeel vormen. In het Hebr. vormt dit vers één zin met het volgende: ‘Gij, wien uw kleed te heet is, als enz., hebt gij’ enz.</note>?</verse>
<verse osisID="Job.37.18"> Gij, hebt gij wellicht met Hem gesmeed de hemeltransen, die onwrikbaar vast als van koper gegoten zijn<note n="2709">Hebr.: ‘die vaststaan als een spiegel (van metaal) gegoten’, zooals de spiegels in de oudheid waren.</note>?</verse>
<verse osisID="Job.37.19"> Leer ons, wat wij Hem zullen zeggen<note n="2710">Eliu spot met de waanwijsheid van Job: Gij, die u zelven zoo wijs acht, dat gij met God wilt redetwisten over de manier, waarop Hij zijne rechtsmacht moet uitoefenen, leer ons, wat wij Hem zullen zeggen, als God ons omtrent zijn wereldbestuur iets vragen mocht; wij weten er niets van.</note>; wij toch, wij worden omwoeld door duisternis.</verse>
<verse osisID="Job.37.20"> Wie zal Hem vertellen, wat ik te zeggen heb? ja, als de mensch zou spreken, hij zou verslonden worden<note n="2711">Met toespeling op Job's woorden vooral van XIII 3, 15, 19 (vgl. XXXI 35) zegt Eliu, dat het verlangen van een mensch om met God in het gericht te treden, eene dwaasheid is. Niet alleen is God niet te genaken voor dien mensch zelf, maar zelfs degene, die het verlangen van dien mensch aan God overbracht, zou door de majesteit Gods verpletterd, verslonden worden.</note>.</verse>
<verse osisID="Job.37.21"> Ei, nu ziet men niet het licht; plotseling wordt de lucht verdicht tot wolken, doch een voorbijgaande windvlaag drijft ze weg.</verse>
<verse osisID="Job.37.22"> Uit het Noorden breekt goudglans te voorschijn, en aan God...... in vreeze lof<note n="2712">Vs. 21-22 beschrijven de verschijning van God, die zonder verdere vermelding in XXXVIII 1 tot Job begint te spreken. Terwijl het onweer nog voortduurt, dringen plotseling de wolken dicht opeen en wordt de lucht verduisterd; doch een voorbijgaande windvlaag drijft ze weer weg, en uit het Noorden d.i. uit hen hemel (vgl. XXVI 7 noot 5) breekt een goudglans te voorschijn, waarin God zijne verschijning openbaart. Daarom roept Eliu vol ontzetting uit: en aan God.... in vreeze lof, en stamelt hij Gods Majesteit aanbiddend de lofwoorden van v. 23 en 24. - Deze verklaring van v. 21 en 22 wordt bevestigd door den grondtekst: v. 21 ‘En nu ziet men niet het licht, - daar schittert het (nl. het licht) door de wolken, terwijl een windvlaag voorbijvaart en ze wegzuivert. v. 22: Uit het Noorden breekt goudglans te voorschijn, en op gene (nl. de wolken, ʼêleh gelezen, zooals ook de Septuag. las, in plaats van ʼeloah, wat gemakkelijk door verschrijving uit ʼêleh kon ontstaan, doch na ʽal geen zin heeft) (verschijnt) de schrikwekkende Majesteit (het Hebr. noraʽ hôd, kan niet anders beteekenen)’. Het Hebr. woord sahâb = ‘aurum’ wordt ook in de Septuag. om schrijvend vertaald met ‘goudkleurige wolk’; misschien is dat woord wel door verschrijving ontstaan uit sohar, dat ‘verblindend licht’ beteekent.</note>!</verse> 
<verse osisID="Job.37.23"> Waardig Hem tegemoet treden kunnen wij niet; groot is Hij in kracht en rechtsmacht en gerechtigheid; neen, uitspreken kan men het niet.</verse>
<verse osisID="Job.37.24"> Daarom vreezen Hem de mannen, en opzien durven zij niet, zij allen, die zich wanen wijs te zijn.</verse>
</chapter>
<chapter osisID="Job.38">
<title>Hoofdstuk XXXVIII.</title>
<p>God (v. 1) daagt Job uit te antwoorden, wie in den beginne de aarde heeft uitgemeten en vastgesteld onder het gejubel van sterren en engelen (v. 2-7), en wie de sterrenbeelden met de tijdwisseling geregeld heeft (v. 31, 32, 12-15). - Wie heeft de grenzen der zee bepaald? (v. 8-11). - Overziet gij de uiterste grenzen der schepping, den bodem der zee, de onderwereld, de breedte der aarde, de lichtsferen? (v. 16-21); en kent gij de atmospherische krachten? (v. 22-27). - Wie veroorzaakt de weerswisselingen? (v. 28-30). - Aan wien gehoorzamen zij? (v. 33-35), en door wiens verstand wordt alles beheerscht? (v. 36-38). - [Verschaft gij voedsel aan leeuwen of raven? (v. 39-41)].</p>
<verse osisID="Job.38.1"> De Heer nu antwoordde Job uit den onweersstorm en zeide<note n="2713">Vijf en twintigste rede, van v. 2 tot 38, waarin vermoedelijk eene verschuiving van eenige verzen is aan te nemen. Vs. 31 en 32 staan niet op hunne plaats; want zij handelen over de schepping van gesternten, terwijl ter plaatse, waar zij staan, sprake is van winter en stormweer. Vóór v. 12 z uden zij goed passen. - Als v. 8-11 geplaatst werden achter v. 15, zou de gedachtengang beter zijn: de aarde onder ons v. 2-7, de hemel boven ons v. 31, 32 en 12-15. Te meer is deze verplaatsing aan te nemen, daar in v. 16 diezelfde gedachtengang terugkeert: de schepping onder ons v. 16-18, en de schepping boven ons v. 19-21. Ook sluit v. 31 op voortreffelijke wijze aan bij v. 7; beide toch spreken van sterren bij hun eerste ontstaan; en v. 16 sluit goed aan bij v. 8-11. - Naar den grondtekst zouden v. 24 en 25 beter met elkander van plaats verwisselen, en misschien ook v. 14 a met v. 13 b. - Ten gevolge van deze verschuivingen bestaat de rede uit een eerste strophenpaar v. 2-7 en v. 31, 32, 12-15, een eerste tusschenstrophe v. 8-11, een tweede strophenpaar v. 16-21 en v. 22-27, een tweede tusschenstrophe v. 28-30, en een derde stropenpaar v. 33-35 en v. 36-38. - De inhoud der strophen wordt aangegeven in den korten inhoud, boven het hoofdstuk geplaatst.</note>:</verse>
<verse osisID="Job.38.2"> Wie is het, die daar met onverstandige woorden meeningen samenvlecht<note n="2714">Hebr.: ‘Wie is het, die het plan (Gods d.i. de Voorzienigheid) verduistert met woorden zonder verstand’. Job had de wijsheid van Gods voorzienigheid in het toedeelen van vooren tegenspoed verduisterd door haar in zijne reden niet genoeg te erkennen.</note>?</verse> 
<verse osisID="Job.38.3"> Omgord als een man uwe lendenen; Ik zal u vragen stellen, en gij, antwoord Mij<note n="2715">Omgord enz. als ten strijde met mij. - Job had meermalen God uitgedaagd om met hem in het gericht te treden, vgl. XIII 19-22, XVI 22, XXXI 35. Na eerst zijnen profeet Eliu te hebben opgewekt om op menschelijke wijze, vgl. XIII 21, XVI 22, hem het verkeerde zijner woorden onder het oog te brengen, geeft nu God zelf gehoor aan Job's uitdaging, maar niet om aan zijn schepsel rekenschap te geven van zijne daden, doch om hem nog beter te overtuigen, dat hij volstrekt onbevoegd is zich over Gods doen en laten een oordeel te vormen. Om Job nog meer tot nederige onderwerping en tot boetvaardigheid te brengen, vgl. XXXIV noot 6, toont God hem in deze en de twee volgende reden zijne algeheele opperheerschappij over de schepping en tevens zijne wijze voorzienigheid, die boven het begrip en de macht der menschen uitgaat, en waaraan zij zich in alle nederigheid te onderwerpen hebben.</note>.</verse>
<verse osisID="Job.38.4"> Waar waart gij, toen Ik de grondslagen legde der aarde; zeg het Mij, als gij er kennis van hebt.</verse>
<verse osisID="Job.38.5"> Wie heeft hare afmetingen vastgesteld, zoo gij het weet? of wie heeft over haar het meetsnoer heengetrokken?</verse>
<verse osisID="Job.38.6"> Waarop zijn hare steunpilaren vastgezet<note n="2716">In dichterlijke beeldspraak heet de aarde op steunpilaren vastgezet, ofschoon de dichter wist, dat zij zonder steunsel hangt in het hemelruim; vgl. XXVI 7.</note>? of wie heeft haren hoeksteen neergelaten,</verse>
<verse osisID="Job.38.7"> toen Mij in koor prezen de morgensterren en juichten alle zonen Gods<note n="2717">Morgensterren zijn de pas geschapen sterren. Zonen Gods zijn de engelen, die aldus worden genoemd, omdat ze door God zijn geschapen, als zuivere geesten op God als zonen op hunnen vader gelijken, en als dienaren en afgezanten deel nemen in Gods wereldbestuur. Gelijk bij het begin der schepping, zoo juichten ook de engelen in stille harmonie met de sterren bij de geboorte van Christus, het begin der herstelling van de aarde, vgl. Luc. II 13, Matth. II 2. - Na dit vers, waarmede de vóórstrophe van het eerste strophenpaar eindigt, moest als nàstrophe volgen v. 31, 32, 12-15, waarna v. 8-11 de eerste tusschenstrophe uitmaakt; vgl. noot 1.</note>?</verse>
<verse osisID="Job.38.8"> Wie heeft met deuren afgesloten de zee, toen zij als uit den moederschoot te voorschijn sprong,</verse>
<verse osisID="Job.38.9"> toen Ik de wolken gaf tot haar kleed en met duisternis als met kinderwindselen haar omwikkelde?</verse>
<verse osisID="Job.38.10"> Ik omgaf haar met mijne grenzen en plaatste slagboom en regels</verse>
<verse osisID="Job.38.11"> en zeide: tot hiertoe zult gij komen en niet verder gaan, en hier zult gij breken uw woeste golven.</verse> 
<verse osisID="Job.38.12"> Hebt gij wellicht na uw ontstaan bevelen gegeven aan de ochtendschemering en aan het morgenrood zijne plaats aangewezen?</verse>
<verse osisID="Job.38.13"> En hebt gij schuddend vastgegrepen de uiteinden der aarde en van haar afgeschud de snoodaards<note n="2718">Naar den grondtekst hangt dit vers af van het voorafgaande: Hebt gij bevelen gegeven aan enz. ‘om vast te grijpen bij hare vleugelen (uiteinden) de aarde, opdat de snoodaards van haar worden afgeschud’. De aarde wordt voorgesteld als een ontzaggelijk groot kleed, waarvan de uiteinden door de ochtendschemering worden vastgegrepen, om de misdadigers, die des nachts als ongedierte voortkrioelen, ervan af te schudden.</note>?</verse>
<verse osisID="Job.38.14"> Vorm herkrijgt zij als zegelklei en zij staat daar als een kleed<note n="2719">Bij gebrek aan was gebruikten de ouden klei om te zegelen. De aarde, des nachts een vormelooze, donkere massa, herkrijgt bij het aanbreken van het licht door het zichtbaar worden van bergen en dalen als een zegel-afdruk haar profiel en vertoont zich dan door het herleven harer kleuren als een veelkleurig kleed.</note>.</verse>
<verse osisID="Job.38.15"> Den snoodaards wordt hun licht ontnomen en hun opgeheven arm verbrijzeld<note n="2720">De nacht is het licht der snoodaards; door het aanbreken van het morgenlicht wordt hun opgeheven arm verbrijzeld d.i. worden hunne plannen verijdeld.</note>.</verse>
<verse osisID="Job.38.16"> Zijt gij afgedaald naar de diepte der zee en hebt gij rondgewandeld over den bodem van den oceaan?</verse>
<verse osisID="Job.38.17"> Staan voor u open de poorten des doods en hebt gij de duistervolle verblijven<note n="2721">De duistervolle verblijven zijn de onderwereld, de sjeool, vgl. X 21-22.</note> gezien?</verse>
<verse osisID="Job.38.18"> Hebt gij in oogenschouw genomen de breedte der aarde? Toon mij, indien gij alles weet,</verse>
<verse osisID="Job.38.19"> langs welken weg het licht woont en waar het verblijf is der duisternis,</verse>
<verse osisID="Job.38.20"> dat gij ze zoudt voeren een voor een naar hun eigen gebied, en de paden zoudt kennen naar hun huis?</verse>
<verse osisID="Job.38.21"> Wist gij toen, dat gij zoudt geboren worden, en kendet gij het getal uwer jaren<note n="2722">Volgens Hebr. zegt God hier spottend tot Job: ‘Gij weet het toch wel, want te voren waart gij geboren en het getal uwer jaren is (zoo) groot!’</note>?</verse>
<verse osisID="Job.38.22"> Zijt gij binnengegaan in de schatkamers van de sneeuw, of hebt gij de schatkamers aanschouwd van den hagel,</verse> 
<verse osisID="Job.38.23"> dien Ik heb bijeenvergaard voor den vijandelijken tijd, voor den dag van strijd en oorlog<note n="2723">De hagel is een der geesels, waarvan God zich bedient om de menschen te straffen, vgl. Exod. IX 18, Josue X 11, Is. XXX 30, Ezech. XIII 11, Apoc. XVI 21.</note>?</verse>
<verse osisID="Job.38.24"> Langs welken weg verspreidt zich het licht, verdeelt zich de hitte over de aarde?</verse>
<verse osisID="Job.38.25"> Wie bepaalt den loop van de geweldige regenhoos en de richting van den dreunenden donder,</verse>
<verse osisID="Job.38.26"> opdat de regen neerplasse over het land zonder menschen in de woestenij, waar geen der stervelingen verblijf houdt,</verse>
<verse osisID="Job.38.27"> opdat hij verzadige de onbewoonde wildernis en groenende kruiden voortbrenge?</verse>
<verse osisID="Job.38.28"> Wie is de vader van den regen, en wie heeft de dauwdruppelen geteeld?</verse>
<verse osisID="Job.38.29"> Uit wiens moederschoot is het ijs voortgekomen, en de rijp des hemels wie heeft hem voortgebracht?</verse>
<verse osisID="Job.38.30"> Eenen steen gelijk verharden de wateren en de oppervlakte van den waterkolk verdikt.</verse>
<verse osisID="Job.38.31"> Kunt gij samenbinden het flikkerend Plejaden-gesternte, of kunt gij den ring van Arcturus verbreken<note n="2724">Hebr.: ‘Vermoogt gij de banden der Plejaden saam te knoopen of den gordel (v.a. de kluisters) van Orion te ontbinden?’ Het Plejaden-gesternte is een sterrengroep in het teeken van den Stier, bestaande uit ongeveer zeven helderlichtende en eene menigte soms als nevel met het bloote oog zichtbare kleine sterren, die als tegen elkander gepakt schijnen te staan. Arcturus is eigenlijk slechts één ster van Boötes of den Berenleider, een over een groot gedeelte van den noordelijken hemel verspreid sterrenbeeld aan den staart van den Grooten Beer, maar dikwijls wordt met dezen naam het geheele sterrenbeeld bedoeld. Het Hebr. Khesil beteekent evenwel zeer waarschijnlijk het schitterende sterrenbeeld Orion, waarin de ouden een reus zagen, wiens gordel de drie schitterende middelste sterren vormen. Zie IX noot 6.</note>?</verse>
<verse osisID="Job.38.32"> Brengt gij de Morgenster te voorschijn op haren tijd, en doet gij de Avondster opgaan over de zonen der aarde<note n="2725">Morgenster. Het Hebr. woord massaroth, in IV Reg. XXIII 5 massaloth en aldaar door de Vulg. vertaald met ‘duodecim signa’ = de twaalf bekende teekenen van den Dierenriem, duidt waarschijnlijk niets anders aan dan Venus in hare verschillende verschijningen als morgenen avondster. Het door de Vulg. met Avondster vertaalde Hebr. woord ʽajisj is waarschijnlijk Aldebaran, de hoofdster van de Hyaden. Zie IX noot 6. Over de zonen der aarde, Hebr.: ‘en hare kinderen’ nl. van Aldebaran, d.z. de haar omgevende kleine Hyaden. Alzoo niet Job, maar God is de Schepper der sterren (v. 31); Hij doet ze op geregelde tijden verschijnen. - Omtrent de plaats van v. 31 en 32 zie noot 1 en 5.</note>?</verse> 
<verse osisID="Job.38.33"> Is u bekend de ordening des hemels en bepaalt gij haren invloed op de aarde<note n="2726">Hebr. met eenigszins gewijzigde punctuatie: ‘Doet gij weten (d.w.z. schrijft gij voor) de wetten des hemels, en bepaalt gij’ enz. Blijkens den samenhang zijn hier bedoeld de wetten, waarnaar de weersgesteldheid zich regelt.</note>?</verse>
<verse osisID="Job.38.34"> Verheft gij uwe stem tegen de wolken, dat een vloed van water u overstelpt?</verse>
<verse osisID="Job.38.35"> Zendt gij de bliksems uit, dat zij gaan en terugkeerend zeggen tot u: hier zijn wij?</verse>
<verse osisID="Job.38.36"> Wie heeft in 's menschen binnenste het verstand gelegd, of wie gaf aan den haan het instinct<note n="2727">In 's menschen binnenste. Het aldus vertaalde Hebr. woord toechot wordt verschillend opgevat. Afgeleid van toeach = bedekken, wordt het door sommigen vertaald met ‘wolken’, door anderen met ‘maangestalten’, waarbij de maan geheel of gedeeltelijk bedekt, onzichtbaar, is. Evenzoo in het tweede verslid het Hebr. woord sechvi, door de Vulgaat met gallus = haan vertaald. Afgeleid van sachah = zien, wordt het vertaald met: beschouwing, gedachte, hart, haan, voorstelling, volle maan, enz. Daar hier blijkens den samenhang sprake is van de weerswisselingen, die, naar beweerd wordt, grootelijks afhangen van de verschillende gestalten der maan, is waarschijnlijk in het eerste verslid de geheel of gedeeltelijk bedekte, en in het tweede verslid de volle maan bedoeld; en dan vraagt God hier, wie aan de maan de kracht gaf, om invloed uit te oefenen op de veranderingen van het weer. Volgens de Vulgaat vraagt God, wie in 's menschen binnenste het verstand heeft gelegd of in het algemeen of in het bijzonder, om soms vooruit de veranderingen van het weer te kunnen voorzien, en aan den haan het instinct gaf, om door zijn gekraai, evenals het aanbreken van den dag, soms de verandering van weer aan te kondigen.</note>.</verse>
<verse osisID="Job.38.37"> Wie zal uitleggen het samenstel der hemelen, en de harmonie des hemels wie zal haar doen slapen<note n="2728">Met het samenstel en de harmonie des hemels is misschien bedoeld de geregelde afwisseling van het weer. Hebr.: ‘Wie kan tellen (of naar een andere lezing: Wie kan uitspreiden) de wolken met wijsheid, en de waterzakken des hemels, wie kan ze uitstorten’.</note>?</verse>
<verse osisID="Job.38.38"> Wanneer werd het stof uitgestrooid over de aarde, en werden de aardkluiten samengevoegd<note n="2729">In het Hebr. hangt dit vers af van het voorafgaande: ‘opdat (nl. door het uitstorten van het hemelwater) het stof zich vorme tot eene vaste massa en de aardkluiten zich samenvoegen’.</note>?</verse>
<verse osisID="Job.38.39"> Vangt gij buit<note n="2730">Hier begint de zes en twintigste rede, waarin God zijne onbeperkte alleenheerschappij en zijne onnavolgbare en algoede voorzienigheid aantoont uit de dierenwereld. Deze rede loopt van XXXVIII 39 tot XXXIX 30; doch ook hier dient wederom eene tekstverschuiving te worden aangenomen. De beschrijving van roofvdgels in XXXIX 26-30 past niet op de plaats, waar ze nu staat. Zij behoort bij de schildering van roofdieren in het algemeen en wel na die van de raaf in het bijzonder in XXXVIII 41. - Door deze verplaatsing wordt de stropheering aldus geregeld: een eerste strophenpaar XXXVIII 39-41 met XXXIX 26, en XXXIX 27-30, een eerste tusschenstrophe XXXIX 1-4, een tweede strophenpaar v. 5-8 en v. 9-12, een tweede tusschenstrophe v. 13-18, en een derde strophenpaar v. 19-22 en v. 23-25. - De inhoud der strophen wordt aangegeven in den korten inhoud, boven dit hoofdstuk tusschen [ ] en boven het volgende geplaatst. Het volgende hoofdstuk had dus beter met dit vers kunnen beginnen en met v. 30 kunnen eindigen.</note> voor de leeuwin, en verzadigt gij de ziel<note n="2731">Ziel staat hier voor behoefte aan voedsel, waardoor zij in het leven blijven en groeien.</note> van hare welpen,</verse> 
<verse osisID="Job.38.40"> wanneer zij gelegerd zijn in holen en in spieplaatsen op den loer liggen?</verse>
<verse osisID="Job.38.41"> Wie verschaft spijs aan den raaf, wanneer zijne jongen rondfladderend schreien tot God<note n="2732">Alle dieren, die van honger schreeuwen, kunnen gezegd worden onbewust te schreien tot God, van wien ten laatste alle voedsel en levensonderhoud komt.</note>, omdat zij geen voedsel hebben?</verse>
</chapter>
<chapter osisID="Job.39">
<title>Hoofdstuk XXXIX.</title>
<p>God vraagt aan Job, of hij het is, die zorgt voor het gevederte en den wiekslag van den havik (v. 26), en die aan den arend zijn trotsche natuur heeft gegeven (v. 27-30). - Zorgt gij voor de gemakkelijke voortteling der klipgeiten (v. 1-4)? - Wie gaf aan den woudezel zijn ongebreidelde natuur (v. 5-8)? Beheerscht gij de kracht van den neushoorn (v. 9-12)? - Beschouw de wonderlijke eigenschappen van de struishen (v. 13-18). - Gaaft gij kracht en moed aan het paard (v. 19-22)? Beschouw zijn onversaagden moed (v. 23-25). - [God ontlokt aan Job een rouwmoedige schuldbekentenis (v. 31-33)].</p>
<verse osisID="Job.39.1"> Kent gij den tijd voor den worp der klipgeiten op de rotsen, of slaat gij de barende hinden gade?</verse>
<verse osisID="Job.39.2"> Telt gij de maanden van hare dracht, en weet gij den tijd van haren worp?</verse>
<verse osisID="Job.39.3"> Zij krommen zich tot jongen, en zij werpen, en stooten een schreeuw uit<note n="2733">Zonder zorg van eenig mensch gaat bij hen de voortteling gemakkelijk. Zij stooten enz. Hebr.: ‘en hunne weeën zijn zij kwijt’.</note>.</verse>
<verse osisID="Job.39.4"> Haar jongen scheiden zich van haar af en gaan heen waar voedsel is; zij loopen weg en keeren niet tot haar terug.</verse> 
<verse osisID="Job.39.5"> Wie heeft den woudezel de vrijheid gelaten, en wie heeft zijne banden losgemaakt,</verse>
<verse osisID="Job.39.6"> hem, wien Ik woning gaf in de woestenij en verblijfplaatsen in het zoutland<note n="2734">In het onvruchtbare als met zout gedrenkte land, in de woestijn nabij de Doode- of Zoutzee.</note>?</verse>
<verse osisID="Job.39.7"> Verachting heeft hij voor het gewoel der stad, het geroep van den drijver hoort hij niet<note n="2735">De bevolking der stad veracht of ontvlucht hij; vrij is hij van het geroep en den dwang des drijvers.</note>.</verse>
<verse osisID="Job.39.8"> Hij blikt rond over de bergen, waar hij weidt, en doorzoekt alles wat groenend is.</verse>
<verse osisID="Job.39.9"> De neushoorn<note n="2736">Hebr. waarschijnlijk: ‘wilde os’.</note>, wil hij u dienen? of vertoeft hij bij uwen voerbak?</verse>
<verse osisID="Job.39.10"> Spant gij den neushoorn uwen teugel aan om te ploegen? of maakt hij de kluiten der valleien fijn op uwen wenk<note n="2737">Op uwen wenk; zóó dient vertaald te worden, en niet ‘achter u’; want evenmin als in onze streken loopt in het Oosten de landbouwer bij het eggen vóór het werkdier uit, maar achter de egge.</note>?</verse>
<verse osisID="Job.39.11"> Stelt gij vertrouwen op zijn groote kracht, en laat gij hem uwe werkzaamheden over<note n="2738">De groote kracht van den neushoorn of wilden os kan de mensch zich niet ten nutte maken.</note>?</verse>
<verse osisID="Job.39.12"> Vertrouwt gij van hem, dat hij u den oogst zal toevoeren en uwen dorschvloer vullen zal?</verse>
<verse osisID="Job.39.13"> De veeren van de struishen zijn gelijk aan de veeren van reiger en havik<note n="2739">Eerst wordt gewezen op de overeenkomst van de struishen met andere vogels om daardoor hare bijzondere eigenschappen beter te laten uitkomen. Gewoonlijk wordt het Hebr. anders, doch verschillend vertaald. Meestal vertaald men: ‘De vleugel van de struishen klapt vroolijk op en neer; (maar) is haar vleugel en gevederte lieflijk’ (als van ooievaar, zwaan of andere vogels, die met hare vleugels en gevederte hare eieren verwarmen en uitbroeden)? Anderen: ‘Is de vleugel van de struishen vriendelijk, is haar vleugel enz’? waarvan de zin gelijk is aan die der voorafgaande vertaling.</note>.</verse>
<verse osisID="Job.39.14"> Wanneer zij hare eieren laat liggen op den grond, gij, verwarmt gij ze wellicht in het zand<note n="2740">De struishen legt hare eieren in het warme zand en laat ze door de zonnewarmte uitbroeden.</note>?</verse>
<verse osisID="Job.39.15"> Zij denkt er niet aan, dat een voet ze vertreden of een dier des velds ze verbrijzelen kan.</verse>
<verse osisID="Job.39.16"> Hardvochtig is zij voor hare jongen, als waren het de haren niet; te vergeefs arbeidt zij, omdat geen vrees haar prangt<note n="2741">Hardvochtig, omdat zij niet zelf hare jongen uit de eieren uitbroedt en er niet meer naar omziet. Dikwijls arbeidt zij je vergeefs, omdat geen vrees haar prangt tot betere voorzorg voor hare eieren.</note>.</verse>
<verse osisID="Job.39.17"> Want God heeft haar begrip onthouden, en oyerleg gaf Hij haar niet<note n="2742">De natuur, haar door God gegeven, heeft haar begrip en overleg onthouden, om beter voor hare eieren en jongen te zorgen. Maar niettegenstaande haar domme natuur beschaamt zij (vgl. het volgende vers) door hare snelheid andere dieren en ook den mensch.</note>.</verse>
<verse osisID="Job.39.18"> Doch is de tijd aangebroken, dan heft zij de vleugelen omhoog; zij spot met 't paard en zijn berijder<note n="2743">Is de tijd aangebroken, dat zij haar leven heeft te redden voor bereden jagers, dan heft zij de vleugels omhoog, niet om te vliegen, maar om door het slaan met hare vleugels de snelheid van haren loop te vermeerderen, en spot enz. Anderen vertalen het Hebr.: ‘ten tijde dat zij hare vleugels omhoog slaat’, ofwel naar eene andere lezing: ‘ten tijde van het komen der boogschutters ijlt zij heen, spot zij’ enz.</note>.</verse>
<verse osisID="Job.39.19"> Verschaft gij kracht aan het paard, of omgeeft gij zijnen nek met gehinnik<note n="2744">Als het paard hinnikt trilt zijn nek en golven zijne manen, zoodat het gehinnik zijnen ziek schijnt te omgeven. Anderen vertalen in plaats van gehinnik ‘golvende manen’, of naar eene andere lezing ‘kracht’.</note>?</verse>
<verse osisID="Job.39.20"> Doet gij het opspringen als sprinkhanen? de glorie van zijne neusgaten, verschrikking<note n="2745">De glorie zijner neusgaten is zijn snuiven en brieschen, dat verschrikking veroorzaakt.</note>!</verse>
<verse osisID="Job.39.21"> Zijn hoef slaat groeven in den grond, stoutmoedig springt het op; tegemoet vliegt het de gewapenden.</verse>
<verse osisID="Job.39.22"> Vrees veracht het, en voor het zwaard wijkt het niet.</verse>
<verse osisID="Job.39.23"> Boven hem rammelt de pijlkoker, bliksemt speer en schild.</verse>
<verse osisID="Job.39.24"> Hittig en briesend verslindt het den grond en stoort er zich niet aan, of het geschal schettert der trompet<note n="2746">Als het paard hittig en brieschend pijlsnel voortvliegt, schijnt het den grond te verslinden. In zijn moedige vaart bij het achtervolgen des vluchtenden vijands stoort het er zich niet aan, of de trompet den terugtocht blaast; het wil steeds vooruit.</note>.</verse>
<verse osisID="Job.39.25"> Zoodra het de klaroen verneemt, roept het: ha! van verre ruikt het den oorlog, de aanvuring der oversten en het krijgsgeschreeuw<note n="2747">Reeds vóórdat de krijg begint, zoodra het de klaroen verneemt, schijnt het reeds begeesterd door het wapengekletter, de aanvuring der oversten, enz.</note>.</verse> 
<verse osisID="Job.39.26"> Is het door uw beleid, dat de havik veeren krijgt en zijne vleugelen uitslaat tegen den zuiderstorm in<note n="2748">Tegen den zuiderstorm in vliegt de havik met buitengewone snelheid en kracht. Meestal vertaalt men: ‘naar het zuiden’, en meent men, dat hier sprake is van een geregelden heentrek naar zuidelijke streken; doch de havik is geen trekvogel.</note>?</verse>
<verse osisID="Job.39.27"> Is het op uw bevel, dat de arend zich opheft in de hoogte en op steilten zijn nest bouwt?</verse>
<verse osisID="Job.39.28"> Op de rotsen houdt hij verblijf, op overhangende rotswanden toeft hij en op ontoegankelijke klippen.</verse>
<verse osisID="Job.39.29"> Vandaar uit beloert hij zijn aas, en van de verte spieden zijne oogen.</verse>
<verse osisID="Job.39.30"> Zijne jongen likken bloed, en waarook een lijk zich bevindt, aanstonds is hij er<note n="2749">Lijk. Hebr.: ‘verslagene’ in het gevecht. De arend aast ook op lijken, mits ze nog niet aan het bederven zijn.</note>.</verse>
<verse osisID="Job.39.31"> En de Heer ging voort en sprak tot Job:</verse>
<verse osisID="Job.39.32"> Hij, die wil twisten met God, houdt hij zoo gemakkelijk zijnen mond? - Voorzeker, die klachten heeft tegen God, hij is verplicht Hem te antwoorden<note n="2750">Ironisch verwijt God aan Job, dat hij nu zwijgt, om daardoor een rouwmoedige schuldbekentenis hem te ontlokken. Hebr.: ‘Wil de vitter nog met den Almachtige twisten? de aanklager van God kome nu met zijn antwoord voor den dag’. - In verschillende Hebreeuwsche uitgaven maken V. 31-35 de eerste vijf verzen uit van hoofdstuk XL. - Blijkbaar echter staan deze verzen, evenals de daaropvolgende XL 1-9, niet op hunne plaats. Want zij staan midden tusschen de prachtige schildering van exemplaren uit de dierenwereld in XXXIX, XL en XLI, welke schildering erdoor onderbroken wordt. - De beide stukken, nl. XXXIX 31-35 en XL 1-9, vormen met XLII 1-6 een afgeronde samenspraak tusschen God en Job, die de acht en twintigste rede, de laatste van het dichtstuk, is, en waarin Job tot volkomen erkentenis van zijne eigen verkeerdheden en van Gods almacht wordt gebracht en getuigenis aflegt van zijne boetvaardige gezindheid. Deze rede bestaat dan ook uit een eerste strophenpaar XXXIX 32, 34, 35 en XL 2-4, een tusschenstrophe XL 5-9, en een tweede strophenpaar XLII. 2-3 (waarvan het laatste vers twee verzen bevat) en v. 4-6. De inhoud dezer strophen staat tusschen [ ] aangegeven in den korten inhoud boven dit en het volgende hoofdstuk en boven XLII geplaatst. - Ter verklaring, hoe deze laatste rede aldus verspreid geraakte, wordt vermoed, dat er geen plaats meer was op de rol van het handschrift, welke verdeeld was in drie kolommen, ééne voor de vóórstrophen, ééne voor de nàstrophen en ééne voor de tusschenstrophen. Bij gebrek aan plaats nu werd deze laatste rede geschreven op de ledige ruimten van het perkament, die nog waren open gebleven; en zóó kwam het eerste gedeelte (het eerste strophenpaar en de tusschenstrophe), waarin God voornamelijk spreekt, te staan achter de zes en twintigste rede, en het tweede gedeelte (het tweede strophenpaar), waarin Job spreekt, achter de zeven en twintigste rede.</note>.</verse>
<verse osisID="Job.39.33"> Job nu antwoordde den Heer en zeide:</verse> 
<verse osisID="Job.39.34"> Ik, die lichtzinnig gesproken heb, wat kan ik antwoorden? Ik leg mijne hand op mijnen mond<note n="2751">Hebr.: ‘armzalige die ik ben, wat zal ik antwoorden?’ De hand op den mond leggen wil zeggen: het stilzwijgen bewaren.</note>.</verse>
<verse osisID="Job.39.35"> Eens heb ik gesproken - ach, had ik het niet gezegd! - en andermaal<note n="2752">Eens- en andermaal beteekent: herhaaldelijk.</note>; niets zal ik er meer aan toevoegen.</verse>
</chapter>
<chapter osisID="Job.40">
<title>Hoofdstuk XL.</title>
<p>[De Heer (v. 1) vraagt aan Job, die tegenover God wilde gelijk hebben, of hij goddelijke almacht bezit (v. 2-4), en brengt hem tot beter inzicht van zijn onrecht door met die almacht van Job den spot te drijven (v. 5-9).] - God toont zijne grootheid door de beschrijving van het door Hem geschapen krachtige nijlpaard (v. 10-14). (Voor de nastrophe vgl. noot .6 - Vreedzaam, rustig en ongestoord leeft het aan de oevers van den stroom (v. 15-19). - Vervolgens toont God zijne grootheid door te wijzen op den onoverwinnelijken krokodil (v. 20-23), die ontembaar en niet te vangen is (v. 24-27). - Geen hoop bestaat er hem te vangen (v. .28</p>
<verse osisID="Job.40.1"> De Heer nu antwoordde Job uit den onweersstorm en zeide<note n="2753">Hier volgt v. 2-4 de eerste nàstrophe en v. 5-9 de tusschenstrophe der acht en twintigste rede; vgl. het vorige hoofdstuk noot 18.</note>:</verse>
<verse osisID="Job.40.2"> Omgord uwe lendenen als een man; Ik zal u vragen stellen, en gij, geef Mij bescheid<note n="2754">Vgl. XXXVIII 3.</note>.</verse>
<verse osisID="Job.40.3"> Zult gij mijne gerechtigheid loochenen, en zult gij Mij veroordeelen, opdat gij zoudt gelijk hebben<note n="2755">God doelt hier op uitdrukkingen van Job als XIX 6 (vgl. noot 4), XXVII 2 en dergelijke.</note>?</verse>
<verse osisID="Job.40.4"> En hebt gij eenen arm als God, en dondert gij met eenzelfde stem<note n="2756">Zijt gij de almachtige en oneindig verhevene, en daardoor in staat om over alles, ook over mijne daden uw oordeel te laten gaan? - In de volgende verzen drijft God den spot met die almacht en verhevenheid, die Job noodig zou hebben om Gods handelingen te kunnen begrijpen en beoordeelen, teneinde hem daardoor nog tot beter inzicht van zijn onrecht te brengen.</note>?</verse>
<verse osisID="Job.40.5"> Omgeef uzelven met waardigheid, en hef u op in de hoogte, en wees roemrijk, en trek kostbare gewaden aan.</verse> 
<verse osisID="Job.40.6"> Verdelg de hoovaardigen in uwe grimmigheid, en verneder met uwen blik een ieder, die verwaand is.</verse>
<verse osisID="Job.40.7"> Zie neer op al de trotschaards en maak ze te schande, en verpletter de goddeloozen op hunne plaats.</verse>
<verse osisID="Job.40.8"> Begraaf ze allen gelijkelijk in het stof, en doe hunne aangezichten neerzinken in het graf,</verse>
<verse osisID="Job.40.9"> en Ik, erkennen zal Ik, dat uwe rechterhand u redden kan<note n="2757">Dat uw rechterhand u redden kan d.w.z. dat uw macht en waardigheid groot genoeg is om alles te doen, wat gij wenscht, ook over mijne daden een oordeel te vellen.</note>.</verse>
<verse osisID="Job.40.10"> Zie het nijlpaard, dat Ik schiep evenals u; gras vreet het als een rund<note n="2758">Vele oude schriftuurverklaarders zagen door den naam en de beschrijving van Behemoth en nog meer door die van Leviathan (vgl. v. 20 volg.), vooral om XLI 16, den duivel aangeduid. Doch Behemoth is een gehebraïseerde vorm van het Egyptische woord pehemoet, dat wateros of nijlpaard beteekent, terwijl hier met het woord Leviathan, dat eigenlijk ‘gedraaide’ beteekent en Ps. LXXIII 14, CIII 26 door den Vulgaat met ‘draak’ wordt vertaald, volgens het gevoelen van alle nieuwere schriftuurverklaarders niets anders dan de krokodil bedoeld wordt. Geheel de beschrijving van Behemoth en Leviathan in XL en XLII past dan ook volkomen op het nijlpaard en den krokodil. - Gras vreet het; zeker eene vermeldenswaardige bijzonderheid van het reusachtige dier, dat het zich niet met vleesch, doch met kruiden voedt. - Met dit vers begint de zeven en twintigste rede, welke zich uitstrekt van XL 10 - XLI 25; doch ook hier dient wederom eene tekstverschuiving te worden aangenomen. In XL 14 wordt van het nijlpaard gezegd, dat het 't meesterstuk, de koning is der schepping. Daar nu ook in XLI 24-25 sprake is van een dier, dat de koning wordt genoemd der trotsche dieren, ligt het vermoeden voor de hand, dat deze laatste verzen eveneens het nijlpaard betreffen en hunne plaats behooren te hebben bij diens beschrijving achter XL 14. - Verder behooren XLI 6-8 en XLI 21-23 blijkbaar bij elkander. Op de eerste plaats wordt het bovenpantser van den krokodil beschreven, zooals het zichtbaar is, wanneer het dier half boven water uitsteekt. De tweede plaats beschrijft zijnen onderbuik en zijnen gang over de stroombedding. Dit wettigt het vermoeden, dat XLI 21-23 oorspronkelijk volgde op XLI 8. - Eindelijk wordt algemeen door de tekst-critici aangenomen, dat XL 28 - XLI 2 niet op de rechte plaats staan. Naar den grondtekst zeggen deze verzen waarschijnlijk, dat het dier, waarover zij spreken, zijns gelijke niet heeft op aarde. Het best kunnen zij daarom worden verstaan van het meesterstuk der schepping, het nijlpaard, en geplaatst worden tusschen XLI 24 en XLI 25. De aldus ontstane verzengroep, nl. XLI 24, XL 28, XLI 1, 2, 25, vormt bij de beschrijving van het nijlpaard een passende nàstrophe achter de vóórstrophe van XL 10-14. - Geheel de stropheering dezer rede is dan aldus: eerste strophenpaar XL 10-14 en XLI 24, XL 28, XLI 1, 2, 25; eerste tusschenstrophe XL 15-19; tweede strophenpaar XL 20-23 en 24-27; tweede tusschenstrophe XLI 3-5; derde strophenpaar XLI 6-8 en 21-23; derde tusschenstrophe XLI 9-12; vierde strophenpaar XLI 13-16 en 17-20. - De in houd der strophen wordt (zoover de afwijkende plaatsing en vertaling der Vulgaat het mogelijk maken) aangegeven in den korten inhoud, boven dit en het volgende hoofdstuk geplaats.</note>.</verse>
<verse osisID="Job.40.11"> Zijne sterkte zetelt in zijne lendenen en zijne kracht in den navel van zijnen buik.</verse> 
<verse osisID="Job.40.12"> Zijnen staart slingert het als eenen cedertak, de pezen zijner zaadballen zijn dooreengestrengeld<note n="2759">Teekenen van kracht en sterkte.</note>.</verse>
<verse osisID="Job.40.13"> Zijne beenderen zijn als koperen buizen, zijn kraakgebeente als ijzeren platen.</verse>
<verse osisID="Job.40.14"> Het is het begin der wegen Gods; die het schiep, voorzag het van een kromzwaard<note n="2760">Het begin der wegen Gods wil zeggen: het meesterstuk, de koning der schepping, nl. door zijne afmeting en forschheid; met zijn groote gebogen tanden maait het als met eene zeis het gras af en verdedigt het zich als met een kromzwaard. Naar een andere lezing van het Hebr. kan het laatste verslid, synoniem-parallel met het eerste, vertaald worden: ‘het is geschapen om te heerschen over zijne natuurgenooten’.</note>.</verse>
<verse osisID="Job.40.15"> De bergen brengen het kruiden aan; alle dieren des velds spelen daar<note n="2761">Zoo vreedzaam en rustig leeft het.</note>.</verse>
<verse osisID="Job.40.16"> Onder de schaduw rust het in het eenzame riet en op vochtige plaatsen.</verse>
<verse osisID="Job.40.17"> Schaduwen dekken zijne schaduw, stroomwilgen omgeven het.</verse>
<verse osisID="Job.40.18"> Zie, het verzwelgt den stroom zonder zich te verwonderen, en vertrouwen heeft het, dat een Jordaan vloeien kan in zijn muil<note n="2762">Het verzwelgt den stroom, het slokt massa's water op, alsof het niets is voor hem, dus zonder zich te verwonderen, ja, hyperbolisch gezegd, heeft het vertrouwen enz. De Jordaan herbergt geen nijlpaarden, maar is hier beeld van den Nijl, waarin ze worden aangetroffen, of van elke andere groote rivier.</note>.</verse>
<verse osisID="Job.40.19"> Zal men het voor zijne oogen vangen als met eenen haak en met pinnen zijne neusgaten doorboren<note n="2763">Voor zijne oogen d.i. zóó, dat het zelf ziet, dat men toebereidselen maakt om het te vangen. Met pinnen zijne neusgaten doorboren, om er dan eenen ring door te steken en het dier daaraan vast te binden. Gewoonlijk wordt, overeenkomstig den samenhang, dit vers opgevat als eene vraag, waarop het antwoord is: neen, dat zal men niet kunnen. Anderen vertalen ironisch: ‘Laat men het vangen’ enz.; sommigen als in stellenden zin: ‘en toch kan men het vangen’ enz. Doch deze laatste opvatting strookt niet met den samenhang.</note>?</verse>
<verse osisID="Job.40.20"> Kunt gij den krokodil ophalen met eenen haak en met een koord zijn tong vastbinden<note n="2764">De tong van den krokodil is bijna geheel vastgehecht aan zijne onderkaak; door eenen strik te leggen om zijne onderkaak bindt men ook tegelijkertijd zijn tong vast.</note>?</verse>
<verse osisID="Job.40.21"> Zult gij eenen strik leggen om zijnen neus of met een ring zijne kaak doorboren<note n="2765">Eenen strik. Hebr.: ‘Zult gij een rietstok door zijnen neus steken’, zooals nu nog de Egyptische visschers doen om de gevangen visschen mede te nemen. Het tweede verslid doelt op een andere gewoonte der visschers aan den Nijl: om de gevangen visschen levend te bewaren laten zij ze in het water zwemmen met een ring door de kaak, waaraan een koord is bevestigd, om ze weer op te halen, als men wil.</note>?</verse> 
<verse osisID="Job.40.22"> Zal hij tot u allerlei smeekingen richten of zoete woordjes u toevoegen<note n="2766">De krokodil zal u niet, als ware hij een krijgsgevangene, met zoete woordjes om teruggave zijner vrijheid smeeken; want gij zult niet eens eene poging durven wagen om hem zijne vrijheid te ontnemen; gij kunt (vgl. het volgende vers) hem u niet dienstbaar maken.</note>?</verse>
<verse osisID="Job.40.23"> Zult gij met hem eene verbintenis aangaan en hem aannemen tot uw blijvenden dienstknecht?</verse>
<verse osisID="Job.40.24"> Zult gij met hem spelen als met een vogeltje, of zult gij hem vastbinden voor uwe dienstmaagden<note n="2767">Om zich met hem te vermaken, zooals kinderen spelen met een vogeltje op een kruk.</note>?</verse>
<verse osisID="Job.40.25"> Zullen gezellen hem aan stukken snijden, kooplieden hem onder elkander verdeelen<note n="2768">Visschersgezellen en kooplieden zullen hem niet als buit onder elkander verdeelen.</note>?</verse>
<verse osisID="Job.40.26"> Zult gij de netten vullen met zijne huid en de vischkaar met zijnen kop<note n="2769">Huid en kop staan hier als deelen voor het geheel.</note>.</verse>
<verse osisID="Job.40.27"> Leg uwe hand op hem: wees bedacht op een verwoed gevecht, en gij zult het niet meer navertellen<note n="2770">Zoodra gij uwe hand slechts op hem legt, zal hij u aanvallen en een verwoed gevecht met u beginnen, waarbij gij zeker het onderspit zult delven; hij zal u dooden, zoodat gij het niet meer zult navertellen.</note>.</verse>
<verse osisID="Job.40.28"> Zie, zijne hoop zal hem bedriegen, en ten aanschouwen van allen zal hij worden neergestort<note n="2771">Mocht iemand de vermetele hoop hebben om den krokodil te vermeesteren, zijne hoop zal hem bedriegen, en ten aanschouwen van allen, die er bij zijn zonder hem te kunnen helpen, zal hij worden neergestort. Naar den grondtekst, in welks uitgaven dit vers het eerste is van het volgende hoofdstuk: ‘Hoop tegenover hem zal beschaamd worden; reeds bij zijn aanblik wordt men (van schrik) terneergestort’. Na het voorafgaande vers is dit vers, den krokodil betreffende, minstens overbodig; zie aangaande de oorspronkelijke plaatsing noot 6.</note>.</verse>
</chapter>
<chapter osisID="Job.41"> 
<title>Hoofdstuk XLI.</title>
<p>Aan God kan niemand weerstaan: Hij is niemand iets schuldig (v. 1, 2). - God ontziet den krokodil niet (v. 3), maar alle anderen hebben zijn pantser en zijnen bek te vreezen (v. 4, 5). - Geduchtig is zijn pantser van boven (v. 6-8), schitterend is het van onderen bij zijn gang over de diepte (v. 21-23). - Uit neusgaten en bek spuwt hij vuur en vlam (v. 9-12). - Wegens zijne sterkte en hardheid ontstellen van angst zijne machtigste vijanden (v. 13-16); geen oorlogstuig is tegen hem bestand (v. 17-20). - Met geene macht te vergelijken en niemand vreezend is hij de koning der trotschaards (v. 24, 25).</p>
<verse osisID="Job.41.1"> Niet als een wreedaard zal Ik hem tergen; want wie kan weerstaan aan mijnen aanblik<note n="2772">Ik zal hem niet tergen; want als hij dan woedend tegen Mij opstond, zou hij het zeker tegen Mij verliezen. Ik zou dus wel een wreedaard zijn, als Ik het toch deed. Geheel dit vers en ook het volgende moet Job doen inzien, hoe vermetel en verkeerd het is zich tegen de beschikkingen Gods te verzetten of Hem ter verantwoording zijner daden op te vorderen. Doch het Hebr. kan in geheel anderen zin worden vertaald: ‘Niemand is vermetel (genoeg) om hem te tergen, en wie zal hem in het aangezicht weerstaan’, en het volgende vers: ‘Wie overviel hem, en bleef behouden; onder den ganschen hemel is er niet zulk een’. Aldus vertaald staan deze verzen in nauw zinverband met XL 28. Vgl. XL noot 6.</note>?</verse>
<verse osisID="Job.41.2"> Wie heeft tevoren gegeven aan Mij, dat Ik hem zou wedergeven? alles, wat onder den hemel is, Mijner is het.</verse>
<verse osisID="Job.41.3"> Neen, sparen zal Ik hem niet noch om dreigende woorden noch om smeekbeden<note n="2773">Volgens de Vulgaat gaat God, na de digressie van v. 1 b en v. 2, wederom voort met de beschrijving van den krokodil. Na in het vorige vers te hebben gezegd, dat Hij aan niemand iets schuldig is, niets behoeft te ontzien, daar alles het zijne is, verklaart Hij hier, dat Hij ook den krokodil niet behoeft te ontzien, doch met hem doen kan wat Hij wil, terwijl (vgl. de volgende verzen) alle anderen hem te. vreezen hebben. Doch de zin van het Hebr. is geheel anders: ‘Niet zal Ik zwijgen van zijne ledematen, van zijne: kracht, van de schoonheid zijner uitrusting’; of naar eene andere lezing: ‘Niet zal Ik zwijgen van zijnen tooi, vermelden zal Ik zijne kracht’ enz. Naar deze vertaling bevat dit vers eene betere inleiding tot de volgende schildering van het dier.</note>.</verse>
<verse osisID="Job.41.4"> Wie zal in het licht stellen het oppervlak zijner bedekking? en in het midden van zijnen muil, wie zal er binnendringen?</verse>
<verse osisID="Job.41.5"> De vleugeldeuren van zijnen bek, wie zal ze openen? - langs den kring zijner tanden.... verschrikking!</verse>
<verse osisID="Job.41.6"> Zijn lichaam is als van gegoten schilden, dicht belegd met op elkander gepakte schubben.</verse> 
<verse osisID="Job.41.7"> De eene sluit tegen de andere aan, en zelfs geen lucht dringt er doorheen.</verse>
<verse osisID="Job.41.8"> De eene hecht aan de andere, en tegen elkaar gedrongen kunnen zij onmogelijk vaneen worden gescheurd.</verse>
<verse osisID="Job.41.9"> Zijn genies is een glans van vuur, en zijne oogen zijn als de wimpers van den dageraad<note n="2774">Als de krokodil, na langen tijd onder water te zijn geweest, op het droge komt om zich in de stralen der zon te koesteren, ademt hij langdurig met krachtige teugen en niest hij vervaarlijk. De fijne stofregen van waterdruppeltjes, die daarbij uit zijne neusgaten en zijnen bek wordt uitgestooten, schittert dan in de stralen der zon als vuurvonken. Hierop doelt de beschrijving van v. 9-12. - De schitterend roode oogen van den krokodil, de wimpers van den dageraad, hebben iets van het morgenrood; daarom werd ook in de hieroglypen-taal der Egyptenaren het krokodille-oog gebezigd om den morgenstond aan te duiden.</note>.</verse>
<verse osisID="Job.41.10"> Uit zijn bek komen flambouwen als brandende fakkels van vuur.</verse>
<verse osisID="Job.41.11"> Uit zijne neusgaten komt damp als van een ontstoken en ziedenden ketel.</verse>
<verse osisID="Job.41.12"> Zijn snuiven doet vuurkolen branden, en eene vlam stijgt uit zijnen bek.</verse>
<verse osisID="Job.41.13"> In zijnen nek huist sterkte, en voor zijn aangezicht schrijdt de nood vooruit<note n="2775">De nood, Hebr. ‘versmachting’, ofwel omdat hij bijzonder vraatzuchtig is, ofwel omdat hij mannen doodt en daardoor huisgezinnen in nood brengt.</note>.</verse>
<verse osisID="Job.41.14"> De leden van zijn bast sluiten aaneen; al werpt men bliksems tegen hem aan, zij dringen niet verder door<note n="2776">Pijlen, hyperbolisch bliksems genoemd, stuiten af op zijn pantser.</note>.</verse>
<verse osisID="Job.41.15"> Zijn hart is gehard als een steen en kan gebeukt worden als het aanbeeld van den hameraar.</verse>
<verse osisID="Job.41.16"> Als hij zich opheft, sidderen de engelen en doen boete van schrik<note n="2777">Als hij zich opheft ten aanval, sidderen de machtigsten der aarde, zelfs al waren zij verheven als engelen, en van schrik bevangen, niets anders verwachtend dan dat zij zullen gedood worden, zoeken zij zich door boetedoening voor God te zuiveren van hunne zonden. Gewoonlijk vertaalt men het Hebr.: ‘Bij zijn opstaan sidderen de machtigen; zij geraken buiten zich zelven van angst’.</note>.</verse>
<verse osisID="Job.41.17"> Valt het zwaard op hem aan, het zal niet kunnen bestand zijn, noch speer, noch harnas.</verse>
<verse osisID="Job.41.18"> Want ijzer ziet hij aan voor stroohalmen, en koper voor verrot hout.</verse>
<verse osisID="Job.41.19"> Geen boogschutter jaagt hem op de vlucht; tot kaf worden hem de steenen van den slingerriem.</verse>
<verse osisID="Job.41.20"> Als een stroohalm acht hij den hamer, en hij spot met de bliksemende speer.</verse>
<verse osisID="Job.41.21"> Onder zich heeft hij zonnestralen, en als slijk spreidt hij goud om zich heen<note n="2778">Hebr.: ‘Onder hem bevinden zich scherpe punten; hij trekt voren over het slijk heen’ d.w.z. ook de buik van den krokodil is voorzien van dikke, scherp vooruitspringende schubben, die als hij over den bodem der rivier zich voortbeweegt, voren maken in het slijk der bedding. Dezelfde zin ligt in de vertaling der Vulgaat: de scherpe glanzende punten onder den buik van den krokodil heeten dichterlijk zonnestralen, waarmede hij bij zijn voortgaan over de rivierbedding het goudgele zand zoowel als het slijk wegschuift en om zich heen spreidt.</note>.</verse>
<verse osisID="Job.41.22"> Als een ketel doet hij opbrui, sen de diepte der zee, en maakt haar als wanneer zalfoliën koken<note n="2779">Door zijn snellen gang over den bodem der rivier en door de voren, die hij in de bedding maakt, doet hij het water borrelen en (hyperbolisch) opbruisen als kokend water in eenen ketel of als kokende zalfoliën.</note>.</verse>
<verse osisID="Job.41.23"> Achter hem licht het zog na; men zou den waterkolk voor vergrijsd houden<note n="2780">Het witte schuim der waterbellen, die zich aan de oppervlakte vertoonen. als de krokodil over den bodem voortgaat, doen (dichterlijk) den waterkolk vergrijzen als van schrik. - Vgl. omtrent de plaatsing van v. 21-23 noot 6 van XL.</note>.</verse>
<verse osisID="Job.41.24"> Neen op aarde is er geene macht te vergelijken met hem, die geschapen is om niemand te vreezen.</verse>
<verse osisID="Job.41.25"> Op al het hooge ziet hij neer; hij is koning over alle zonen der trotschheid<note n="2781">De zonen der trotschheid zijn de machtige en trotsche dieren. - Vooral het eerste lid van dit vers kan moeielijk gezegd worden van den krokodil, die laag over den grond heen kruipt. Reden te meer voor de meening, dat v. 24-25 het nijlpaard betreffen; vgl. XL noot 6.</note>.</verse>
</chapter>
<chapter osisID="Job.42"> 
<title>Hoofdstuk XLII.</title>
<p>Job (v. 1) erkent Gods almacht en wijsheid en zijn eigen onverstand (v. 2, 3); hij erkent gedwaald te hebben, herroept en doet boetvaardigheid (v. 4-6). - God geeft zijn misnoegen te kennen over hetgeen Eliphaz en zijne vrienden gesproken hebben; slechts door bemiddeling van Job kunnen zij vergiffenis bekomen (v. 7-9). De Heer geeft Job zijne rijkdommen terug; ook zijne verwanten en vrienden van vroeger komen hem troosten, geschenken geven en feestvieren (v. 10-12). Job's kinderen, zijn hooge leeftijd en gelukkig sterven (v. 13-16).</p>
<verse osisID="Job.42.1"> Job nu antwoordde den Heer en zeide<note n="2782">Het hier volgende v. 2-3 en 4-6 vormt het tweede strophenpaar der acht en twintigste rede. Zie XXXIX noot 18.</note>:</verse>
<verse osisID="Job.42.2"> Ik weet, dat Gij almachtig zijt, en dat geen enkele gedachte U verborgen is<note n="2783">Reeds vroeger (vgl. XII 13 volg. en XXVI 5 volg.) erkende Job de almacht Gods; maar toen zag hij nog niet in, dat God, als logisch gevolg zijner almacht, niet anders dan oneindig rechtvaardig en liefderijk handelen kan, en dat derhalve Gods rechtvaardigheid en voorzienigheid boven alle menschelijke beoordeeling verheven is. Dat ziet hij thans in (vgl. het volgende vers), onderricht door de reden van Eliu en God zelf, en verlicht door Gods genade. Naar Hebr. luidt het tweede verslid: ‘en dat geen gedachte (plan) van U verhinderd wordt’.</note>.</verse>
<verse osisID="Job.42.3"> ‘Wie is het, die de Voorzienigheid verduistert zonder verstand?’ - onverstandig derhalve heb ik gesproken en over wat bovenmate mijne kennis overtrof<note n="2784">Overwegend herhaalt Job Gods woorden van XXXVIII 2, daardoor reeds erkennend en vervolgens ook uitsprekend, dat hij de berisping, erin opgesloten, werkelijk verdiende.</note>.</verse>
<verse osisID="Job.42.4"> ‘Luister en Ik zal spreken; Ik zal u vragen stellen, en gij, antwoord Mij’<note n="2785">Job herhaalt ook Gods woorden van XXXVIII 3 en XL 2, uit eerbied het eerste verslid wijzigend, en verklaart daardoor, dat hij voortaan Gods voorzienigheid niet meer zal beoordeelen, doch met een leerzaam hart hare onderrichtingen zal aannemen.</note>.</verse>
<verse osisID="Job.42.5"> Met het oor slechts had ik van U gehoord, maar thans ziet U mijn oog<note n="2786">Hooren en zien staan hier tegenover elkander als gebrekkige en volkomener kennis. Thans ziet hij God met het oog des geestes, beter dan vroeger, in zijne Almacht, Wijsheid en Voorzienigheid, ook bij het overzenden van rampen en lijden.</note>.</verse>
<verse osisID="Job.42.6"> Daarom berisp ik mijzelven, en doe ik boetvaardigheid in stof en asch<note n="2787">Job berispt zich zelven over hetgeen hij vroeger in strijd met den eerbied, God verschuldigd, had gesproken, en doet daarover boetvaardigheid. - Met dit vers is het dichtstuk, dat de kern van het boek uitmaakt, geëindigd. De hierna volgende epiloog is in proza beschreven.</note>.</verse>
<verse osisID="Job.42.7"> Als nu de Heer deze woorden gesproken had tot Job, zeide Hij tot Eliphaz, den Themaniet: Ontbrand is mijn toorn tegen u en tegen uwe twee vrienden, omdat gij niet recht voor Mij gesproken hebt gelijk mijn dienaar Job<note n="2788">Voor Mij, in mijne tegenwoordigheid; van alles wat de menschen spreken is God de toehoorder en eenmaal ook de rechter. Gelijk mijn dienaar; naar een andere Hebr. lezing, welke zeker met het oog op verschillende verkeerde uitdrukkingen van Job te verkiezen is: ‘over mijnen dienaar’. Vgl. Voorrede blz. 17.</note>.</verse>
<verse osisID="Job.42.8"> Neemt u derhalve zeven stieren en zeven rammen en gaat tot mijnen dienaar Job, en draagt voor ulieden een brandoffer op; Job echter, mijn dienaar, zal voor u bidden; zijn gelaat zal Ik genadig aanzien, opdat de dwaasheid u niet worde aangerekend; want niet recht hebt gij voor Mij gesproken gelijk mijn dienaar Job<note n="2789">Zeven stieren enz. was een meermalen voorkomend offer, vgl. Num. XXIII 1, 29. Met dat offer moeten zij naar Job gaan, die evenals hij vroeger deed (vgl. I 5) het offer voor hen zal opdragen. Job zal voor u bidden, is een bewijs van de leer der H. Kerk over de kracht van het voorsprekend gebed van anderen, vooral der heiligen. Opdat de dwaasheid u niet worde aangerekend m.a.w. opdat Ik u niet straffe voor uwe dwaasheid, waarvan de zondigheid vooral bestond in de liefdelooze beoordeeling van den lijdenden Job. Gelijk mijn dienaar, zie vorige noot.</note>.</verse>
<verse osisID="Job.42.9"> Zij gingen dan heen, Eliphaz, de Themaniet, en Baldad, de Subiet, en Sophar, de Naämathiet, en deden zooals de Heer hun gezegd had, en de Heer zag genadig naar het gelaat van Job.</verse>
<verse osisID="Job.42.10"> Ook keerde zich de Heer naar de boetvaardigheid van Job, toen deze bad voor zijne vrienden<note n="2790">Toen deze bad voor zijne vrien den, derhalve toen zijne boetvaardigheid vergezeld ging met goede werken van vergevingsgezindheid en liefde, gaf God hem vergiffenis en, zegen.</note>. En de Heer gaf alles, wat Job bezeten had, dubbel terug.</verse>
<verse osisID="Job.42.11"> Bij hem nu kwamen al zijne broeders en al zijne zusters en allen, die hem vroeger gekend hadden, en zij aten brood met hem in zijn huis; en zij bewogen over hem hun hoofd, en zij troostten hem over al het kwade, dat de Heer hem had overgezonden; en zij gaven hem ieder één schaappenning en één gouden oorring<note n="2791">Broeders en zusters zijn zijne verwanten. Zij bewogen over hem hun hoofd, ten teeken van medelijden met zijn vroeger lijden. En zij gaven hem geschenken, naar de gewoonte in het patriarchale tijdvak, bij het brengen van bezoek; vgl. Gen. XXXIII 9 volg.. Schaappenning, Hebr. Kesithah, een zilveren muntstuk der oudheid, waarop misschien het beeld van een schaap of lam was geslagen, waarom het door de Vulgaat met ‘ovis’ of ‘agnus’ vertaald wordt (vgl. Gen. XXXIII 19 en Josue XXIV 32). Oorring, Hebr. ‘ring’, om aan het oor of aan den neus (vgl. Prov. XI 22) te dragen.</note>.</verse> 
<verse osisID="Job.42.12"> De Heer nu zegende<note n="2792">Naar den aard van het patriarchale en geheel het Oudtestamentische tijdvak zegende God Job met tijdelijke welvaart, opdat ook anderen daardoor tot den dienst van God zouden aangespoord worden, als een onderpand van den hoogeren zegen in het andere leven, waarop Job's hoop (vgl. XIX 25-27) gevestigd was.</note> het uiteinde van Job meer dan zijn begin. En hem gewerden veertien duizend schapen en zes duizend kameelen en duizend koppel ossen en duizend ezelinnen.</verse>
<verse osisID="Job.42.13"> En hij gewon zeven zonen en drie dochters<note n="2793">Vgl. I 2. Het getal zijner kinderen werd niet verdubbeld.</note>.</verse>
<verse osisID="Job.42.14"> En hij noemde den naam van de eerste Dag, en den naam van de tweede Kaneelgeur, en den naam van de derde Balsemhorentje<note n="2794">Naar de gewoonte der oudheid noemde hij zijne dochters met namen, waardoor hare voortreffelijkheden werden aangeduid; de eerste schoon als de; Dag, de tweede zoet als Kaneelgeur, de derde vol liefelijkheid als een Balsemhorentje, eigenlijk horentje of doosje met een soort van spiesglansbalsem, waarmede de vrouwen hare oogleden en wenkbrauwen insmeerden om de lieflijkheid harer oogen beter te doen uitkomen.</note>.</verse>
<verse osisID="Job.42.15"> En geen vrouwen werden er gevonden in geheel het land zoo schoon als de dochters van Job; en haar vader gaf haar erfrecht onder hare broeders<note n="2795">Het Israëlitische recht gaf aan de dochters slechts erfrecht, als er geen zonen waren (vgl. Num. XXVII 8). Ofschoon Job niet tot het volk van Israël behoorde, wordt deze beschikking toch als eene bijzonderheid vermeld, waaruit tevens de gelukkige verstandhouding spreekt van Job's familie.</note>.</verse>
<verse osisID="Job.42.16"> Job nu leefde daarna honderd veertig jaren, en hij aanschouwde zijne zonen en de zonen zijner zonen tot in het vierde geslacht, en hij stierf hoogbejaard en vol van dagen<note n="2796">Honderd veertig jaren. Volgens de Septuag. ‘leefde Job na zijne beproeving honderd zeventig jaren, en hij leefde in het geheel tweehonderd veertig jaren’. Vol van dagen (vgl. Gen. XXV 8 en XXXV 29) d.w.z. na een gelukkigen ouden dag te hebben beleefd. - De Septuag. voegt hier nog enkele woorden bij over de toekomstige verrijzenis van Job, zijne woonplaats, zijn geslacht, zijne heerschappij over Edom, en over zijne vrienden. Doch dit werd door den H. Hiëronymus niet overgenomen in de Vulgaat, omdat het ontbreekt in den grondtekst en de Septuagint zelf aangeeft, dat het overgenomen werd uit ‘het Syrische boek’.</note>.</verse> 
</chapter>
</div></div>
